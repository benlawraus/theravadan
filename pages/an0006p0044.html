<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an6 &raquo; Aṅguttara Nikāya 6.44 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0044.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an6-index.html">an6</a> &raquo;
          </span>
          Aṅguttara Nikāya 6.44
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0043.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0045.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.44</span></p>
<p id="an6p44c0p2">
<span class="pali m-text">5. Dhammikavagga</span><br />
<span class="sujato m-text">5. About Dhammika</span><br />
</p>
<section id="migasalasutta">
<span id="an6p44c0p3"></span><h2><span class="pali m-text">Migasālāsutta</span></h2>
<p><span class="sujato m-text">With Migasālā</span></p>
<p id="an6p44c1p1">
<span class="pali m-text">Atha kho āyasmā ānando pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then Venerable Ānanda robed up in the morning and, taking his bowl and robe, went to the home of the laywoman Migasālā, where he sat on the seat spread out.</span><br />
</p>
<p id="an6p44c1p2">
<span class="pali m-text">Atha kho migasālā upāsikā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinnā kho migasālā upāsikā āyasmantaṁ ānandaṁ etadavoca:</span><br />
<span class="sujato m-text">Then the laywoman Migasālā went up to Ānanda, bowed, sat down to one side, and said to him,</span><br />
</p>
<p id="an6p44c2p1">
<span class="pali m-text">“Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ?</span><br />
<span class="sujato m-text">“Honorable Ānanda, how on earth are we supposed to understand the teaching taught by the Buddha, when the chaste and the unchaste are both reborn in exactly the same place in the next life?</span><br />
</p>
<p id="an6p44c2p2">
<span class="pali m-text">Pitā me, bhante, purāṇo brahmacārī ahosi ārācārī virato methunā gāmadhammā.</span><br />
<span class="sujato m-text">My father Purāṇa was celibate, set apart, avoiding the vulgar act of sex.</span><br />
</p>
<p id="an6p44c2p3">
<span class="pali m-text">So kālaṅkato bhagavatā byākato sakadāgāmī satto tusitaṁ kāyaṁ upapannoti.</span><br />
<span class="sujato m-text">When he passed away the Buddha declared that, since he was a once-returner, he was reborn in the host of joyful gods.</span><br />
</p>
<p id="an6p44c2p4">
<span class="pali m-text">Petteyyopi me, bhante, isidatto abrahmacārī ahosi sadārasantuṭṭho.</span><br />
<span class="sujato m-text">But my uncle Isidatta was not celibate; he lived content with his wife.</span><br />
</p>
<p id="an6p44c2p5">
<span class="pali m-text">Sopi kālaṅkato bhagavatā byākato sakadāgāmipatto tusitaṁ kāyaṁ upapannoti.</span><br />
<span class="sujato m-text">When he passed away the Buddha declared that, since he was also a once-returner, he was reborn in the host of joyful gods.</span><br />
</p>
<p id="an6p44c2p6">
<span class="pali m-text">Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan”ti?</span><br />
<span class="sujato m-text">How on earth are we supposed to understand the teaching taught by the Buddha, when the chaste and the unchaste are both reborn in exactly the same place in the next life?”</span><br />
</p>
<p id="an6p44c2p7">
<span class="pali m-text">“Evaṁ kho panetaṁ, bhagini, bhagavatā byākatan”ti.</span><br />
<span class="sujato m-text">“You’re right, sister, but that’s how the Buddha declared it.”</span><br />
</p>
<p id="an6p44c3p1">
<span class="pali m-text">Atha kho āyasmā ānando migasālāya upāsikāya nivesane piṇḍapātaṁ gahetvā uṭṭhāyāsanā pakkāmi.</span><br />
<span class="sujato m-text">Then Ānanda, after receiving almsfood at Migasālā’s home, rose from his seat and left.</span><br />
</p>
<p id="an6p44c3p2">
<span class="pali m-text">Atha kho āyasmā ānando pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="sujato m-text">Then after the meal, on his return from almsround, Ānanda went to the Buddha, bowed, sat down to one side, and told him what had happened.</span><br />
</p>
<p id="an6p44c4p1">
<span class="pali m-text">“Idhāhaṁ, bhante, pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkamiṁ; upasaṅkamitvā paññatte āsane nisīdiṁ.</span><br />
</p>
<p id="an6p44c4p2">
<span class="pali m-text">Atha kho, bhante, migasālā upāsikā yenāhaṁ tenupasaṅkami; upasaṅkamitvā maṁ abhivādetvā ekamantaṁ nisīdi. Ekamantaṁ nisinnā kho, bhante, migasālā upāsikā maṁ etadavoca:</span><br />
</p>
<p id="an6p44c4p3">
<span class="pali m-text">‘kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ.</span><br />
</p>
<p id="an6p44c4p4">
<span class="pali m-text">Pitā me, bhante, purāṇo brahmacārī ahosi ārācārī virato methunā gāmadhammā.</span><br />
</p>
<p id="an6p44c4p5">
<span class="pali m-text">So kālaṅkato bhagavatā byākato sakadāgāmipatto tusitaṁ kāyaṁ upapannoti.</span><br />
</p>
<p id="an6p44c4p6">
<span class="pali m-text">Petteyyopi me, bhante, isidatto abrahmacārī ahosi sadārasantuṭṭho.</span><br />
</p>
<p id="an6p44c4p7">
<span class="pali m-text">Sopi kālaṅkato bhagavatā byākato sakadāgāmipatto tusitaṁ kāyaṁ upapannoti.</span><br />
</p>
<p id="an6p44c4p8">
<span class="pali m-text">Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan’ti?</span><br />
</p>
<p id="an6p44c4p9">
<span class="pali m-text">Evaṁ vutte, ahaṁ, bhante, migasālaṁ upāsikaṁ etadavocaṁ:</span><br />
</p>
<p id="an6p44c4p10">
<span class="pali m-text">‘evaṁ kho panetaṁ, bhagini, bhagavatā byākatan’”ti.</span><br />
</p>
<p id="an6p44c5p1">
<span class="pali m-text">“Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariyañāṇe?</span><br />
<span class="sujato m-text">“Ānanda, who is this laywoman Migasālā, a foolish incompetent aunty, with an aunty’s wit? And who is it that knows how to assess individuals?</span><br />
</p>
<p id="an6p44c5p2">
<span class="pali m-text">Chayime, ānanda, puggalā santo saṁvijjamānā lokasmiṁ.</span><br />
<span class="sujato m-text">These six people are found in the world.</span><br />
</p>
<p id="an6p44c6p1">
<span class="pali m-text">Katame cha?</span><br />
<span class="sujato m-text">What six?</span><br />
</p>
<p id="an6p44c6p2">
<span class="pali m-text">Idhānanda, ekacco puggalo sorato hoti sukhasaṁvāso, abhinandanti sabrahmacārī ekattavāsena.</span><br />
<span class="sujato m-text">Take a certain person who is sweet-natured and pleasant to be with. And spiritual companions enjoy living together with them.</span><br />
</p>
<p id="an6p44c6p3">
<span class="pali m-text">Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.</span><br />
<span class="sujato m-text">And they’ve not listened or learned or comprehended theoretically or found even temporary freedom.</span><br />
</p>
<p id="an6p44c6p4">
<span class="pali m-text">So kāyassa bhedā paraṁ maraṇā hānāya pareti no visesāya, hānagāmīyeva hoti no visesagāmī.</span><br />
<span class="sujato m-text">When their body breaks up, after death, they’re headed for a lower place, not a higher. They’re going to a lower place, not a higher.</span><br />
</p>
<p id="an6p44c7p1">
<span class="pali m-text">Idha panānanda, ekacco puggalo sorato hoti sukhasaṁvāso, abhinandanti sabrahmacārī ekattavāsena.</span><br />
<span class="sujato m-text">Take another person who is sweet-natured and pleasant to be with. And spiritual companions enjoy living together with them.</span><br />
</p>
<p id="an6p44c7p2">
<span class="pali m-text">Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.</span><br />
<span class="sujato m-text">And they’ve listened and learned and comprehended theoretically and found temporary freedom.</span><br />
</p>
<p id="an6p44c7p3">
<span class="pali m-text">So kāyassa bhedā paraṁ maraṇā visesāya pareti no hānāya, visesagāmīyeva hoti no hānagāmī.</span><br />
<span class="sujato m-text">When their body breaks up, after death, they’re headed for a higher place, not a lower. They’re going to a higher place, not a lower.</span><br />
</p>
<p id="an6p44c8p1">
<span class="pali m-text">Tatrānanda, pamāṇikā pamiṇanti:</span><br />
<span class="sujato m-text">Judgmental people compare them, saying:</span><br />
</p>
<p id="an6p44c8p2">
<span class="pali m-text">‘imassapi teva dhammā aparassapi teva dhammā, kasmā tesaṁ eko hīno eko paṇīto’ti.</span><br />
<span class="sujato m-text">‘This one has just the same qualities as the other, so why is one worse and one better?’</span><br />
</p>
<p id="an6p44c8p3">
<span class="pali m-text">Tañhi tesaṁ, ānanda, hoti dīgharattaṁ ahitāya dukkhāya.</span><br />
<span class="sujato m-text">This will be for their lasting harm and suffering.</span><br />
</p>
<p id="an6p44c9p1">
<span class="pali m-text">Tatrānanda, yvāyaṁ puggalo sorato hoti sukhasaṁvāso, abhinandanti sabrahmacārī ekattavāsena, tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.</span><br />
<span class="sujato m-text">In this case, the person who is sweet-natured … and has listened, learned, comprehended theoretically, and found temporary freedom</span><br />
</p>
<p id="an6p44c9p2">
<span class="pali m-text">Ayaṁ, ānanda, puggalo amunā purimena puggalena abhikkantataro ca paṇītataro ca.</span><br />
<span class="sujato m-text">is better and finer than the other person.</span><br />
</p>
<p id="an6p44c9p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an6p44c9p4">
<span class="pali m-text">Imaṁ hānanda, puggalaṁ dhammasoto nibbahati,</span><br />
<span class="sujato m-text">Because the stream of the teaching carries them along.</span><br />
</p>
<p id="an6p44c9p5">
<span class="pali m-text">tadantaraṁ ko jāneyya aññatra tathāgatena.</span><br />
<span class="sujato m-text">But who knows the difference between them except a Realized One?</span><br />
</p>
<p id="an6p44c9p6">
<span class="pali m-text">Tasmātihānanda, mā puggalesu pamāṇikā ahuvattha;</span><br />
<span class="sujato m-text">So, Ānanda, don’t be judgmental about people.</span><br />
</p>
<p id="an6p44c9p7">
<span class="pali m-text">mā puggalesu pamāṇaṁ gaṇhittha.</span><br />
<span class="sujato m-text">Don’t pass judgment on people.</span><br />
</p>
<p id="an6p44c9p8">
<span class="pali m-text">Khaññati hānanda, puggalesu pamāṇaṁ gaṇhanto.</span><br />
<span class="sujato m-text">Those who pass judgment on people harm themselves.</span><br />
</p>
<p id="an6p44c9p9">
<span class="pali m-text">Ahaṁ vā, ānanda, puggalesu pamāṇaṁ gaṇheyyaṁ, yo vā panassa mādiso.</span><br />
<span class="sujato m-text">I, or someone like me, may pass judgment on people.</span><br />
</p>
<p id="an6p44c10p1">
<span class="pali m-text">Idha panānanda, ekaccassa puggalassa kodhamāno adhigato hoti, samayena samayañcassa lobhadhammā uppajjanti.</span><br />
<span class="sujato m-text">Take another person who is angry and conceited, and from time to time has greedy thoughts.</span><br />
</p>
<p id="an6p44c10p2">
<span class="pali m-text">Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.</span><br />
<span class="sujato m-text">And they’ve not listened or learned or comprehended theoretically or found even temporary freedom.</span><br />
</p>
<p id="an6p44c10p3">
<span class="pali m-text">So kāyassa bhedā paraṁ maraṇā hānāya pareti no visesāya, hānagāmīyeva hoti no visesagāmī.</span><br />
<span class="sujato m-text">When their body breaks up, after death, they’re headed for a lower place, not a higher. They’re going to a lower place, not a higher.</span><br />
</p>
<p id="an6p44c11p1">
<span class="pali m-text">Idha panānanda, ekaccassa puggalassa kodhamāno adhigato hoti, samayena samayañcassa lobhadhammā uppajjanti.</span><br />
<span class="sujato m-text">Take another person who is angry and conceited, and from time to time has greedy thoughts. …</span><br />
</p>
<p id="an6p44c11p2">
<span class="pali m-text">Tassa savanenapi kataṁ hoti …pe…</span><br />
<span class="sujato m-text">Because the stream of the teaching carries them along. …</span><br />
</p>
<p id="an6p44c11p3">
<span class="pali m-text">no hānagāmī.</span><br />
<span class="sujato m-text">When their body breaks up, after death, they’re headed for a higher place, not a lower. They’re going to a higher place, not a lower.</span><br />
</p>
<p id="an6p44c12p1">
<span class="pali m-text">Tatrānanda, pamāṇikā pamiṇanti …pe…</span><br />
<span class="sujato m-text">Judgmental people compare them …</span><br />
</p>
<p id="an6p44c12p2">
<span class="pali m-text">yo vā panassa mādiso.</span><br />
<span class="sujato m-text">I, or someone like me, may pass judgment on people.</span><br />
</p>
<p id="an6p44c13p1">
<span class="pali m-text">Idha panānanda, ekaccassa puggalassa kodhamāno adhigato hoti, samayena samayañcassa vacīsaṅkhārā uppajjanti.</span><br />
<span class="sujato m-text">Take another person who is angry and conceited, and from time to time has the impulse to speak inappropriately.</span><br />
</p>
<p id="an6p44c13p2">
<span class="pali m-text">Tassa savanenapi akataṁ hoti …pe… sāmāyikampi vimuttiṁ na labhati.</span><br />
<span class="sujato m-text">And they’ve not listened or learned or comprehended theoretically or found even temporary freedom.</span><br />
</p>
<p id="an6p44c13p3">
<span class="pali m-text">So kāyassa bhedā paraṁ maraṇā hānāya pareti no visesāya, hānagāmīyeva hoti no visesagāmī.</span><br />
<span class="sujato m-text">When their body breaks up, after death, they’re headed for a lower place, not a higher. They’re going to a lower place, not a higher.</span><br />
</p>
<p id="an6p44c14p1">
<span class="pali m-text">Idha panānanda, ekaccassa puggalassa kodhamāno adhigato hoti, samayena samayañcassa vacīsaṅkhārā uppajjanti.</span><br />
<span class="sujato m-text">Take another person who is angry and conceited, and from time to time has the impulse to speak inappropriately.</span><br />
</p>
<p id="an6p44c14p2">
<span class="pali m-text">Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.</span><br />
<span class="sujato m-text">But they’ve listened and learned and comprehended theoretically and found temporary freedom.</span><br />
</p>
<p id="an6p44c14p3">
<span class="pali m-text">So kāyassa bhedā paraṁ maraṇā visesāya pareti no hānāya, visesagāmīyeva hoti no hānagāmī.</span><br />
<span class="sujato m-text">When their body breaks up, after death, they’re headed for a higher place, not a lower. They’re going to a higher place, not a lower.</span><br />
</p>
<p id="an6p44c15p1">
<span class="pali m-text">Tatrānanda, pamāṇikā pamiṇanti:</span><br />
<span class="sujato m-text">Judgmental people compare them, saying:</span><br />
</p>
<p id="an6p44c15p2">
<span class="pali m-text">‘imassapi teva dhammā, aparassapi teva dhammā. Kasmā tesaṁ eko hīno, eko paṇīto’ti?</span><br />
<span class="sujato m-text">‘This one has just the same qualities as the other, so why is one worse and one better?’</span><br />
</p>
<p id="an6p44c15p3">
<span class="pali m-text">Tañhi tesaṁ, ānanda, hoti dīgharattaṁ ahitāya dukkhāya.</span><br />
<span class="sujato m-text">This will be for their lasting harm and suffering.</span><br />
</p>
<p id="an6p44c16p1">
<span class="pali m-text">Tatrānanda, yassa puggalassa kodhamāno adhigato hoti, samayena samayañcassa vacīsaṅkhārā uppajjanti, tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.</span><br />
<span class="sujato m-text">In this case, the person who is angry and conceited, but has listened, learned, comprehended theoretically, and found temporary freedom</span><br />
</p>
<p id="an6p44c16p2">
<span class="pali m-text">Ayaṁ, ānanda, puggalo amunā purimena puggalena abhikkantataro ca paṇītataro ca.</span><br />
<span class="sujato m-text">is better and finer than the other person.</span><br />
</p>
<p id="an6p44c16p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an6p44c16p4">
<span class="pali m-text">Imaṁ hānanda, puggalaṁ dhammasoto nibbahati.</span><br />
<span class="sujato m-text">Because the stream of the teaching carries them along.</span><br />
</p>
<p id="an6p44c16p5">
<span class="pali m-text">Tadantaraṁ ko jāneyya aññatra tathāgatena.</span><br />
<span class="sujato m-text">But who knows the difference between them except a Realized One?</span><br />
</p>
<p id="an6p44c16p6">
<span class="pali m-text">Tasmātihānanda, mā puggalesu pamāṇikā ahuvattha;</span><br />
<span class="sujato m-text">So, Ānanda, don’t be judgmental about people.</span><br />
</p>
<p id="an6p44c16p7">
<span class="pali m-text">mā puggalesu pamāṇaṁ gaṇhittha.</span><br />
<span class="sujato m-text">Don’t pass judgment on people.</span><br />
</p>
<p id="an6p44c16p8">
<span class="pali m-text">Khaññati hānanda, puggalesu pamāṇaṁ gaṇhanto.</span><br />
<span class="sujato m-text">Those who pass judgment on people harm themselves.</span><br />
</p>
<p id="an6p44c16p9">
<span class="pali m-text">Ahaṁ vā, ānanda, puggalesu pamāṇaṁ gaṇheyyaṁ, yo vā panassa mādiso.</span><br />
<span class="sujato m-text">I, or someone like me, may pass judgment on people.</span><br />
</p>
<p id="an6p44c17p1">
<span class="pali m-text">Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariyañāṇe.</span><br />
<span class="sujato m-text">Who is this laywoman Migasālā, a foolish incompetent aunty, with an aunty’s wit? And who is it that knows how to assess individuals?</span><br />
</p>
<p id="an6p44c17p2">
<span class="pali m-text">Ime kho, ānanda, cha puggalā santo saṁvijjamānā lokasmiṁ.</span><br />
<span class="sujato m-text">These six people are found in the world.</span><br />
</p>
<p id="an6p44c18p1">
<span class="pali m-text">Yathārūpena, ānanda, sīlena purāṇo samannāgato ahosi, tathārūpena sīlena isidatto samannāgato abhavissa. Nayidha purāṇo isidattassa gatimpi aññassa.</span><br />
<span class="sujato m-text">If Isidatta had achieved Purāṇa’s level of ethical conduct, Purāṇa could not have even known Isidatta’s destination.</span><br />
</p>
<p id="an6p44c18p2">
<span class="pali m-text">Yathārūpāya ca, ānanda, paññāya isidatto samannāgato ahosi, tathārūpāya paññāya purāṇo samannāgato abhavissa. Nayidha isidatto purāṇassa gatimpi aññassa.</span><br />
<span class="sujato m-text">And if Purāṇa had achieved Isidatta’s level of wisdom, Isidatta could not have even known Purāṇa’s destination.</span><br />
</p>
<p id="an6p44c18p3">
<span class="pali m-text">Iti kho, ānanda, ime puggalā ubho ekaṅgahīnā”ti.</span><br />
<span class="sujato m-text">So both individuals were lacking in one respect.”</span><br />
</p>
<p id="an6p44c18p4">
<span class="pali m-text">Dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0043.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0045.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>