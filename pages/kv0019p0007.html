<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv19 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0019p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv19-index.html">kv19</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0019p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0019p0008.html">Next</a></div>
</div>
<p id="kv19p7c0p2">
<span class="pali m-text">Mahāpaṇṇāsaka</span><br />
</p>
<p id="kv19p7c0p3">
<span class="pali m-text">Ekūnavīsatimavagga</span><br />
</p>
<section id="accantaniyamakatha">
<span id="kv19p7c0p4"></span><h2><span class="pali m-text">Accantaniyāmakathā</span></h2>
<p id="kv19p7c1p1">
<span class="pali m-text">Atthi puthujjanassa accantaniyāmatāti?</span><br />
</p>
<p id="kv19p7c1p2">
<span class="pali m-text">Āmantā.</span><br />
</p>
<p id="kv19p7c1p3">
<span class="pali m-text">Mātughātako accantaniyato, pitughātako …pe…</span><br />
</p>
<p id="kv19p7c1p4">
<span class="pali m-text">arahantaghātako …pe…</span><br />
</p>
<p id="kv19p7c1p5">
<span class="pali m-text">ruhiruppādako …pe…</span><br />
</p>
<p id="kv19p7c1p6">
<span class="pali m-text">saṅghabhedako accantaniyatoti?</span><br />
</p>
<p id="kv19p7c1p7">
<span class="pali m-text">Na hevaṁ vattabbe …pe….</span><br />
</p>
<p id="kv19p7c2p1">
<span class="pali m-text">Atthi puthujjanassa accantaniyāmatāti?</span><br />
</p>
<p id="kv19p7c2p2">
<span class="pali m-text">Āmantā.</span><br />
</p>
<p id="kv19p7c2p3">
<span class="pali m-text">Accantaniyatassa puggalassa vicikicchā uppajjeyyāti?</span><br />
</p>
<p id="kv19p7c2p4">
<span class="pali m-text">Āmantā.</span><br />
</p>
<p id="kv19p7c2p5">
<span class="pali m-text">Hañci accantaniyatassa puggalassa vicikicchā uppajjeyya, no ca vata re vattabbe—</span><br />
</p>
<p id="kv19p7c2p6">
<span class="pali m-text">“atthi puthujjanassa accantaniyāmatā”ti.</span><br />
</p>
<p id="kv19p7c3p1">
<span class="pali m-text">Accantaniyatassa puggalassa vicikicchā nuppajjeyyāti?</span><br />
</p>
<p id="kv19p7c3p2">
<span class="pali m-text">Āmantā.</span><br />
</p>
<p id="kv19p7c3p3">
<span class="pali m-text">Pahīnāti?</span><br />
</p>
<p id="kv19p7c3p4">
<span class="pali m-text">Na hevaṁ vattabbe …pe…</span><br />
</p>
<p id="kv19p7c3p5">
<span class="pali m-text">pahīnāti?</span><br />
</p>
<p id="kv19p7c3p6">
<span class="pali m-text">Āmantā.</span><br />
</p>
<p id="kv19p7c3p7">
<span class="pali m-text">Sotāpattimaggenāti?</span><br />
</p>
<p id="kv19p7c3p8">
<span class="pali m-text">Na hevaṁ vattabbe …pe…</span><br />
</p>
<p id="kv19p7c3p9">
<span class="pali m-text">sakadāgāmimaggena …pe…</span><br />
</p>
<p id="kv19p7c3p10">
<span class="pali m-text">anāgāmimaggena …pe…</span><br />
</p>
<p id="kv19p7c3p11">
<span class="pali m-text">arahattamaggenāti?</span><br />
</p>
<p id="kv19p7c3p12">
<span class="pali m-text">Na hevaṁ vattabbe …pe….</span><br />
</p>
<p id="kv19p7c4p1">
<span class="pali m-text">Katamena maggenāti?</span><br />
</p>
<p id="kv19p7c4p2">
<span class="pali m-text">Akusalena maggenāti.</span><br />
</p>
<p id="kv19p7c4p3">
<span class="pali m-text">Akusalo maggo niyyāniko khayagāmī bodhagāmī anāsavo …pe… asaṅkilesikoti?</span><br />
</p>
<p id="kv19p7c4p4">
<span class="pali m-text">Na hevaṁ vattabbe …pe…</span><br />
</p>
<p id="kv19p7c4p5">
<span class="pali m-text">nanu akusalo maggo aniyyāniko …pe…</span><br />
</p>
<p id="kv19p7c4p6">
<span class="pali m-text">saṅkilesikoti?</span><br />
</p>
<p id="kv19p7c4p7">
<span class="pali m-text">Āmantā.</span><br />
</p>
<p id="kv19p7c4p8">
<span class="pali m-text">Hañci akusalo maggo aniyyāniko …pe…</span><br />
</p>
<p id="kv19p7c4p9">
<span class="pali m-text">saṅkilesiko, no ca vata re vattabbe—</span><br />
</p>
<p id="kv19p7c4p10">
<span class="pali m-text">“accantaniyatassa puggalassa vicikicchā akusalena maggena pahīnā”ti.</span><br />
</p>
<p id="kv19p7c5p1">
<span class="pali m-text">Sassatadiṭṭhiyā niyatassa puggalassa ucchedadiṭṭhi uppajjeyyāti?</span><br />
</p>
<p id="kv19p7c5p2">
<span class="pali m-text">Āmantā.</span><br />
</p>
<p id="kv19p7c5p3">
<span class="pali m-text">Hañci sassatadiṭṭhiyā niyatassa puggalassa ucchedadiṭṭhi uppajjeyya, no ca vata re vattabbe—</span><br />
</p>
<p id="kv19p7c5p4">
<span class="pali m-text">“atthi puthujjanassa accantaniyāmatā”ti.</span><br />
</p>
<p id="kv19p7c6p1">
<span class="pali m-text">Sassatadiṭṭhiyā niyatassa puggalassa ucchedadiṭṭhi nuppajjeyyāti?</span><br />
</p>
<p id="kv19p7c6p2">
<span class="pali m-text">Āmantā.</span><br />
</p>
<p id="kv19p7c6p3">
<span class="pali m-text">Pahīnāti?</span><br />
</p>
<p id="kv19p7c6p4">
<span class="pali m-text">Na hevaṁ vattabbe …pe…</span><br />
</p>
<p id="kv19p7c6p5">
<span class="pali m-text">pahīnāti?</span><br />
</p>
<p id="kv19p7c6p6">
<span class="pali m-text">Āmantā.</span><br />
</p>
<p id="kv19p7c6p7">
<span class="pali m-text">Sotāpattimaggenāti?</span><br />
</p>
<p id="kv19p7c6p8">
<span class="pali m-text">Na hevaṁ vattabbe …pe…</span><br />
</p>
<p id="kv19p7c6p9">
<span class="pali m-text">sakadāgāmimaggena …pe…</span><br />
</p>
<p id="kv19p7c6p10">
<span class="pali m-text">anāgāmimaggena …pe…</span><br />
</p>
<p id="kv19p7c6p11">
<span class="pali m-text">arahattamaggenāti?</span><br />
</p>
<p id="kv19p7c6p12">
<span class="pali m-text">Na hevaṁ vattabbe …pe….</span><br />
</p>
<p id="kv19p7c7p1">
<span class="pali m-text">Katamena maggenāti?</span><br />
</p>
<p id="kv19p7c7p2">
<span class="pali m-text">Akusalena maggena.</span><br />
</p>
<p id="kv19p7c7p3">
<span class="pali m-text">Akusalo maggo …pe… no ca vata re vattabbe—</span><br />
</p>
<p id="kv19p7c7p4">
<span class="pali m-text">“sassatadiṭṭhiyā niyatassa puggalassa ucchedadiṭṭhi akusalena maggena pahīnā”ti.</span><br />
</p>
<p id="kv19p7c8p1">
<span class="pali m-text">Ucchedadiṭṭhiyā niyatassa puggalassa sassatadiṭṭhi uppajjeyyāti?</span><br />
</p>
<p id="kv19p7c8p2">
<span class="pali m-text">Āmantā.</span><br />
</p>
<p id="kv19p7c8p3">
<span class="pali m-text">Hañci ucchedadiṭṭhiyā niyatassa puggalassa sassatadiṭṭhi uppajjeyya, no ca vata re vattabbe—</span><br />
</p>
<p id="kv19p7c8p4">
<span class="pali m-text">“atthi puthujjanassa accantaniyāmatā”ti.</span><br />
</p>
<p id="kv19p7c9p1">
<span class="pali m-text">Ucchedadiṭṭhiyā niyatassa puggalassa sassatadiṭṭhi nuppajjeyyāti?</span><br />
</p>
<p id="kv19p7c9p2">
<span class="pali m-text">Āmantā.</span><br />
</p>
<p id="kv19p7c9p3">
<span class="pali m-text">Pahīnāti?</span><br />
</p>
<p id="kv19p7c9p4">
<span class="pali m-text">Na hevaṁ vattabbe …pe…</span><br />
</p>
<p id="kv19p7c9p5">
<span class="pali m-text">pahīnāti?</span><br />
</p>
<p id="kv19p7c9p6">
<span class="pali m-text">Āmantā.</span><br />
</p>
<p id="kv19p7c9p7">
<span class="pali m-text">Sotāpattimaggenāti?</span><br />
</p>
<p id="kv19p7c9p8">
<span class="pali m-text">Na hevaṁ vattabbe …pe…</span><br />
</p>
<p id="kv19p7c9p9">
<span class="pali m-text">sakadāgāmimaggena …pe…</span><br />
</p>
<p id="kv19p7c9p10">
<span class="pali m-text">anāgāmimaggena …pe…</span><br />
</p>
<p id="kv19p7c9p11">
<span class="pali m-text">arahattamaggenāti?</span><br />
</p>
<p id="kv19p7c9p12">
<span class="pali m-text">Na hevaṁ vattabbe …pe….</span><br />
</p>
<p id="kv19p7c10p1">
<span class="pali m-text">Katamena maggenāti?</span><br />
</p>
<p id="kv19p7c10p2">
<span class="pali m-text">Akusalena maggenāti.</span><br />
</p>
<p id="kv19p7c10p3">
<span class="pali m-text">Akusalo maggo …pe… no ca vata re vattabbe—</span><br />
</p>
<p id="kv19p7c10p4">
<span class="pali m-text">“ucchedadiṭṭhiyā niyatassa puggalassa sassatadiṭṭhi akusalena maggena pahīnā”ti.</span><br />
</p>
<p id="kv19p7c11p1">
<span class="pali m-text">Na vattabbaṁ—</span><br />
</p>
<p id="kv19p7c11p2">
<span class="pali m-text">“atthi puthujjanassa accantaniyāmatā”ti?</span><br />
</p>
<p id="kv19p7c11p3">
<span class="pali m-text">Āmantā.</span><br />
</p>
<p id="kv19p7c11p4">
<span class="pali m-text">Nanu vuttaṁ bhagavatā—</span><br />
</p>
<p id="kv19p7c11p5">
<span class="pali m-text">“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti.</span><br />
</p>
<p id="kv19p7c11p6">
<span class="pali m-text">Attheva suttantoti?</span><br />
</p>
<p id="kv19p7c11p7">
<span class="pali m-text">Āmantā.</span><br />
</p>
<p id="kv19p7c11p8">
<span class="pali m-text">Tena hi atthi puthujjanassa accantaniyāmatāti.</span><br />
</p>
<p id="kv19p7c12p1">
<span class="pali m-text">Vuttaṁ bhagavatā—</span><br />
</p>
<p id="kv19p7c12p2">
<span class="pali m-text">“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti katvā tena ca kāraṇena atthi puthujjanassa accantaniyāmatāti?</span><br />
</p>
<p id="kv19p7c12p3">
<span class="pali m-text">Āmantā.</span><br />
</p>
<p id="kv19p7c12p4">
<span class="pali m-text">Vuttaṁ bhagavatā—</span><br />
</p>
<p id="kv19p7c12p5">
<span class="pali m-text">“idha, bhikkhave, ekacco puggalo ummujjitvā nimujjatī”ti.</span><br />
</p>
<p id="kv19p7c12p6">
<span class="pali m-text">Attheva suttantoti?</span><br />
</p>
<p id="kv19p7c12p7">
<span class="pali m-text">Āmantā.</span><br />
</p>
<p id="kv19p7c12p8">
<span class="pali m-text">Sabbakālaṁ ummujjitvā nimujjatīti?</span><br />
</p>
<p id="kv19p7c12p9">
<span class="pali m-text">Na hevaṁ vattabbe …pe….</span><br />
</p>
<p id="kv19p7c13p1">
<span class="pali m-text">Vuttaṁ bhagavatā—</span><br />
</p>
<p id="kv19p7c13p2">
<span class="pali m-text">“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti—</span><br />
</p>
<p id="kv19p7c13p3">
<span class="pali m-text">katvā tena ca kāraṇena atthi puthujjanassa accantaniyāmatāti?</span><br />
</p>
<p id="kv19p7c13p4">
<span class="pali m-text">Āmantā.</span><br />
</p>
<p id="kv19p7c13p5">
<span class="pali m-text">Vuttaṁ bhagavatā—</span><br />
</p>
<p id="kv19p7c13p6">
<span class="pali m-text">“idha, bhikkhave, ekacco puggalo ummujjitvā ṭhito hoti, ummujjitvā vipassati viloketi, ummujjitvā patarati, ummujjitvā patigādhappatto hotī”ti.</span><br />
</p>
<p id="kv19p7c13p7">
<span class="pali m-text">Attheva suttantoti?</span><br />
</p>
<p id="kv19p7c13p8">
<span class="pali m-text">Āmantā.</span><br />
</p>
<p id="kv19p7c13p9">
<span class="pali m-text">Sabbakālaṁ ummujjitvā patigādhappatto hotīti?</span><br />
</p>
<p id="kv19p7c13p10">
<span class="pali m-text">Na hevaṁ vattabbe …pe….</span><br />
</p>
<p id="kv19p7c13p11">
<span class="pali m-text">Accantaniyāmakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0019p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0019p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>