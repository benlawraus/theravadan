<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0508.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0507.html">Previous</a></div>
<div class="m-col-t-6 m-text-right">
<a href="../pages/ja0509.html">Next</a></div>
</div>
<p id="ja508c0p2">
<span class="pali m-text">Vīsatinipāta</span><br />
</p>
<p id="ja508c0p3">
<span class="pali m-text">Mātaṅgavagga</span><br />
</p>
<section id="pancapanditajataka">
<span id="ja508c0p4"></span><h2><span class="pali m-text">12. Pañcapaṇḍitajātaka</span></h2>
<p id="ja508c1p1">
<span class="pali m-text">“Pañca paṇḍitā samāgatāttha,</span><br />
</p>
<p id="ja508c1p2">
<span class="pali m-text">Pañhā me paṭibhāti taṁ suṇātha;</span><br />
</p>
<p id="ja508c1p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c1p4">
<span class="pali m-text">Kassevāvikareyya guyhamatthaṁ”.</span><br />
</p>
<p id="ja508c2p1">
<span class="pali m-text">“Tvaṁ āvikarohi bhūmipāla,</span><br />
</p>
<p id="ja508c2p2">
<span class="pali m-text">Bhattā bhārasaho tuvaṁ vade taṁ;</span><br />
</p>
<p id="ja508c2p3">
<span class="pali m-text">Tava chandarucīni sammasitvā,</span><br />
</p>
<p id="ja508c2p4">
<span class="pali m-text">Atha vakkhanti janinda pañca dhīrā”.</span><br />
</p>
<p id="ja508c3p1">
<span class="pali m-text">“Yā sīlavatī anaññatheyyā,</span><br />
</p>
<p id="ja508c3p2">
<span class="pali m-text">Bhattucchandavasānugā manāpā;</span><br />
</p>
<p id="ja508c3p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c3p4">
<span class="pali m-text">Bhariyāyāvikareyya guyhamatthaṁ”.</span><br />
</p>
<p id="ja508c4p1">
<span class="pali m-text">“Yo kicchagatassa āturassa,</span><br />
</p>
<p id="ja508c4p2">
<span class="pali m-text">Saraṇaṁ hoti gatī parāyanañca;</span><br />
</p>
<p id="ja508c4p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c4p4">
<span class="pali m-text">Sakhino vāvikareyya guyhamatthaṁ”.</span><br />
</p>
<p id="ja508c5p1">
<span class="pali m-text">“Jeṭṭho atha majjhimo kaniṭṭho,</span><br />
</p>
<p id="ja508c5p2">
<span class="pali m-text">Yo ce sīlasamāhito ṭhitatto;</span><br />
</p>
<p id="ja508c5p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c5p4">
<span class="pali m-text">Bhātu vāvīkareyya guyhamatthaṁ”.</span><br />
</p>
<p id="ja508c6p1">
<span class="pali m-text">“Yo ve pituhadayassa paddhagū,</span><br />
</p>
<p id="ja508c6p2">
<span class="pali m-text">Anujāto pitaraṁ anomapañño;</span><br />
</p>
<p id="ja508c6p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c6p4">
<span class="pali m-text">Puttassāvikareyya guyhamatthaṁ”.</span><br />
</p>
<p id="ja508c7p1">
<span class="pali m-text">“Mātā dvipadājanindaseṭṭha,</span><br />
</p>
<p id="ja508c7p2">
<span class="pali m-text">Yā naṁ poseti chandasā piyena;</span><br />
</p>
<p id="ja508c7p3">
<span class="pali m-text">Nindiyamatthaṁ pasaṁsiyaṁ vā,</span><br />
</p>
<p id="ja508c7p4">
<span class="pali m-text">Mātuyāvīkareyya guyhamatthaṁ”.</span><br />
</p>
<p id="ja508c8p1">
<span class="pali m-text">“Guyhassa hi guyhameva sādhu,</span><br />
</p>
<p id="ja508c8p2">
<span class="pali m-text">Na hi guyhassa pasatthamāvikammaṁ;</span><br />
</p>
<p id="ja508c8p3">
<span class="pali m-text">Anipphannatā saheyya dhīro,</span><br />
</p>
<p id="ja508c8p4">
<span class="pali m-text">Nipphannova yathāsukhaṁ bhaṇeyya”.</span><br />
</p>
<p id="ja508c9p1">
<span class="pali m-text">“Kiṁ tvaṁ vimanosi rājaseṭṭha,</span><br />
</p>
<p id="ja508c9p2">
<span class="pali m-text">Dvipadajaninda vacanaṁ suṇoma metaṁ;</span><br />
</p>
<p id="ja508c9p3">
<span class="pali m-text">Kiṁ cintayamāno dummanosi,</span><br />
</p>
<p id="ja508c9p4">
<span class="pali m-text">Nūna deva aparādho atthi mayhaṁ”.</span><br />
</p>
<p id="ja508c10p1">
<span class="pali m-text">“‘Paṇhe vajjho mahosadho’ti,</span><br />
</p>
<p id="ja508c10p2">
<span class="pali m-text">Āṇatto me vadhāya bhūripañño;</span><br />
</p>
<p id="ja508c10p3">
<span class="pali m-text">Taṁ cintayamāno dummanosmi,</span><br />
</p>
<p id="ja508c10p4">
<span class="pali m-text">Na hi devī aparādho atthi tuyhaṁ”.</span><br />
</p>
<p id="ja508c11p1">
<span class="pali m-text">“Abhidosagato dāni ehisi,</span><br />
</p>
<p id="ja508c11p2">
<span class="pali m-text">Kiṁ sutvā kiṁ saṅkate mano te;</span><br />
</p>
<p id="ja508c11p3">
<span class="pali m-text">Ko te kimavoca bhūripañña,</span><br />
</p>
<p id="ja508c11p4">
<span class="pali m-text">Iṅgha vacanaṁ suṇoma brūhi metaṁ”.</span><br />
</p>
<p id="ja508c12p1">
<span class="pali m-text">“‘Paṇhe vajjho mahosadho’ti,</span><br />
</p>
<p id="ja508c12p2">
<span class="pali m-text">Yadi te mantayitaṁ janinda dosaṁ;</span><br />
</p>
<p id="ja508c12p3">
<span class="pali m-text">Bhariyāya rahogato asaṁsi,</span><br />
</p>
<p id="ja508c12p4">
<span class="pali m-text">Guyhaṁ pātukataṁ sutaṁ mametaṁ”.</span><br />
</p>
<p id="ja508c13p1">
<span class="pali m-text">“Yaṁ sālavanasmiṁ senako,</span><br />
</p>
<p id="ja508c13p2">
<span class="pali m-text">Pāpakammaṁ akāsi asabbhirūpaṁ;</span><br />
</p>
<p id="ja508c13p3">
<span class="pali m-text">Sakhinova rahogato asaṁsi,</span><br />
</p>
<p id="ja508c13p4">
<span class="pali m-text">Guyhaṁ pātukataṁ sutaṁ mametaṁ.</span><br />
</p>
<p id="ja508c14p1">
<span class="pali m-text">Pukkusa purisassa te janinda,</span><br />
</p>
<p id="ja508c14p2">
<span class="pali m-text">Uppanno rogo arājayutto;</span><br />
</p>
<p id="ja508c14p3">
<span class="pali m-text">Bhātuñca rahogato asaṁsi,</span><br />
</p>
<p id="ja508c14p4">
<span class="pali m-text">Guyhaṁ pātukataṁ sutaṁ mametaṁ.</span><br />
</p>
<p id="ja508c15p1">
<span class="pali m-text">Ābādhoyaṁ asabbhirūpo,</span><br />
</p>
<p id="ja508c15p2">
<span class="pali m-text">Kāmindo naradevena phuṭṭho;</span><br />
</p>
<p id="ja508c15p3">
<span class="pali m-text">Puttassa rahogato asaṁsi,</span><br />
</p>
<p id="ja508c15p4">
<span class="pali m-text">Guyhaṁ pātukataṁ sutaṁ mametaṁ.</span><br />
</p>
<p id="ja508c16p1">
<span class="pali m-text">Aṭṭhavaṅkaṁ maṇiratanaṁ uḷāraṁ,</span><br />
</p>
<p id="ja508c16p2">
<span class="pali m-text">Sakko te adadā pitāmahassa;</span><br />
</p>
<p id="ja508c16p3">
<span class="pali m-text">Devindassa gataṁ tadajja hatthaṁ,</span><br />
</p>
<p id="ja508c16p4">
<span class="pali m-text">Mātuñca rahogato asaṁsi;</span><br />
</p>
<p id="ja508c16p5">
<span class="pali m-text">Guyhaṁ pātukataṁ sutaṁ mametaṁ.</span><br />
</p>
<p id="ja508c17p1">
<span class="pali m-text">Guyhassa hi guyhameva sādhu,</span><br />
</p>
<p id="ja508c17p2">
<span class="pali m-text">Na hi guyhassa pasatthamāvikammaṁ;</span><br />
</p>
<p id="ja508c17p3">
<span class="pali m-text">Anipphannatā saheyya dhīro,</span><br />
</p>
<p id="ja508c17p4">
<span class="pali m-text">Nipphannova yathāsukhaṁ bhaṇeyya.</span><br />
</p>
<p id="ja508c18p1">
<span class="pali m-text">Na guyhamatthaṁ vivareyya,</span><br />
</p>
<p id="ja508c18p2">
<span class="pali m-text">rakkheyya naṁ yathā nidhiṁ;</span><br />
</p>
<p id="ja508c18p3">
<span class="pali m-text">Na hi pātukato sādhu,</span><br />
</p>
<p id="ja508c18p4">
<span class="pali m-text">guyho attho pajānatā.</span><br />
</p>
<p id="ja508c19p1">
<span class="pali m-text">Thiyā guyhaṁ na saṁseyya,</span><br />
</p>
<p id="ja508c19p2">
<span class="pali m-text">amittassa ca paṇḍito;</span><br />
</p>
<p id="ja508c19p3">
<span class="pali m-text">Yo cāmisena saṁhīro,</span><br />
</p>
<p id="ja508c19p4">
<span class="pali m-text">hadayattheno ca yo naro.</span><br />
</p>
<p id="ja508c20p1">
<span class="pali m-text">Guyhamatthaṁ asambuddhaṁ,</span><br />
</p>
<p id="ja508c20p2">
<span class="pali m-text">sambodhayati yo naro;</span><br />
</p>
<p id="ja508c20p3">
<span class="pali m-text">Mantabhedabhayā tassa,</span><br />
</p>
<p id="ja508c20p4">
<span class="pali m-text">dāsabhūto titikkhati.</span><br />
</p>
<p id="ja508c21p1">
<span class="pali m-text">Yāvanto purisassatthaṁ,</span><br />
</p>
<p id="ja508c21p2">
<span class="pali m-text">guyhaṁ jānanti mantinaṁ;</span><br />
</p>
<p id="ja508c21p3">
<span class="pali m-text">Tāvanto tassa ubbegā,</span><br />
</p>
<p id="ja508c21p4">
<span class="pali m-text">tasmā guyhaṁ na vissaje.</span><br />
</p>
<p id="ja508c22p1">
<span class="pali m-text">Vivicca bhāseyya divā rahassaṁ,</span><br />
</p>
<p id="ja508c22p2">
<span class="pali m-text">Rattiṁ giraṁ nātivelaṁ pamuñce;</span><br />
</p>
<p id="ja508c22p3">
<span class="pali m-text">Upassutikā hi suṇanti mantaṁ,</span><br />
</p>
<p id="ja508c22p4">
<span class="pali m-text">Tasmā manto khippamupeti bhedan”ti.</span><br />
</p>
<p id="ja508c23p1">
<span class="pali m-text">Pañcapaṇḍitajātakaṁ dvādasamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0507.html">Previous</a></div>
<div class="m-col-t-6 m-text-right">
<a href="../pages/ja0509.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>