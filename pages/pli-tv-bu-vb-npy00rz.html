<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-np &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-npy00rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://theravadan.org/pages/pli-tv-bu-vb-npy00rz.html" />
  <meta property="og:description" content="Theravāda Collection on Monastic Law Mahāvibhaṅga The monks’ rules and their analysis Nissaggiyakaṇḍa The chapter on relinquishment Pattavagga The sub-chapter on almsbowls 22. Ūnapañcabandhanasikkhāpada 22. The training rule on fewer than five mends Tena samayena buddho bhagavā sakkesu viharati kapilavatthusmiṁ nigrodhārāme. At one time the Buddha was staying …" />
  <meta name="twitter:description" content="Theravāda Collection on Monastic Law Mahāvibhaṅga The monks’ rules and their analysis Nissaggiyakaṇḍa The chapter on relinquishment Pattavagga The sub-chapter on almsbowls 22. Ūnapañcabandhanasikkhāpada 22. The training rule on fewer than five mends Tena samayena buddho bhagavā sakkesu viharati kapilavatthusmiṁ nigrodhārāme. At one time the Buddha was staying …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-vinaya-index.html">vinaya</a> &raquo;
            <a href="https://theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/ms-vinaya-pli-tv-bu-vb-pli-tv-bu-vb-np-index.html">pli-tv-bu-vb-np</a> &raquo;
          </span>
          Theravāda Vinaya
        </h1>
<!-- content -->
<p><span class="m-text">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text">The monks’ rules and their analysis</span></p>
<section id="nissaggiyakanda">
<h3><a href="#nissaggiyakanda">Nissaggiyakaṇḍa</a></h3>
<p><span class="m-text">The chapter on relinquishment</span></p>
<section id="pattavagga">
<h4><a href="#pattavagga">Pattavagga</a></h4>
<p><span class="m-text">The sub-chapter on almsbowls</span></p>
<section id="unapancabandhanasikkhapada">
<h5><a href="#unapancabandhanasikkhapada">22. Ūnapañcabandhanasikkhāpada</a></h5>
<p><span class="m-text">22. The training rule on fewer than five mends</span></p>
<p id="pli-tv-bu-vb-np22c1p1p1">
<span class="m-text m-primary">Tena samayena buddho bhagavā sakkesu viharati kapilavatthusmiṁ nigrodhārāme.</span><br />
<span class="m-text">At one time the Buddha was staying in the Sakyan country in the Banyan Tree Monastery at Kapilavatthu.</span><br />
</p>
<p id="pli-tv-bu-vb-np22c1p1p2">
<span class="m-text m-primary">Tena kho pana samayena aññatarena kumbhakārena bhikkhū pavāritā honti—</span><br />
<span class="m-text">At that time a potter had invited the monks, saying,</span><br />
</p>
<p id="pli-tv-bu-vb-np22c1p1p3">
<span class="m-text m-primary">“yesaṁ ayyānaṁ pattena attho ahaṁ pattenā”ti.</span><br />
<span class="m-text">“If any of you needs an almsbowl, I’ll provide it.”</span><br />
</p>
<p id="pli-tv-bu-vb-np22c1p1p4">
<span class="m-text m-primary">Tena kho pana samayena bhikkhū na mattaṁ jānitvā bahū patte viññāpenti.</span><br />
<span class="m-text">But the monks had no sense of moderation, and they asked for many bowls.</span><br />
</p>
<p id="pli-tv-bu-vb-np22c1p1p5">
<span class="m-text m-primary">Yesaṁ khuddakā pattā te mahante patte viññāpenti.</span><br />
<span class="m-text">Those who had small bowls asked for large ones,</span><br />
</p>
<p id="pli-tv-bu-vb-np22c1p1p6">
<span class="m-text m-primary">Yesaṁ mahantā pattā te khuddake patte viññāpenti.</span><br />
<span class="m-text">and those who had large bowls asked for small ones.</span><br />
</p>
<p id="pli-tv-bu-vb-np22c1p1p7">
<span class="m-text m-primary">Atha kho so kumbhakāro bhikkhūnaṁ bahū patte karonto na sakkoti aññaṁ vikkāyikaṁ bhaṇḍaṁ kātuṁ,</span><br />
<span class="m-text">The potter was so busy making bowls for the monks that he was unable to make goods for sale.</span><br />
</p>
<p id="pli-tv-bu-vb-np22c1p1p8">
<span class="m-text m-primary">attanāpi na yāpeti, puttadārāpissa kilamanti.</span><br />
<span class="m-text">He could not make a living for himself, and his wives and children suffered.</span><br />
</p>
<p id="pli-tv-bu-vb-np22c1p1p9">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text">People complained and criticized them,</span><br />
</p>
<p id="pli-tv-bu-vb-np22c1p1p10">
<span class="m-text m-primary">“kathañhi nāma samaṇā sakyaputtiyā na mattaṁ jānitvā bahū patte viññāpessanti.</span><br />
<span class="m-text">“How can the Sakyan monastics have no sense of moderation and ask for many bowls?</span><br />
</p>
<p id="pli-tv-bu-vb-np22c1p1p11">
<span class="m-text m-primary">Ayaṁ imesaṁ bahū patte karonto na sakkoti aññaṁ vikkāyikaṁ bhaṇḍaṁ kātuṁ,</span><br />
<span class="m-text">This potter is so busy making bowls for them that he is unable to make goods for sale.</span><br />
</p>
<p id="pli-tv-bu-vb-np22c1p1p12">
<span class="m-text m-primary">attanāpi na yāpeti, puttadārāpissa kilamantī”ti.</span><br />
<span class="m-text">He is unable to make a living for himself, and his wives and children are suffering.”</span><br />
</p>
<p id="pli-tv-bu-vb-np22c1p1p13">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text">The monks heard the complaints of those people,</span><br />
</p>
<p id="pli-tv-bu-vb-np22c1p1p14">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text">and the monks of few desires complained and criticized those monks,</span><br />
</p>
<p id="pli-tv-bu-vb-np22c1p1p15">
<span class="m-text m-primary">“kathañhi nāma bhikkhū na mattaṁ jānitvā bahū patte viññāpessantī”ti.</span><br />
<span class="m-text">“How can those monks have no sense of moderation and ask for many bowls?”</span><br />
</p>
<p id="pli-tv-bu-vb-np22c1p1p16">
<span class="m-text m-primary">Atha kho te bhikkhū te anekapariyāyena vigarahitvā bhagavato etamatthaṁ ārocesuṁ …pe…</span><br />
<span class="m-text">After rebuking those monks in many ways, they told the Buddha. Soon afterwards he had the Sangha gathered and questioned the monks:</span><br />
</p>
<p id="pli-tv-bu-vb-np22c1p1p17">
<span class="m-text m-primary">saccaṁ kira, bhikkhave, bhikkhū na mattaṁ jānitvā bahū patte viññāpentīti?</span><br />
<span class="m-text">“Is it true, monks, that there are monks who do this?”</span><br />
</p>
<p id="pli-tv-bu-vb-np22c1p1p18">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-bu-vb-np22c1p1p19">
<span class="m-text m-primary">Vigarahi buddho bhagavā …pe…</span><br />
<span class="m-text">The Buddha criticized them …</span><br />
</p>
<p id="pli-tv-bu-vb-np22c1p1p20">
<span class="m-text m-primary">kathañhi nāma te, bhikkhave, moghapurisā na mattaṁ jānitvā bahū patte viññāpessanti.</span><br />
<span class="m-text">“How can those foolish men do this?</span><br />
</p>
<p id="pli-tv-bu-vb-np22c1p1p21">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-np22c1p1p22">
<span class="m-text m-primary">vigarahitvā dhammiṁ kathaṁ katvā bhikkhū āmantesi—</span><br />
<span class="m-text">After criticizing them, he gave a teaching and addressed the monks:</span><br />
</p>
<p id="pli-tv-bu-vb-np22c1p1p23">
<span class="m-text m-primary">“na, bhikkhave, patto viññāpetabbo. Yo viññāpeyya, āpatti dukkaṭassā”ti.</span><br />
<span class="m-text">“Monks, a monk should not ask for an almsbowl. If he does, he commits an offense of wrong conduct.”</span><br />
</p>
<p id="pli-tv-bu-vb-np22c1p2p1">
<span class="m-text m-primary">Tena kho pana samayena aññatarassa bhikkhuno patto bhinno hoti.</span><br />
<span class="m-text">Soon afterwards the bowl of a certain monk broke.</span><br />
</p>
<p id="pli-tv-bu-vb-np22c1p2p2">
<span class="m-text m-primary">Atha kho so bhikkhu—“bhagavatā paṭikkhittaṁ pattaṁ viññāpetun”ti kukkuccāyanto na viññāpeti.</span><br />
<span class="m-text">Knowing that the Buddha had prohibited asking for a bowl and being afraid of wrongdoing, he did not ask for a new one.</span><br />
</p>
<p id="pli-tv-bu-vb-np22c1p2p3">
<span class="m-text m-primary">Hatthesu piṇḍāya carati.</span><br />
<span class="m-text">As a consequence, he collected almsfood with his hands.</span><br />
</p>
<p id="pli-tv-bu-vb-np22c1p2p4">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text">People complained and criticized him,</span><br />
</p>
<p id="pli-tv-bu-vb-np22c1p2p5">
<span class="m-text m-primary">“kathañhi nāma samaṇā sakyaputtiyā hatthesu piṇḍāya carissanti, seyyathāpi titthiyā”ti.</span><br />
<span class="m-text">“How can the Sakyan monastics collect almsfood with their hands, just like the monastics of other religions?”</span><br />
</p>
<p id="pli-tv-bu-vb-np22c1p2p6">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text">The monks heard the complaints of those people</span><br />
</p>
<p id="pli-tv-bu-vb-np22c1p2p7">
<span class="m-text m-primary">Atha kho te bhikkhū bhagavato etamatthaṁ ārocesuṁ.</span><br />
<span class="m-text">and they told the Buddha.</span><br />
</p>
<p id="pli-tv-bu-vb-np22c1p2p8">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-np22c1p2p9">
<span class="m-text m-primary">“anujānāmi, bhikkhave, naṭṭhapattassa vā bhinnapattassa vā pattaṁ viññāpetun”ti.</span><br />
<span class="m-text">“Monks, I allow you to ask for a new almsbowl if your bowl has been lost or is broken.”</span><br />
</p>
<p id="pli-tv-bu-vb-np22c1p3p1">
<span class="m-text m-primary">Tena kho pana samayena chabbaggiyā bhikkhū—“bhagavatā anuññātaṁ naṭṭhapattassa vā bhinnapattassa vā pattaṁ viññāpetun”ti appamattakenapi bhinnena appamattakenapi khaṇḍena vilikhitamattenapi bahū patte viññāpenti.</span><br />
<span class="m-text">When they knew about the Buddha’s allowance, the monks from the group of six asked for many bowls even if their existing bowl only had a minor chip or scratch.</span><br />
</p>
<p id="pli-tv-bu-vb-np22c1p3p2">
<span class="m-text m-primary">Atha kho so kumbhakāro bhikkhūnaṁ tatheva bahū patte karonto na sakkoti aññaṁ vikkāyikaṁ bhaṇḍaṁ kātuṁ,</span><br />
<span class="m-text">Once again that potter was so busy making bowls for the monks that he was unable to make goods for sale.</span><br />
</p>
<p id="pli-tv-bu-vb-np22c1p3p3">
<span class="m-text m-primary">attanāpi na yāpeti, puttadārāpissa kilamanti.</span><br />
<span class="m-text">He could not make a living for himself, and his wives and children suffered.</span><br />
</p>
<p id="pli-tv-bu-vb-np22c1p3p4">
<span class="m-text m-primary">Manussā tatheva ujjhāyanti khiyyanti vipācenti—</span><br />
<span class="m-text">And people complained and criticized them as before.</span><br />
</p>
<p id="pli-tv-bu-vb-np22c1p3p5">
<span class="m-text m-primary">“kathañhi nāma samaṇā sakyaputtiyā na mattaṁ jānitvā bahū patte viññāpessanti.</span><br />
</p>
<p id="pli-tv-bu-vb-np22c1p3p6">
<span class="m-text m-primary">Ayaṁ imesaṁ bahū patte karonto na sakkoti aññaṁ vikkāyikaṁ bhaṇḍaṁ kātuṁ, attanāpi na yāpeti, puttadārāpissa kilamantī”ti.</span><br />
</p>
<p id="pli-tv-bu-vb-np22c1p3p7">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text">The monks heard the complaints of those people,</span><br />
</p>
<p id="pli-tv-bu-vb-np22c1p3p8">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text">and the monks of few desires complained and criticized those monks,</span><br />
</p>
<p id="pli-tv-bu-vb-np22c1p3p9">
<span class="m-text m-primary">“kathañhi nāma chabbaggiyā bhikkhū appamattakenapi bhinnena appamattakenapi khaṇḍena vilikhitamattenapi bahū patte viññāpessantī”ti.</span><br />
<span class="m-text">“How can the monks from the group of six ask for many bowls even if their existing bowl only has a minor chip or scratch?”</span><br />
</p>
<p id="pli-tv-bu-vb-np22c1p3p10">
<span class="m-text m-primary">Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…</span><br />
<span class="m-text">After rebuking those monks in many ways, they told the Buddha. Soon afterwards he had the Sangha gathered and questioned the monks:</span><br />
</p>
<p id="pli-tv-bu-vb-np22c1p3p11">
<span class="m-text m-primary">“saccaṁ kira tumhe, bhikkhave, appamattakenapi bhinnena appamattakenapi khaṇḍena vilikhitamattenapi bahū patte viññāpethā”ti?</span><br />
<span class="m-text">“Is it true, monks, that you do this?”</span><br />
</p>
<p id="pli-tv-bu-vb-np22c1p3p12">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-bu-vb-np22c1p3p13">
<span class="m-text m-primary">Vigarahi buddho bhagavā …pe…</span><br />
<span class="m-text">The Buddha rebuked them …</span><br />
</p>
<p id="pli-tv-bu-vb-np22c1p3p14">
<span class="m-text m-primary">kathañhi nāma tumhe, moghapurisā, appamattakenapi bhinnena appamattakenapi khaṇḍena vilikhitamattenapi bahū patte viññāpessatha.</span><br />
<span class="m-text">“Foolish men, how can you do this?</span><br />
</p>
<p id="pli-tv-bu-vb-np22c1p3p15">
<span class="m-text m-primary">Netaṁ, moghapurisā, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-np22c1p3p16">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text">“And, monks, this training rule should be recited like this:</span><br />
</p>
<p id="pli-tv-bu-vb-np22c1p3p17p1">
<span class="m-text m-primary">“Yo pana bhikkhu ūnapañcabandhanena pattena aññaṁ navaṁ pattaṁ cetāpeyya, nissaggiyaṁ pācittiyaṁ.</span><br />
<span class="m-text">‘If a monk exchanges an almsbowl with fewer than five mends for a new almsbowl, he commits an offense entailing relinquishment and confession.</span><br />
</p>
<p id="pli-tv-bu-vb-np22c1p3p18">
<span class="m-text m-primary">Tena bhikkhunā so patto bhikkhuparisāya nissajjitabbo.</span><br />
<span class="m-text">That monk should relinquish that almsbowl to a gathering of monks.</span><br />
</p>
<p id="pli-tv-bu-vb-np22c1p3p19">
<span class="m-text m-primary">Yo ca tassā bhikkhuparisāya pattapariyanto so tassa bhikkhuno padātabbo— ‘ayaṁ te, bhikkhu, patto yāva bhedanāya dhāretabbo’ti.</span><br />
<span class="m-text">He should then be given the last almsbowl belonging to that gathering: “Monk, this bowl is yours. Keep it until it breaks.”</span><br />
</p>
<p id="pli-tv-bu-vb-np22c1p3p20">
<span class="m-text m-primary">Ayaṁ tattha sāmīcī”ti.</span><br />
<span class="m-text">This is the proper procedure.’”</span><br />
</p>
<p id="pli-tv-bu-vb-np22c2p1p1">
<span class="m-text m-primary">Yo panāti</span><br />
<span class="m-text">A:</span><br />
</p>
<p id="pli-tv-bu-vb-np22c2p1p2">
<span class="m-text m-primary">yo yādiso …pe…</span><br />
<span class="m-text">whoever …</span><br />
</p>
<p id="pli-tv-bu-vb-np22c2p1p3">
<span class="m-text m-primary">bhikkhūti</span><br />
<span class="m-text">Monk:</span><br />
</p>
<p id="pli-tv-bu-vb-np22c2p1p4">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-np22c2p1p5">
<span class="m-text m-primary">Ūnapañcabandhano nāma patto</span><br />
<span class="m-text">An almsbowl with fewer than five mends:</span><br />
</p>
<p id="pli-tv-bu-vb-np22c2p1p6">
<span class="m-text m-primary">abandhano vā ekabandhano vā dvibandhano vā tibandhano vā catubandhano vā.</span><br />
<span class="m-text">it has no mends, one mend, two mends, three mends, or four mends.</span><br />
</p>
<p id="pli-tv-bu-vb-np22c2p1p7">
<span class="m-text m-primary">Abandhanokāso nāma patto</span><br />
<span class="m-text">An almsbowl with a mend that does not count:</span><br />
</p>
<p id="pli-tv-bu-vb-np22c2p1p8">
<span class="m-text m-primary">yassa dvaṅgulā rāji na hoti.</span><br />
<span class="m-text">one that does not have a fracture of 3.5 cm.</span><br />
</p>
<p id="pli-tv-bu-vb-np22c2p1p9">
<span class="m-text m-primary">Bandhanokāso nāma patto</span><br />
<span class="m-text">An almsbowl with a mend that counts:</span><br />
</p>
<p id="pli-tv-bu-vb-np22c2p1p10">
<span class="m-text m-primary">yassa dvaṅgulā rāji hoti.</span><br />
<span class="m-text">one that does have a fracture of 3.5 cm.</span><br />
</p>
<p id="pli-tv-bu-vb-np22c2p1p11">
<span class="m-text m-primary">Navo nāma</span><br />
<span class="m-text">New almsbowl:</span><br />
</p>
<p id="pli-tv-bu-vb-np22c2p1p12">
<span class="m-text m-primary">patto viññattiṁ upādāya vuccati.</span><br />
<span class="m-text">asked for is what is meant.</span><br />
</p>
<p id="pli-tv-bu-vb-np22c2p1p13">
<span class="m-text m-primary">Cetāpeyyāti</span><br />
<span class="m-text">Exchanges:</span><br />
</p>
<p id="pli-tv-bu-vb-np22c2p1p14">
<span class="m-text m-primary">viññāpeti, payoge dukkaṭaṁ.</span><br />
<span class="m-text">If he asks, then for the effort there is an act of wrong conduct.</span><br />
</p>
<p id="pli-tv-bu-vb-np22c2p1p15">
<span class="m-text m-primary">Paṭilābhena nissaggiyo hoti.</span><br />
<span class="m-text">When he gets the bowl, it becomes subject to relinquishment.</span><br />
</p>
<p id="pli-tv-bu-vb-np22c2p1p16">
<span class="m-text m-primary">Saṅghamajjhe nissajjitabbo.</span><br />
<span class="m-text">It should be relinquished in the midst of the Sangha.</span><br />
</p>
<p id="pli-tv-bu-vb-np22c2p1p17">
<span class="m-text m-primary">Sabbeheva adhiṭṭhitapattaṁ gahetvā sannipatitabbaṁ.</span><br />
<span class="m-text">All determined bowls should be brought together.</span><br />
</p>
<p id="pli-tv-bu-vb-np22c2p1p18">
<span class="m-text m-primary">Na lāmako patto adhiṭṭhātabbo—</span><br />
<span class="m-text">One should not determine an inferior bowl, thinking,</span><br />
</p>
<p id="pli-tv-bu-vb-np22c2p1p19">
<span class="m-text m-primary">“mahagghaṁ pattaṁ gahessāmī”ti.</span><br />
<span class="m-text">“I’ll get a valuable one.”</span><br />
</p>
<p id="pli-tv-bu-vb-np22c2p1p20">
<span class="m-text m-primary">Sace lāmakaṁ pattaṁ adhiṭṭheti— “mahagghaṁ pattaṁ gahessāmī”ti, āpatti dukkaṭassa.</span><br />
<span class="m-text">If one determine an inferior bowl, thinking, “I’ll get a valuable one,” one commits an offense of wrong conduct.</span><br />
</p>
<p id="pli-tv-bu-vb-np22c2p1p21">
<span class="m-text m-primary">Evañca pana, bhikkhave, nissajjitabbo.</span><br />
<span class="m-text">“And, monks, it should be relinquished like this.</span><br />
</p>
<p id="pli-tv-bu-vb-np22c2p1p22">
<span class="m-text m-primary">Tena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—</span><br />
<span class="m-text">After approaching the Sangha, that monk should put his upper robe over one shoulder and pay respect at the feet of the senior monks. He should then squat on his heels, raise his joined palms, and say,</span><br />
</p>
<p id="pli-tv-bu-vb-np22c2p1p23">
<span class="m-text m-primary">“ayaṁ me, bhante, patto ūnapañcabandhanena pattena cetāpito nissaggiyo.</span><br />
<span class="m-text">‘Venerables, this almsbowl, which I got in exchange for a bowl that had fewer than five mends, is to be relinquished.</span><br />
</p>
<p id="pli-tv-bu-vb-np22c2p1p24">
<span class="m-text m-primary">Imāhaṁ saṅghassa nissajjāmī”ti.</span><br />
<span class="m-text">I relinquish it to the Sangha.’”</span><br />
</p>
<p id="pli-tv-bu-vb-np22c2p1p25">
<span class="m-text m-primary">Nissajjitvā āpatti desetabbā.</span><br />
<span class="m-text">After relinquishing it, he should confess the offense.</span><br />
</p>
<p id="pli-tv-bu-vb-np22c2p1p26">
<span class="m-text m-primary">Byattena bhikkhunā paṭibalena āpatti paṭiggahetabbā.</span><br />
<span class="m-text">The confession should be received by a competent and capable monk.</span><br />
</p>
<p id="pli-tv-bu-vb-np22c2p1p27">
<span class="m-text m-primary">Pañcahaṅgehi samannāgato bhikkhu pattaggāhāpako sammannitabbo—</span><br />
<span class="m-text">A monk who has five qualities should be appointed as the distributor of almsbowls:</span><br />
</p>
<p id="pli-tv-bu-vb-np22c2p1p28">
<span class="m-text m-primary">yo na chandāgatiṁ gaccheyya, na dosāgatiṁ gaccheyya, na mohāgatiṁ gaccheyya, na bhayāgatiṁ gaccheyya, gāhitāgāhitañca jāneyya.</span><br />
<span class="m-text">one who is not swayed by desire, ill will, confusion, or fear, and who knows what has and has not been distributed.</span><br />
</p>
<p id="pli-tv-bu-vb-np22c2p1p29">
<span class="m-text m-primary">“Evañca pana, bhikkhave, sammannitabbo.</span><br />
<span class="m-text">“And, monks, this is how he should be appointed.</span><br />
</p>
<p id="pli-tv-bu-vb-np22c2p1p30">
<span class="m-text m-primary">Paṭhamaṁ bhikkhu yācitabbo.</span><br />
<span class="m-text">First the monk should be asked,</span><br />
</p>
<p id="pli-tv-bu-vb-np22c2p1p31">
<span class="m-text m-primary">Yācitvā byattena bhikkhunā paṭibalena saṅgho ñāpetabbo—</span><br />
<span class="m-text">and then a competent and capable monk should inform the Sangha:</span><br />
</p>
<p id="pli-tv-bu-vb-np22c2p1p32">
<span class="m-text m-primary">‘Suṇātu me, bhante, saṅgho.</span><br />
<span class="m-text">‘Please, Venerables, I ask the Sangha to listen.</span><br />
</p>
<p id="pli-tv-bu-vb-np22c2p1p33">
<span class="m-text m-primary">Yadi saṅghassa pattakallaṁ, saṅgho itthannāmaṁ bhikkhuṁ pattaggāhāpakaṁ sammanneyya.</span><br />
<span class="m-text">If it seems appropriate to the Sangha, it should appoint monk so-and-so as the distributor of almsbowls.</span><br />
</p>
<p id="pli-tv-bu-vb-np22c2p1p34">
<span class="m-text m-primary">Esā ñatti.</span><br />
<span class="m-text">This is the motion.</span><br />
</p>
<p id="pli-tv-bu-vb-np22c2p1p35">
<span class="m-text m-primary">Suṇātu me, bhante, saṅgho.</span><br />
<span class="m-text">Please, Venerables, I ask the Sangha to listen.</span><br />
</p>
<p id="pli-tv-bu-vb-np22c2p1p36">
<span class="m-text m-primary">Saṅgho itthannāmaṁ bhikkhuṁ pattaggāhāpakaṁ sammannati.</span><br />
<span class="m-text">The Sangha appoints monk so-and-so as the distributor of almsbowls.</span><br />
</p>
<p id="pli-tv-bu-vb-np22c2p1p37">
<span class="m-text m-primary">Yassāyasmato khamati itthannāmassa bhikkhuno pattaggāhāpakassa sammuti, so tuṇhassa;</span><br />
<span class="m-text">Any monk who agrees to appointing monk so-and-so as the distributor of almsbowls should remain silent.</span><br />
</p>
<p id="pli-tv-bu-vb-np22c2p1p38">
<span class="m-text m-primary">yassa nakkhamati, so bhāseyya.</span><br />
<span class="m-text">Any monk who doesn’t agree should speak up.</span><br />
</p>
<p id="pli-tv-bu-vb-np22c2p1p39">
<span class="m-text m-primary">Sammato saṅghena itthannāmo bhikkhu pattaggāhāpako.</span><br />
<span class="m-text">The Sangha has appointed monk so-and-so as the distributor of almsbowls.</span><br />
</p>
<p id="pli-tv-bu-vb-np22c2p1p40">
<span class="m-text m-primary">Khamati saṅghassa, tasmā tuṇhī,</span><br />
<span class="m-text">The Sangha approves and is therefore silent.</span><br />
</p>
<p id="pli-tv-bu-vb-np22c2p1p41">
<span class="m-text m-primary">evametaṁ dhārayāmī’”ti.</span><br />
<span class="m-text">I will remember it thus.’”</span><br />
</p>
<p id="pli-tv-bu-vb-np22c2p1p42">
<span class="m-text m-primary">Tena sammatena bhikkhunā patto gāhetabbo.</span><br />
<span class="m-text">The appointed monk should give away that relinquished bowl.</span><br />
</p>
<p id="pli-tv-bu-vb-np22c2p1p43">
<span class="m-text m-primary">Thero vattabbo—</span><br />
<span class="m-text">He should tell the most senior monk,</span><br />
</p>
<p id="pli-tv-bu-vb-np22c2p1p44">
<span class="m-text m-primary">“gaṇhātu, bhante, thero pattan”ti.</span><br />
<span class="m-text">“Sir, would you like this bowl?”</span><br />
</p>
<p id="pli-tv-bu-vb-np22c2p1p45">
<span class="m-text m-primary">Sace thero gaṇhāti, therassa patto dutiyassa gāhetabbo.</span><br />
<span class="m-text">If the most senior monk takes it, his old bowl should be offered to the next monk.</span><br />
</p>
<p id="pli-tv-bu-vb-np22c2p1p46">
<span class="m-text m-primary">Na ca tassa anuddayatāya na gahetabbo. Yo na gaṇheyya, āpatti dukkaṭassa.</span><br />
<span class="m-text">He should not not take that bowl out of sympathy. If he does, he commits an offense of wrong conduct.</span><br />
</p>
<p id="pli-tv-bu-vb-np22c2p1p47">
<span class="m-text m-primary">Apattakassa na gāhetabbo.</span><br />
<span class="m-text">It is not to be offered to anyone who does not have bowl.</span><br />
</p>
<p id="pli-tv-bu-vb-np22c2p1p48">
<span class="m-text m-primary">Eteneva upāyena yāva saṅghanavakā gāhetabbo.</span><br />
<span class="m-text">In this manner it should be offered all the way to the most junior monk in the Sangha.</span><br />
</p>
<p id="pli-tv-bu-vb-np22c2p1p49">
<span class="m-text m-primary">Yo ca tassā bhikkhuparisāya pattapariyanto, so tassa bhikkhuno padātabbo— “ayaṁ te, bhikkhu, patto yāva bhedanāya dhāretabbo”ti.</span><br />
<span class="m-text">He should then be given the last almsbowl belonging to that gathering: “Monk, this bowl is yours. Keep it until it breaks”:</span><br />
</p>
<p id="pli-tv-bu-vb-np22c2p1p50">
<span class="m-text m-primary">Tena bhikkhunā so patto na adese nikkhipitabbo, na abhogena bhuñjitabbo, na vissajjetabbo— “kathāyaṁ patto nasseyya vā vinasseyya vā bhijjeyya vā”ti?</span><br />
<span class="m-text">That monk is not to store that bowl in an unsuitable place, use it in an unsuitable way, or give it away, thinking, “How may this bowl be lost, ruined, or broken?”</span><br />
</p>
<p id="pli-tv-bu-vb-np22c2p1p51">
<span class="m-text m-primary">Sace adese vā nikkhipati abhogena vā bhuñjati vissajjeti vā, āpatti dukkaṭassa.</span><br />
<span class="m-text">If he stores it in an unsuitable place, uses it in an unsuitable way, or gives it away, he commits an offense of wrong conduct.</span><br />
</p>
<p id="pli-tv-bu-vb-np22c2p1p52">
<span class="m-text m-primary">Ayaṁ tattha sāmīcīti</span><br />
<span class="m-text">This is the proper procedure:</span><br />
</p>
<p id="pli-tv-bu-vb-np22c2p1p53">
<span class="m-text m-primary">ayaṁ tattha anudhammatā.</span><br />
<span class="m-text">this is the right method.</span><br />
</p>
<p id="pli-tv-bu-vb-np22c2p2p1">
<span class="m-text m-primary">Abandhanena pattena abandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl without mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p2">
<span class="m-text m-primary">Abandhanena pattena ekabandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl with one mend, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p3">
<span class="m-text m-primary">Abandhanena pattena dvibandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl with two mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p4">
<span class="m-text m-primary">Abandhanena pattena tibandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl with three mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p5">
<span class="m-text m-primary">Abandhanena pattena catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p6">
<span class="m-text m-primary">Ekabandhanena pattena abandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl without mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p7">
<span class="m-text m-primary">Ekabandhanena pattena ekabandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl with one mend, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p8">
<span class="m-text m-primary">Ekabandhanena pattena dvibandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl with two mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p9">
<span class="m-text m-primary">Ekabandhanena pattena tibandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl with three mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p10">
<span class="m-text m-primary">Ekabandhanena pattena catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p11">
<span class="m-text m-primary">Dvibandhanena pattena abandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with two mends for a bowl without mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p12">
<span class="m-text m-primary">Dvibandhanena pattena ekabandhanaṁ pattaṁ …pe…</span><br />
<span class="m-text">If he exchanges a bowl with two mends for a bowl with one mend …</span><br />
</p>
<p id="pli-tv-bu-vb-np22c2p2p13">
<span class="m-text m-primary">dvibandhanaṁ pattaṁ …</span><br />
<span class="m-text">for a bowl with two mends …</span><br />
</p>
<p id="pli-tv-bu-vb-np22c2p2p14">
<span class="m-text m-primary">tibandhanaṁ pattaṁ …</span><br />
<span class="m-text">for a bowl with three mends …</span><br />
</p>
<p id="pli-tv-bu-vb-np22c2p2p15">
<span class="m-text m-primary">catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with two mends for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p16">
<span class="m-text m-primary">Tibandhanena pattena abandhanaṁ pattaṁ …pe…</span><br />
<span class="m-text">If he exchanges a bowl with three mends for a bowl without mends …</span><br />
</p>
<p id="pli-tv-bu-vb-np22c2p2p17">
<span class="m-text m-primary">ekabandhanaṁ pattaṁ</span><br />
<span class="m-text">for a bowl with one mend …</span><br />
</p>
<p id="pli-tv-bu-vb-np22c2p2p18">
<span class="m-text m-primary">dvibandhanaṁ pattaṁ …</span><br />
<span class="m-text">for a bowl with two mends …</span><br />
</p>
<p id="pli-tv-bu-vb-np22c2p2p19">
<span class="m-text m-primary">tibandhanaṁ pattaṁ …</span><br />
<span class="m-text">for a bowl with three mends …</span><br />
</p>
<p id="pli-tv-bu-vb-np22c2p2p20">
<span class="m-text m-primary">catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with three mends for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p21">
<span class="m-text m-primary">Catubandhanena pattena abandhanaṁ pattaṁ …pe…</span><br />
<span class="m-text">If he exchanges a bowl with four mends for a bowl without mends …</span><br />
</p>
<p id="pli-tv-bu-vb-np22c2p2p22">
<span class="m-text m-primary">ekabandhanaṁ pattaṁ …</span><br />
<span class="m-text">for a bowl with one mend …</span><br />
</p>
<p id="pli-tv-bu-vb-np22c2p2p23">
<span class="m-text m-primary">dvibandhanaṁ pattaṁ …</span><br />
<span class="m-text">for a bowl with two mends …</span><br />
</p>
<p id="pli-tv-bu-vb-np22c2p2p24">
<span class="m-text m-primary">tibandhanaṁ pattaṁ …</span><br />
<span class="m-text">for a bowl with three mends …</span><br />
</p>
<p id="pli-tv-bu-vb-np22c2p2p25">
<span class="m-text m-primary">catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with four mends for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p26">
<span class="m-text m-primary">Abandhanena pattena abandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl without mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p27">
<span class="m-text m-primary">Abandhanena pattena ekabandhanokāsaṁ pattaṁ …pe…</span><br />
<span class="m-text">If he exchanges a bowl without mends for a bowl with one mend that counts …</span><br />
</p>
<p id="pli-tv-bu-vb-np22c2p2p28">
<span class="m-text m-primary">dvibandhanokāsaṁ pattaṁ …</span><br />
<span class="m-text">for a bowl with two mends that count …</span><br />
</p>
<p id="pli-tv-bu-vb-np22c2p2p29">
<span class="m-text m-primary">tibandhanokāsaṁ pattaṁ …</span><br />
<span class="m-text">for a bowl with three mends that count …</span><br />
</p>
<p id="pli-tv-bu-vb-np22c2p2p30">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p31">
<span class="m-text m-primary">Ekabandhanena pattena abandhanokāsaṁ pattaṁ …pe…</span><br />
<span class="m-text">If he exchanges a bowl with one mend for a bowl without mends that count …</span><br />
</p>
<p id="pli-tv-bu-vb-np22c2p2p32">
<span class="m-text m-primary">ekabandhanokāsaṁ pattaṁ …</span><br />
<span class="m-text">for a bowl with one mend that counts …</span><br />
</p>
<p id="pli-tv-bu-vb-np22c2p2p33">
<span class="m-text m-primary">dvibandhanokāsaṁ pattaṁ …</span><br />
<span class="m-text">for a bowl with two mends that count …</span><br />
</p>
<p id="pli-tv-bu-vb-np22c2p2p34">
<span class="m-text m-primary">tibandhanokāsaṁ pattaṁ …</span><br />
<span class="m-text">for a bowl with three mends that count …</span><br />
</p>
<p id="pli-tv-bu-vb-np22c2p2p35">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with one mend for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p36">
<span class="m-text m-primary">Dvibandhanena pattena abandhanokāsaṁ pattaṁ …pe…</span><br />
<span class="m-text">If he exchanges a bowl with two mends for a bowl without mends that count …</span><br />
</p>
<p id="pli-tv-bu-vb-np22c2p2p37">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with two mends for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p38">
<span class="m-text m-primary">Tibandhanena pattena abandhanokāsaṁ pattaṁ …pe…</span><br />
<span class="m-text">If he exchanges a bowl with three mends for a bowl without mends that count …</span><br />
</p>
<p id="pli-tv-bu-vb-np22c2p2p39">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with three mends for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p40">
<span class="m-text m-primary">Catubandhanena pattena abandhanokāsaṁ pattaṁ …pe…</span><br />
<span class="m-text">If he exchanges a bowl with four mends for a bowl without mends that count …</span><br />
</p>
<p id="pli-tv-bu-vb-np22c2p2p41">
<span class="m-text m-primary">ekabandhanokāsaṁ pattaṁ …</span><br />
<span class="m-text">for a bowl with one mend that counts …</span><br />
</p>
<p id="pli-tv-bu-vb-np22c2p2p42">
<span class="m-text m-primary">dvibandhanokāsaṁ pattaṁ …</span><br />
<span class="m-text">for a bowl with two mends that count …</span><br />
</p>
<p id="pli-tv-bu-vb-np22c2p2p43">
<span class="m-text m-primary">tibandhanokāsaṁ pattaṁ …</span><br />
<span class="m-text">for a bowl with three mends that count …</span><br />
</p>
<p id="pli-tv-bu-vb-np22c2p2p44">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with four mends for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p45">
<span class="m-text m-primary">Abandhanokāsena pattena abandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends that count for a bowl without mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p46">
<span class="m-text m-primary">Abandhanokāsena pattena ekabandhanaṁ pattaṁ …pe…</span><br />
<span class="m-text">If he exchanges a bowl without mends that count for a bowl with one mend …</span><br />
</p>
<p id="pli-tv-bu-vb-np22c2p2p47">
<span class="m-text m-primary">dvibandhanaṁ pattaṁ …</span><br />
<span class="m-text">for a bowl with two mends …</span><br />
</p>
<p id="pli-tv-bu-vb-np22c2p2p48">
<span class="m-text m-primary">tibandhanaṁ pattaṁ …</span><br />
<span class="m-text">for a bowl with three mends …</span><br />
</p>
<p id="pli-tv-bu-vb-np22c2p2p49">
<span class="m-text m-primary">catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p50">
<span class="m-text m-primary">Catubandhanokāsena pattena abandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with four mends that count for a bowl without mends …</span><br />
</p>
<p id="pli-tv-bu-vb-np22c2p2p51">
<span class="m-text m-primary">Catubandhanokāsena pattena ekabandhanaṁ pattaṁ …pe…</span><br />
<span class="m-text">If he exchanges a bowl with four mends that count for a bowl with one mend …</span><br />
</p>
<p id="pli-tv-bu-vb-np22c2p2p52">
<span class="m-text m-primary">dvibandhanaṁ pattaṁ …</span><br />
<span class="m-text">for a bowl with two mends …</span><br />
</p>
<p id="pli-tv-bu-vb-np22c2p2p53">
<span class="m-text m-primary">tibandhanaṁ pattaṁ …</span><br />
<span class="m-text">for a bowl with three mends …</span><br />
</p>
<p id="pli-tv-bu-vb-np22c2p2p54">
<span class="m-text m-primary">catubandhanaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with four mends that count for a bowl with four mends, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p55">
<span class="m-text m-primary">Abandhanokāsena pattena abandhanokāsaṁ pattaṁ …pe…</span><br />
<span class="m-text">If he exchanges a bowl without mends that count for a bowl without mends that count …</span><br />
</p>
<p id="pli-tv-bu-vb-np22c2p2p56">
<span class="m-text m-primary">ekabandhanokāsaṁ pattaṁ …</span><br />
<span class="m-text">for a bowl with one mend that counts …</span><br />
</p>
<p id="pli-tv-bu-vb-np22c2p2p57">
<span class="m-text m-primary">dvibandhanokāsaṁ pattaṁ …</span><br />
<span class="m-text">for a bowl with two mends that count …</span><br />
</p>
<p id="pli-tv-bu-vb-np22c2p2p58">
<span class="m-text m-primary">tibandhanokāsaṁ pattaṁ …</span><br />
<span class="m-text">for a bowl with three mends that count …</span><br />
</p>
<p id="pli-tv-bu-vb-np22c2p2p59">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl without mends that count for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p60">
<span class="m-text m-primary">Catubandhanokāsena pattena abandhanokāsaṁ pattaṁ …pe…</span><br />
<span class="m-text">If he exchanges a bowl with four mends that count for a bowl without mends that count …</span><br />
</p>
<p id="pli-tv-bu-vb-np22c2p2p61">
<span class="m-text m-primary">ekabandhanokāsaṁ pattaṁ …</span><br />
<span class="m-text">for a bowl with one mend that counts …</span><br />
</p>
<p id="pli-tv-bu-vb-np22c2p2p62">
<span class="m-text m-primary">dvibandhanokāsaṁ pattaṁ …</span><br />
<span class="m-text">for a bowl with two mends that count …</span><br />
</p>
<p id="pli-tv-bu-vb-np22c2p2p63">
<span class="m-text m-primary">tibandhanokāsaṁ pattaṁ …</span><br />
<span class="m-text">for a bowl with three mends that count …</span><br />
</p>
<p id="pli-tv-bu-vb-np22c2p2p64">
<span class="m-text m-primary">catubandhanokāsaṁ pattaṁ cetāpeti, nissaggiyaṁ pācittiyaṁ.</span><br />
<span class="m-text">If he exchanges a bowl with four mends that count for a bowl with four mends that count, he commits an offense entailing relinquishment and confession.</span><br />
</p>
<p id="pli-tv-bu-vb-np22c2p2p65p1">
<span class="m-text m-primary">Anāpatti—</span><br />
<span class="m-text">There is no offense:</span><br />
</p>
<p id="pli-tv-bu-vb-np22c2p2p66">
<span class="m-text m-primary">naṭṭhapattassa,</span><br />
<span class="m-text">if his almsbowl is lost;</span><br />
</p>
<p id="pli-tv-bu-vb-np22c2p2p67">
<span class="m-text m-primary">bhinnapattassa,</span><br />
<span class="m-text">if his almsbowl is broken;</span><br />
</p>
<p id="pli-tv-bu-vb-np22c2p2p68">
<span class="m-text m-primary">ñātakānaṁ</span><br />
<span class="m-text">if it is from relatives;</span><br />
</p>
<p id="pli-tv-bu-vb-np22c2p2p69">
<span class="m-text m-primary">pavāritānaṁ,</span><br />
<span class="m-text">if it is from those who have given an invitation;</span><br />
</p>
<p id="pli-tv-bu-vb-np22c2p2p70">
<span class="m-text m-primary">aññassatthāya,</span><br />
<span class="m-text">if it is for the benefit of someone else;</span><br />
</p>
<p id="pli-tv-bu-vb-np22c2p2p71">
<span class="m-text m-primary">attano dhanena,</span><br />
<span class="m-text">if it is by means of his own property;</span><br />
</p>
<p id="pli-tv-bu-vb-np22c2p2p72">
<span class="m-text m-primary">ummattakassa,</span><br />
<span class="m-text">if he is insane;</span><br />
</p>
<p id="pli-tv-bu-vb-np22c2p2p73">
<span class="m-text m-primary">ādikammikassāti.</span><br />
<span class="m-text">if he is the first offender.</span><br />
</p>
<p id="pli-tv-bu-vb-np22c2p2p74">
<span class="m-text m-primary">Ūnapañcabandhanasikkhāpadaṁ niṭṭhitaṁ dutiyaṁ.</span><br />
<span class="m-text">The training rule on less than five mends, the second, is finished.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>