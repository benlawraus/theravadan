<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/bvy00uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://www.theravadan.org/pages/bvy00uz.html" />
  <meta property="og:description" content="24. Kakusandhabuddhavaṁsa “Vessabhussa aparena, sambuddho dvipaduttamo; Kakusandho nāma nāmena, appameyyo durāsado. Ugghāṭetvā sabbabhavaṁ, cariyāya pāramiṁ gato; Sīhova pañjaraṁ bhetvā, patto sambodhimuttamaṁ. Dhammacakkaṁ pavattente, Kakusandhe lokanāyake; Cattārīsakoṭisahassānaṁ, Dhammābhisamayo ahu. Antalikkhamhi ākāse, yamakaṁ katvā vikubbanaṁ; Tiṁsakoṭisahassānaṁ, bodhesi devamānuse. Naradevassa yakkhassa, catusaccappakāsane; Dhammābhisamayo tassa, gaṇanāto asaṅkhiyo …" />
  <meta name="twitter:description" content="24. Kakusandhabuddhavaṁsa “Vessabhussa aparena, sambuddho dvipaduttamo; Kakusandho nāma nāmena, appameyyo durāsado. Ugghāṭetvā sabbabhavaṁ, cariyāya pāramiṁ gato; Sīhova pañjaraṁ bhetvā, patto sambodhimuttamaṁ. Dhammacakkaṁ pavattente, Kakusandhe lokanāyake; Cattārīsakoṭisahassānaṁ, Dhammābhisamayo ahu. Antalikkhamhi ākāse, yamakaṁ katvā vikubbanaṁ; Tiṁsakoṭisahassānaṁ, bodhesi devamānuse. Naradevassa yakkhassa, catusaccappakāsane; Dhammābhisamayo tassa, gaṇanāto asaṅkhiyo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="kakusandhabuddhavamsa">
<span id="bv24c0p2"></span><h2><span class="pali m-text">24. Kakusandhabuddhavaṁsa</span></h2>
<p id="bv24c1p1">
<span class="pali m-text">“Vessabhussa aparena,</span><br />
</p>
<p id="bv24c1p2">
<span class="pali m-text">sambuddho dvipaduttamo;</span><br />
</p>
<p id="bv24c1p3">
<span class="pali m-text">Kakusandho nāma nāmena,</span><br />
</p>
<p id="bv24c1p4">
<span class="pali m-text">appameyyo durāsado.</span><br />
</p>
<p id="bv24c2p1">
<span class="pali m-text">Ugghāṭetvā sabbabhavaṁ,</span><br />
</p>
<p id="bv24c2p2">
<span class="pali m-text">cariyāya pāramiṁ gato;</span><br />
</p>
<p id="bv24c2p3">
<span class="pali m-text">Sīhova pañjaraṁ bhetvā,</span><br />
</p>
<p id="bv24c2p4">
<span class="pali m-text">patto sambodhimuttamaṁ.</span><br />
</p>
<p id="bv24c3p1">
<span class="pali m-text">Dhammacakkaṁ pavattente,</span><br />
</p>
<p id="bv24c3p2">
<span class="pali m-text">Kakusandhe lokanāyake;</span><br />
</p>
<p id="bv24c3p3">
<span class="pali m-text">Cattārīsakoṭisahassānaṁ,</span><br />
</p>
<p id="bv24c3p4">
<span class="pali m-text">Dhammābhisamayo ahu.</span><br />
</p>
<p id="bv24c4p1">
<span class="pali m-text">Antalikkhamhi ākāse,</span><br />
</p>
<p id="bv24c4p2">
<span class="pali m-text">yamakaṁ katvā vikubbanaṁ;</span><br />
</p>
<p id="bv24c4p3">
<span class="pali m-text">Tiṁsakoṭisahassānaṁ,</span><br />
</p>
<p id="bv24c4p4">
<span class="pali m-text">bodhesi devamānuse.</span><br />
</p>
<p id="bv24c5p1">
<span class="pali m-text">Naradevassa yakkhassa,</span><br />
</p>
<p id="bv24c5p2">
<span class="pali m-text">catusaccappakāsane;</span><br />
</p>
<p id="bv24c5p3">
<span class="pali m-text">Dhammābhisamayo tassa,</span><br />
</p>
<p id="bv24c5p4">
<span class="pali m-text">gaṇanāto asaṅkhiyo.</span><br />
</p>
<p id="bv24c6p1">
<span class="pali m-text">Kakusandhassa bhagavato,</span><br />
</p>
<p id="bv24c6p2">
<span class="pali m-text">eko āsi samāgamo;</span><br />
</p>
<p id="bv24c6p3">
<span class="pali m-text">Khīṇāsavānaṁ vimalānaṁ,</span><br />
</p>
<p id="bv24c6p4">
<span class="pali m-text">santacittāna tādinaṁ.</span><br />
</p>
<p id="bv24c7p1">
<span class="pali m-text">Cattālīsasahassānaṁ,</span><br />
</p>
<p id="bv24c7p2">
<span class="pali m-text">tadā āsi samāgamo;</span><br />
</p>
<p id="bv24c7p3">
<span class="pali m-text">Dantabhūmimanuppattānaṁ,</span><br />
</p>
<p id="bv24c7p4">
<span class="pali m-text">āsavārigaṇakkhayā.</span><br />
</p>
<p id="bv24c8p1">
<span class="pali m-text">Ahaṁ tena samayena,</span><br />
</p>
<p id="bv24c8p2">
<span class="pali m-text">khemo nāmāsi khattiyo;</span><br />
</p>
<p id="bv24c8p3">
<span class="pali m-text">Tathāgate jinaputte,</span><br />
</p>
<p id="bv24c8p4">
<span class="pali m-text">dānaṁ datvā anappakaṁ.</span><br />
</p>
<p id="bv24c9p1">
<span class="pali m-text">Pattañca cīvaraṁ datvā,</span><br />
</p>
<p id="bv24c9p2">
<span class="pali m-text">añjanaṁ madhulaṭṭhikaṁ;</span><br />
</p>
<p id="bv24c9p3">
<span class="pali m-text">Imetaṁ patthitaṁ sabbaṁ,</span><br />
</p>
<p id="bv24c9p4">
<span class="pali m-text">paṭiyādemi varaṁ varaṁ.</span><br />
</p>
<p id="bv24c10p1">
<span class="pali m-text">Sopi maṁ buddho byākāsi,</span><br />
</p>
<p id="bv24c10p2">
<span class="pali m-text">kakusandho vināyako;</span><br />
</p>
<p id="bv24c10p3">
<span class="pali m-text">‘Imamhi bhaddake kappe,</span><br />
</p>
<p id="bv24c10p4">
<span class="pali m-text">ayaṁ buddho bhavissati.</span><br />
</p>
<p id="bv24c11p1">
<span class="pali m-text">Ahu kapilavhayā rammā,</span><br />
</p>
<p id="bv24c11p2">
<span class="pali m-text">…pe…</span><br />
</p>
<p id="bv24c11p3">
<span class="pali m-text">hessāma sammukhā imaṁ’.</span><br />
</p>
<p id="bv24c12p1">
<span class="pali m-text">Tassāpi vacanaṁ sutvā,</span><br />
</p>
<p id="bv24c12p2">
<span class="pali m-text">bhiyyo cittaṁ pasādayiṁ;</span><br />
</p>
<p id="bv24c12p3">
<span class="pali m-text">Uttariṁ vatamadhiṭṭhāsiṁ,</span><br />
</p>
<p id="bv24c12p4">
<span class="pali m-text">dasapāramipūriyā.</span><br />
</p>
<p id="bv24c13p1">
<span class="pali m-text">Nagaraṁ khemāvatī nāma,</span><br />
</p>
<p id="bv24c13p2">
<span class="pali m-text">khemo nāmāsahaṁ tadā;</span><br />
</p>
<p id="bv24c13p3">
<span class="pali m-text">Sabbaññutaṁ gavesanto,</span><br />
</p>
<p id="bv24c13p4">
<span class="pali m-text">pabbajiṁ tassa santike.</span><br />
</p>
<p id="bv24c14p1">
<span class="pali m-text">Brāhmaṇo aggidatto ca,</span><br />
</p>
<p id="bv24c14p2">
<span class="pali m-text">āsi buddhassa so pitā;</span><br />
</p>
<p id="bv24c14p3">
<span class="pali m-text">Visākhā nāma janikā,</span><br />
</p>
<p id="bv24c14p4">
<span class="pali m-text">kakusandhassa satthuno.</span><br />
</p>
<p id="bv24c15p1">
<span class="pali m-text">Vasate tattha kheme pure,</span><br />
</p>
<p id="bv24c15p2">
<span class="pali m-text">sambuddhassa mahākulaṁ;</span><br />
</p>
<p id="bv24c15p3">
<span class="pali m-text">Narānaṁ pavaraṁ seṭṭhaṁ,</span><br />
</p>
<p id="bv24c15p4">
<span class="pali m-text">jātimantaṁ mahāyasaṁ.</span><br />
</p>
<p id="bv24c16p1">
<span class="pali m-text">Catuvassasahassāni,</span><br />
</p>
<p id="bv24c16p2">
<span class="pali m-text">Agāraṁ ajjha so vasi;</span><br />
</p>
<p id="bv24c16p3">
<span class="pali m-text">Kāmakāmavaṇṇakāmasuddhināmā,</span><br />
</p>
<p id="bv24c16p4">
<span class="pali m-text">Tayo pāsādamuttamā.</span><br />
</p>
<p id="bv24c17p1">
<span class="pali m-text">Samattiṁsasahassāni,</span><br />
</p>
<p id="bv24c17p2">
<span class="pali m-text">nāriyo samalaṅkatā;</span><br />
</p>
<p id="bv24c17p3">
<span class="pali m-text">Rocinī nāma sā nārī,</span><br />
</p>
<p id="bv24c17p4">
<span class="pali m-text">uttaro nāma atrajo.</span><br />
</p>
<p id="bv24c18p1">
<span class="pali m-text">Nimitte caturo disvā,</span><br />
</p>
<p id="bv24c18p2">
<span class="pali m-text">rathayānena nikkhami;</span><br />
</p>
<p id="bv24c18p3">
<span class="pali m-text">Anūnaaṭṭhamāsāni,</span><br />
</p>
<p id="bv24c18p4">
<span class="pali m-text">padhānaṁ padahī jino.</span><br />
</p>
<p id="bv24c19p1">
<span class="pali m-text">Brahmunā yācito santo,</span><br />
</p>
<p id="bv24c19p2">
<span class="pali m-text">kakusandho vināyako;</span><br />
</p>
<p id="bv24c19p3">
<span class="pali m-text">Vatti cakkaṁ mahāvīro,</span><br />
</p>
<p id="bv24c19p4">
<span class="pali m-text">migadāye naruttamo.</span><br />
</p>
<p id="bv24c20p1">
<span class="pali m-text">Vidhuro ca sañjīvo ca,</span><br />
</p>
<p id="bv24c20p2">
<span class="pali m-text">ahesuṁ aggasāvakā;</span><br />
</p>
<p id="bv24c20p3">
<span class="pali m-text">Buddhijo nāmupaṭṭhāko,</span><br />
</p>
<p id="bv24c20p4">
<span class="pali m-text">kakusandhassa satthuno.</span><br />
</p>
<p id="bv24c21p1">
<span class="pali m-text">Sāmā ca campānāmā ca,</span><br />
</p>
<p id="bv24c21p2">
<span class="pali m-text">ahesuṁ aggasāvikā;</span><br />
</p>
<p id="bv24c21p3">
<span class="pali m-text">Bodhi tassa bhagavato,</span><br />
</p>
<p id="bv24c21p4">
<span class="pali m-text">sirīsoti pavuccati.</span><br />
</p>
<p id="bv24c22p1">
<span class="pali m-text">Accuto ca sumano ca,</span><br />
</p>
<p id="bv24c22p2">
<span class="pali m-text">ahesuṁ aggupaṭṭhakā;</span><br />
</p>
<p id="bv24c22p3">
<span class="pali m-text">Nandā ceva sunandā ca,</span><br />
</p>
<p id="bv24c22p4">
<span class="pali m-text">ahesuṁ aggupaṭṭhikā.</span><br />
</p>
<p id="bv24c23p1">
<span class="pali m-text">Cattālīsaratanāni,</span><br />
</p>
<p id="bv24c23p2">
<span class="pali m-text">accuggato mahāmuni;</span><br />
</p>
<p id="bv24c23p3">
<span class="pali m-text">Kanakappabhā niccharati,</span><br />
</p>
<p id="bv24c23p4">
<span class="pali m-text">samantā dasayojanaṁ.</span><br />
</p>
<p id="bv24c24p1">
<span class="pali m-text">Cattālīsavassasahassāni,</span><br />
</p>
<p id="bv24c24p2">
<span class="pali m-text">Āyu tassa mahesino;</span><br />
</p>
<p id="bv24c24p3">
<span class="pali m-text">Tāvatā tiṭṭhamāno so,</span><br />
</p>
<p id="bv24c24p4">
<span class="pali m-text">Tāresi janataṁ bahuṁ.</span><br />
</p>
<p id="bv24c25p1">
<span class="pali m-text">Dhammāpaṇaṁ pasāretvā,</span><br />
</p>
<p id="bv24c25p2">
<span class="pali m-text">naranārīnaṁ sadevake;</span><br />
</p>
<p id="bv24c25p3">
<span class="pali m-text">Naditvā sīhanādaṁva,</span><br />
</p>
<p id="bv24c25p4">
<span class="pali m-text">nibbuto so sasāvako.</span><br />
</p>
<p id="bv24c26p1">
<span class="pali m-text">Aṭṭhaṅgavacanasampanno,</span><br />
</p>
<p id="bv24c26p2">
<span class="pali m-text">acchiddāni nirantaraṁ;</span><br />
</p>
<p id="bv24c26p3">
<span class="pali m-text">Sabbaṁ tamantarahitaṁ,</span><br />
</p>
<p id="bv24c26p4">
<span class="pali m-text">nanu rittā sabbasaṅkhārā.</span><br />
</p>
<p id="bv24c27p1">
<span class="pali m-text">Kakusandho jinavaro,</span><br />
</p>
<p id="bv24c27p2">
<span class="pali m-text">Khemārāmamhi nibbuto;</span><br />
</p>
<p id="bv24c27p3">
<span class="pali m-text">Tatthevassa thūpavaro,</span><br />
</p>
<p id="bv24c27p4">
<span class="pali m-text">Gāvutaṁ nabhamuggato”ti.</span><br />
</p>
<p id="bv24c28p1">
<span class="pali m-text">Kakusandhassa bhagavato vaṁso dvāvīsatimo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>