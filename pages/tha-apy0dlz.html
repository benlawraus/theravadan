<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0dlz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0dlz.html" />
  <meta property="og:description" content="Umāpupphiyavagga 4. Yaññasāmikattheraapadāna “Jātiyā sattavassohaṁ, ahosiṁ mantapāragū; Kulavattaṁ adhāresiṁ, yañño ussāhito mayā. Cullāsītisahassāni, pasū haññanti me tadā; Sārathambhupanītāni, yaññatthāya upaṭṭhitā. Ukkāmukhapahaṭṭhova, khadiraṅgārasannibho; Udayantova sūriyo, puṇṇamāyeva candimā. Siddhattho sabbasiddhattho, tilokamahito hito; Upagantvāna sambuddho, idaṁ vacanamabravi. ‘Ahiṁsā sabbapāṇīnaṁ, kumāra mama ruccati; Theyyā ca aticārā ca, majjapānā …" />
  <meta name="twitter:description" content="Umāpupphiyavagga 4. Yaññasāmikattheraapadāna “Jātiyā sattavassohaṁ, ahosiṁ mantapāragū; Kulavattaṁ adhāresiṁ, yañño ussāhito mayā. Cullāsītisahassāni, pasū haññanti me tadā; Sārathambhupanītāni, yaññatthāya upaṭṭhitā. Ukkāmukhapahaṭṭhova, khadiraṅgārasannibho; Udayantova sūriyo, puṇṇamāyeva candimā. Siddhattho sabbasiddhattho, tilokamahito hito; Upagantvāna sambuddho, idaṁ vacanamabravi. ‘Ahiṁsā sabbapāṇīnaṁ, kumāra mama ruccati; Theyyā ca aticārā ca, majjapānā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="umapupphiyavagga">
<h2><a href="#umapupphiyavagga">Umāpupphiyavagga</a></h2>
<section id="yannasamikattheraapadana">
<h3><a href="#yannasamikattheraapadana">4. Yaññasāmikattheraapadāna</a></h3>
<p id="tha-ap326c1p1">
<span class="m-text m-primary">“Jātiyā sattavassohaṁ,</span><br />
</p>
<p id="tha-ap326c1p2">
<span class="m-text m-primary">ahosiṁ mantapāragū;</span><br />
</p>
<p id="tha-ap326c1p3">
<span class="m-text m-primary">Kulavattaṁ adhāresiṁ,</span><br />
</p>
<p id="tha-ap326c1p4">
<span class="m-text m-primary">yañño ussāhito mayā.</span><br />
</p>
<p id="tha-ap326c2p1">
<span class="m-text m-primary">Cullāsītisahassāni,</span><br />
</p>
<p id="tha-ap326c2p2">
<span class="m-text m-primary">pasū haññanti me tadā;</span><br />
</p>
<p id="tha-ap326c2p3">
<span class="m-text m-primary">Sārathambhupanītāni,</span><br />
</p>
<p id="tha-ap326c2p4">
<span class="m-text m-primary">yaññatthāya upaṭṭhitā.</span><br />
</p>
<p id="tha-ap326c3p1">
<span class="m-text m-primary">Ukkāmukhapahaṭṭhova,</span><br />
</p>
<p id="tha-ap326c3p2">
<span class="m-text m-primary">khadiraṅgārasannibho;</span><br />
</p>
<p id="tha-ap326c3p3">
<span class="m-text m-primary">Udayantova sūriyo,</span><br />
</p>
<p id="tha-ap326c3p4">
<span class="m-text m-primary">puṇṇamāyeva candimā.</span><br />
</p>
<p id="tha-ap326c4p1">
<span class="m-text m-primary">Siddhattho sabbasiddhattho,</span><br />
</p>
<p id="tha-ap326c4p2">
<span class="m-text m-primary">tilokamahito hito;</span><br />
</p>
<p id="tha-ap326c4p3">
<span class="m-text m-primary">Upagantvāna sambuddho,</span><br />
</p>
<p id="tha-ap326c4p4">
<span class="m-text m-primary">idaṁ vacanamabravi.</span><br />
</p>
<p id="tha-ap326c5p1">
<span class="m-text m-primary">‘Ahiṁsā sabbapāṇīnaṁ,</span><br />
</p>
<p id="tha-ap326c5p2">
<span class="m-text m-primary">kumāra mama ruccati;</span><br />
</p>
<p id="tha-ap326c5p3">
<span class="m-text m-primary">Theyyā ca aticārā ca,</span><br />
</p>
<p id="tha-ap326c5p4">
<span class="m-text m-primary">majjapānā ca ārati.</span><br />
</p>
<p id="tha-ap326c6p1">
<span class="m-text m-primary">Rati ca samacariyāya,</span><br />
</p>
<p id="tha-ap326c6p2">
<span class="m-text m-primary">bāhusaccaṁ kataññutā;</span><br />
</p>
<p id="tha-ap326c6p3">
<span class="m-text m-primary">Diṭṭhe dhamme parattha ca,</span><br />
</p>
<p id="tha-ap326c6p4">
<span class="m-text m-primary">dhammā ete pasaṁsiyā.</span><br />
</p>
<p id="tha-ap326c7p1">
<span class="m-text m-primary">Ete dhamme bhāvayitvā,</span><br />
</p>
<p id="tha-ap326c7p2">
<span class="m-text m-primary">sabbasattahite rato;</span><br />
</p>
<p id="tha-ap326c7p3">
<span class="m-text m-primary">Buddhe cittaṁ pasādetvā,</span><br />
</p>
<p id="tha-ap326c7p4">
<span class="m-text m-primary">bhāvehi maggamuttamaṁ’.</span><br />
</p>
<p id="tha-ap326c8p1">
<span class="m-text m-primary">Idaṁ vatvāna sabbaññū,</span><br />
</p>
<p id="tha-ap326c8p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap326c8p3">
<span class="m-text m-primary">Mamevaṁ anusāsitvā,</span><br />
</p>
<p id="tha-ap326c8p4">
<span class="m-text m-primary">vehāsaṁ uggato gato.</span><br />
</p>
<p id="tha-ap326c9p1">
<span class="m-text m-primary">Pubbe cittaṁ visodhetvā,</span><br />
</p>
<p id="tha-ap326c9p2">
<span class="m-text m-primary">pacchā cittaṁ pasādayiṁ;</span><br />
</p>
<p id="tha-ap326c9p3">
<span class="m-text m-primary">Tena cittappasādena,</span><br />
</p>
<p id="tha-ap326c9p4">
<span class="m-text m-primary">tusitaṁ upapajjahaṁ.</span><br />
</p>
<p id="tha-ap326c10p1">
<span class="m-text m-primary">Catunnavutito kappe,</span><br />
</p>
<p id="tha-ap326c10p2">
<span class="m-text m-primary">yadā cittaṁ pasādayiṁ;</span><br />
</p>
<p id="tha-ap326c10p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap326c10p4">
<span class="m-text m-primary">buddhasaññāyidaṁ phalaṁ.</span><br />
</p>
<p id="tha-ap326c11p1">
<span class="m-text m-primary">Paṭisambhidā catasso,</span><br />
</p>
<p id="tha-ap326c11p2">
<span class="m-text m-primary">…pe…</span><br />
</p>
<p id="tha-ap326c11p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap326c12p1">
<span class="m-text m-primary">Itthaṁ sudaṁ āyasmā yaññasāmiko thero imā gāthāyo abhāsitthāti.</span><br />
</p>
<p id="tha-ap326c13p1">
<span class="m-text m-primary">Yaññasāmikattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>