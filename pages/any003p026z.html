<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any003p026z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="/pages/any003p026z.html" />
  <meta property="og:description" content="Translators: sujato Numbered Discourses 3.62 7. Mahāvagga 7. The Great Chapter 62. Bhayasutta Perils “Tīṇimāni, bhikkhave, amātāputtikāni bhayānīti assutavā puthujjano bhāsati. “Mendicants, an uneducated ordinary person speaks of three perils that tear mothers and children apart. Katamāni tīṇi? What three? Hoti so, bhikkhave, samayo yaṁ mahāaggiḍāho …" />
  <meta name="twitter:description" content="Translators: sujato Numbered Discourses 3.62 7. Mahāvagga 7. The Great Chapter 62. Bhayasutta Perils “Tīṇimāni, bhikkhave, amātāputtikāni bhayānīti assutavā puthujjano bhāsati. “Mendicants, an uneducated ordinary person speaks of three perils that tear mothers and children apart. Katamāni tīṇi? What three? Hoti so, bhikkhave, samayo yaṁ mahāaggiḍāho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.62</span></p>
<section id="mahavagga">
<h2><a href="#mahavagga">7. Mahāvagga</a></h2>
<p><span class="sujato m-text">7. The Great Chapter</span></p>
<section id="bhayasutta">
<h3><a href="#bhayasutta">62. Bhayasutta</a></h3>
<p><span class="sujato m-text">Perils</span></p>
<p id="an3p62c1p1">
<span class="pali m-text">“Tīṇimāni, bhikkhave, amātāputtikāni bhayānīti assutavā puthujjano bhāsati.</span><br />
<span class="sujato m-text">“Mendicants, an uneducated ordinary person speaks of three perils that tear mothers and children apart.</span><br />
</p>
<p id="an3p62c1p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="an3p62c1p3">
<span class="pali m-text">Hoti so, bhikkhave, samayo yaṁ mahāaggiḍāho vuṭṭhāti.</span><br />
<span class="sujato m-text">There comes a time when a great fire flares up,</span><br />
</p>
<p id="an3p62c1p4">
<span class="pali m-text">Mahāaggiḍāhe kho pana, bhikkhave, vuṭṭhite tena gāmāpi ḍayhanti nigamāpi ḍayhanti nagarāpi ḍayhanti.</span><br />
<span class="sujato m-text">and it burns villages, towns, and cities.</span><br />
</p>
<p id="an3p62c1p5">
<span class="pali m-text">Gāmesupi ḍayhamānesu nigamesupi ḍayhamānesu nagaresupi ḍayhamānesu tattha mātāpi puttaṁ nappaṭilabhati, puttopi mātaraṁ nappaṭilabhati.</span><br />
<span class="sujato m-text">When this happens, a mother can’t find her child, and a child can’t find their mother.</span><br />
</p>
<p id="an3p62c1p6">
<span class="pali m-text">Idaṁ, bhikkhave, paṭhamaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the first peril that tears mothers and children apart.</span><br />
</p>
<p id="an3p62c2p1">
<span class="pali m-text">Puna caparaṁ, bhikkhave, hoti so samayo yaṁ mahāmegho vuṭṭhāti.</span><br />
<span class="sujato m-text">Furthermore, there comes a time when a great storm gathers,</span><br />
</p>
<p id="an3p62c2p2">
<span class="pali m-text">Mahāmeghe kho pana, bhikkhave, vuṭṭhite mahāudakavāhako sañjāyati.</span><br />
<span class="sujato m-text">and it unleashes a mighty flood</span><br />
</p>
<p id="an3p62c2p3">
<span class="pali m-text">Mahāudakavāhake kho pana, bhikkhave, sañjāyante tena gāmāpi vuyhanti nigamāpi vuyhanti nagarāpi vuyhanti.</span><br />
<span class="sujato m-text">that sweeps away villages, towns, and cities.</span><br />
</p>
<p id="an3p62c2p4">
<span class="pali m-text">Gāmesupi vuyhamānesu nigamesupi vuyhamānesu nagaresupi vuyhamānesu tattha mātāpi puttaṁ nappaṭilabhati, puttopi mātaraṁ nappaṭilabhati.</span><br />
<span class="sujato m-text">When this happens, a mother can’t find her child, and a child can’t find their mother.</span><br />
</p>
<p id="an3p62c2p5">
<span class="pali m-text">Idaṁ, bhikkhave, dutiyaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the second peril that tears mothers and children apart.</span><br />
</p>
<p id="an3p62c3p1">
<span class="pali m-text">Puna caparaṁ, bhikkhave, hoti so samayo yaṁ bhayaṁ hoti aṭavisaṅkopo, cakkasamāruḷhā jānapadā pariyāyanti.</span><br />
<span class="sujato m-text">Furthermore, there comes a time of peril from wild savages, and the countryfolk mount their vehicles and flee everywhere.</span><br />
</p>
<p id="an3p62c3p2">
<span class="pali m-text">Bhaye kho pana, bhikkhave, sati aṭavisaṅkope cakkasamāruḷhesu jānapadesu pariyāyantesu tattha mātāpi puttaṁ nappaṭilabhati, puttopi mātaraṁ nappaṭilabhati.</span><br />
<span class="sujato m-text">When this happens, a mother can’t find her child, and a child can’t find their mother.</span><br />
</p>
<p id="an3p62c3p3">
<span class="pali m-text">Idaṁ, bhikkhave, tatiyaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the third peril that tears mothers and children apart.</span><br />
</p>
<p id="an3p62c3p4">
<span class="pali m-text">Imāni kho, bhikkhave, tīṇi amātāputtikāni bhayānīti assutavā puthujjano bhāsati.</span><br />
<span class="sujato m-text">These are the three perils an uneducated ordinary person speaks of that tear mothers and children apart.</span><br />
</p>
<p id="an3p62c4p1">
<span class="pali m-text">Tāni kho panimāni, bhikkhave, tīṇi samātāputtikāniyeva bhayāni amātāputtikāni bhayānīti assutavā puthujjano bhāsati.</span><br />
<span class="sujato m-text">Mendicants, an uneducated ordinary person speaks of three perils that don’t tear mothers and children apart.</span><br />
</p>
<p id="an3p62c4p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="an3p62c4p3">
<span class="pali m-text">Hoti so, bhikkhave, samayo yaṁ mahāaggiḍāho vuṭṭhāti.</span><br />
<span class="sujato m-text">There comes a time when a great fire flares up,</span><br />
</p>
<p id="an3p62c4p4">
<span class="pali m-text">Mahāaggiḍāhe kho pana, bhikkhave, vuṭṭhite tena gāmāpi ḍayhanti nigamāpi ḍayhanti nagarāpi ḍayhanti.</span><br />
<span class="sujato m-text">and it burns villages, towns, and cities.</span><br />
</p>
<p id="an3p62c4p5">
<span class="pali m-text">Gāmesupi ḍayhamānesu nigamesupi ḍayhamānesu nagaresupi ḍayhamānesu hoti so samayo yaṁ kadāci karahaci mātāpi puttaṁ paṭilabhati, puttopi mātaraṁ paṭilabhati.</span><br />
<span class="sujato m-text">When this happens, sometimes a mother can find her child, and a child can find their mother.</span><br />
</p>
<p id="an3p62c4p6">
<span class="pali m-text">Idaṁ, bhikkhave, paṭhamaṁ samātāputtikaṁyeva bhayaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the first peril that doesn’t tear mothers and children apart.</span><br />
</p>
<p id="an3p62c5p1">
<span class="pali m-text">Puna caparaṁ, bhikkhave, hoti so samayo yaṁ mahāmegho vuṭṭhāti.</span><br />
<span class="sujato m-text">Furthermore, there comes a time when a great storm gathers,</span><br />
</p>
<p id="an3p62c5p2">
<span class="pali m-text">Mahāmeghe kho pana, bhikkhave, vuṭṭhite mahāudakavāhako sañjāyati.</span><br />
<span class="sujato m-text">and it unleashes a mighty flood</span><br />
</p>
<p id="an3p62c5p3">
<span class="pali m-text">Mahāudakavāhake kho pana, bhikkhave, sañjāte tena gāmāpi vuyhanti nigamāpi vuyhanti nagarāpi vuyhanti.</span><br />
<span class="sujato m-text">that sweeps away villages, towns, and cities.</span><br />
</p>
<p id="an3p62c5p4">
<span class="pali m-text">Gāmesupi vuyhamānesu nigamesupi vuyhamānesu nagaresupi vuyhamānesu hoti so samayo yaṁ kadāci karahaci mātāpi puttaṁ paṭilabhati, puttopi mātaraṁ paṭilabhati.</span><br />
<span class="sujato m-text">When this happens, sometimes a mother can find her child, and a child can find their mother.</span><br />
</p>
<p id="an3p62c5p5">
<span class="pali m-text">Idaṁ, bhikkhave, dutiyaṁ samātāputtikaṁyeva bhayaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the second peril that doesn’t tear mothers and children apart.</span><br />
</p>
<p id="an3p62c6p1">
<span class="pali m-text">Puna caparaṁ, bhikkhave, hoti so samayo yaṁ bhayaṁ hoti aṭavisaṅkopo, cakkasamāruḷhā jānapadā pariyāyanti.</span><br />
<span class="sujato m-text">Furthermore, there comes a time of peril from wild savages, and the countryfolk mount their vehicles and flee everywhere.</span><br />
</p>
<p id="an3p62c6p2">
<span class="pali m-text">Bhaye kho pana, bhikkhave, sati aṭavisaṅkope cakkasamāruḷhesu jānapadesu pariyāyantesu hoti so samayo yaṁ kadāci karahaci mātāpi puttaṁ paṭilabhati, puttopi mātaraṁ paṭilabhati.</span><br />
<span class="sujato m-text">When this happens, sometimes a mother can find her child, and a child can find their mother.</span><br />
</p>
<p id="an3p62c6p3">
<span class="pali m-text">Idaṁ, bhikkhave, tatiyaṁ samātāputtikaṁyeva bhayaṁ amātāputtikaṁ bhayanti assutavā puthujjano bhāsati.</span><br />
<span class="sujato m-text">This is the third peril that doesn’t tear mothers and children apart.</span><br />
</p>
<p id="an3p62c6p4">
<span class="pali m-text">Imāni kho, bhikkhave, tīṇi samātāputtikāniyeva bhayāni amātāputtikāni bhayānīti assutavā puthujjano bhāsati.</span><br />
<span class="sujato m-text">These are the three perils an uneducated ordinary person speaks of that don’t tear mothers and children apart.</span><br />
</p>
<p id="an3p62c7p1">
<span class="pali m-text">Tīṇimāni, bhikkhave, amātāputtikāni bhayāni.</span><br />
<span class="sujato m-text">There are three perils that tear mothers and children apart.</span><br />
</p>
<p id="an3p62c7p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="an3p62c7p3">
<span class="pali m-text">Jarābhayaṁ, byādhibhayaṁ, maraṇabhayanti.</span><br />
<span class="sujato m-text">The perils of old age, sickness, and death.</span><br />
</p>
<p id="an3p62c7p4">
<span class="pali m-text">Na, bhikkhave, mātā puttaṁ jīramānaṁ evaṁ labhati:</span><br />
<span class="sujato m-text">When a child is growing old, a mother doesn’t get her wish:</span><br />
</p>
<p id="an3p62c7p5">
<span class="pali m-text">‘ahaṁ jīrāmi, mā me putto jīrī’ti;</span><br />
<span class="sujato m-text">‘Let me grow old, may my child not grow old!’</span><br />
</p>
<p id="an3p62c7p6">
<span class="pali m-text">putto vā pana mātaraṁ jīramānaṁ na evaṁ labhati:</span><br />
<span class="sujato m-text">When a mother is growing old, a child doesn’t get their wish:</span><br />
</p>
<p id="an3p62c7p7">
<span class="pali m-text">‘ahaṁ jīrāmi, mā me mātā jīrī’ti.</span><br />
<span class="sujato m-text">‘Let me grow old, may my mother not grow old!’</span><br />
</p>
<p id="an3p62c8p1">
<span class="pali m-text">Na, bhikkhave, mātā puttaṁ byādhiyamānaṁ evaṁ labhati:</span><br />
<span class="sujato m-text">When a child is sick, a mother doesn’t get her wish:</span><br />
</p>
<p id="an3p62c8p2">
<span class="pali m-text">‘ahaṁ byādhiyāmi, mā me putto byādhiyī’ti;</span><br />
<span class="sujato m-text">‘Let me be sick, may my child not be sick!’</span><br />
</p>
<p id="an3p62c8p3">
<span class="pali m-text">putto vā pana mātaraṁ byādhiyamānaṁ na evaṁ labhati:</span><br />
<span class="sujato m-text">When a mother is sick, a child doesn’t get their wish:</span><br />
</p>
<p id="an3p62c8p4">
<span class="pali m-text">‘ahaṁ byādhiyāmi, mā me mātā byādhiyī’ti.</span><br />
<span class="sujato m-text">‘Let me be sick, may my mother not be sick!’</span><br />
</p>
<p id="an3p62c9p1">
<span class="pali m-text">Na, bhikkhave, mātā puttaṁ mīyamānaṁ evaṁ labhati:</span><br />
<span class="sujato m-text">When a child is dying, a mother doesn’t get her wish:</span><br />
</p>
<p id="an3p62c9p2">
<span class="pali m-text">‘ahaṁ mīyāmi, mā me putto mīyī’ti;</span><br />
<span class="sujato m-text">‘Let me die, may my child not die!’</span><br />
</p>
<p id="an3p62c9p3">
<span class="pali m-text">putto vā pana mātaraṁ mīyamānaṁ na evaṁ labhati:</span><br />
<span class="sujato m-text">When a mother is dying, a child doesn’t get their wish:</span><br />
</p>
<p id="an3p62c9p4">
<span class="pali m-text">‘ahaṁ mīyāmi, mā me mātā mīyī’ti.</span><br />
<span class="sujato m-text">‘Let me die, may my mother not die!’</span><br />
</p>
<p id="an3p62c9p5">
<span class="pali m-text">Imāni kho, bhikkhave, tīṇi amātāputtikāni bhayānīti.</span><br />
<span class="sujato m-text">These are the three perils that tear mothers and children apart.</span><br />
</p>
<p id="an3p62c10p1">
<span class="pali m-text">Atthi, bhikkhave, maggo atthi paṭipadā imesañca tiṇṇaṁ samātāputtikānaṁ bhayānaṁ imesañca tiṇṇaṁ amātāputtikānaṁ bhayānaṁ pahānāya samatikkamāya saṁvattati.</span><br />
<span class="sujato m-text">There is a path and a practice that leads to giving up and going beyond the three perils that don’t tear mothers and children apart, and the three perils that do tear mothers and children apart.</span><br />
</p>
<p id="an3p62c10p2">
<span class="pali m-text">Katamo ca, bhikkhave, maggo katamā ca paṭipadā imesañca tiṇṇaṁ samātāputtikānaṁ bhayānaṁ imesañca tiṇṇaṁ amātāputtikānaṁ bhayānaṁ pahānāya samatikkamāya saṁvattati?</span><br />
<span class="sujato m-text">What is that path and practice?</span><br />
</p>
<p id="an3p62c10p3">
<span class="pali m-text">Ayameva ariyo aṭṭhaṅgiko maggo, seyyathidaṁ—</span><br />
<span class="sujato m-text">It is simply this noble eightfold path, that is:</span><br />
</p>
<p id="an3p62c10p4">
<span class="pali m-text">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an3p62c10p5">
<span class="pali m-text">Ayaṁ kho, bhikkhave, maggo ayaṁ paṭipadā imesañca tiṇṇaṁ samātāputtikānaṁ bhayānaṁ imesañca tiṇṇaṁ amātāputtikānaṁ bhayānaṁ pahānāya samatikkamāya saṁvattatī”ti.</span><br />
<span class="sujato m-text">This is the path, this is the practice that leads to giving up and going beyond the three perils that don’t tear mothers and children apart, and the three perils that do tear mothers and children apart.”</span><br />
</p>
<p id="an3p62c10p6">
<span class="pali m-text">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>