<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 92 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny038z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 92" />
  <meta name="twitter:title" content="Majjhima Nikāya 92" />
  <meta property="og:url" content="https://www.theravadan.org/pages/mny038z.html" />
  <meta property="og:description" content="Translators: sujato Middle Discourses 92 Selasutta With Sela Evaṁ me sutaṁ— So I have heard. ekaṁ samayaṁ bhagavā aṅguttarāpesu cārikaṁ caramāno mahatā bhikkhusaṅghena saddhiṁ aḍḍhateḷasehi bhikkhusatehi yena āpaṇaṁ nāma aṅguttarāpānaṁ nigamo tadavasari. At one time the Buddha was wandering in the land of the …" />
  <meta name="twitter:description" content="Translators: sujato Middle Discourses 92 Selasutta With Sela Evaṁ me sutaṁ— So I have heard. ekaṁ samayaṁ bhagavā aṅguttarāpesu cārikaṁ caramāno mahatā bhikkhusaṅghena saddhiṁ aḍḍhateḷasehi bhikkhusatehi yena āpaṇaṁ nāma aṅguttarāpānaṁ nigamo tadavasari. At one time the Buddha was wandering in the land of the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 92
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 92</span></p>
<p id="mn92c0p2">
<span class="m-text m-primary">Selasutta</span><br />
<span class="m-text">With Sela</span><br />
</p>
<p id="mn92c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn92c1p2">
<span class="m-text m-primary">ekaṁ samayaṁ bhagavā aṅguttarāpesu cārikaṁ caramāno mahatā bhikkhusaṅghena saddhiṁ aḍḍhateḷasehi bhikkhusatehi yena āpaṇaṁ nāma aṅguttarāpānaṁ nigamo tadavasari.</span><br />
<span class="m-text">At one time the Buddha was wandering in the land of the Northern Āpaṇas together with a large Saṅgha of 1,250 mendicants when he arrived at a town of the Northern Āpaṇas named Āpaṇa.</span><br />
</p>
<p id="mn92c2p1">
<span class="m-text m-primary">Assosi kho keṇiyo jaṭilo:</span><br />
<span class="m-text">The matted-hair ascetic Keṇiya heard:</span><br />
</p>
<p id="mn92c2p2">
<span class="m-text m-primary">“samaṇo khalu, bho, gotamo sakyaputto sakyakulā pabbajito aṅguttarāpesu cārikaṁ caramāno mahatā bhikkhusaṅghena saddhiṁ aḍḍhateḷasehi bhikkhusatehi āpaṇaṁ anuppatto.</span><br />
<span class="m-text">“It seems the ascetic Gotama—a Sakyan, gone forth from a Sakyan family—has arrived at Āpaṇa, together with a large Saṅgha of 1,250 mendicants.</span><br />
</p>
<p id="mn92c2p3">
<span class="m-text m-primary">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="mn92c2p4">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn92c2p5">
<span class="m-text m-primary">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn92c2p6">
<span class="m-text m-primary">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="mn92c2p7">
<span class="m-text m-primary">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="m-text">It’s good to see such perfected ones.”</span><br />
</p>
<p id="mn92c3p1">
<span class="m-text m-primary">Atha kho keṇiyo jaṭilo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">So Keṇiya approached the Buddha and exchanged greetings with him.</span><br />
</p>
<p id="mn92c3p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="m-text">When the greetings and polite conversation were over, he sat down to one side.</span><br />
</p>
<p id="mn92c3p3">
<span class="m-text m-primary">Ekamantaṁ nisinnaṁ kho keṇiyaṁ jaṭilaṁ bhagavā dhammiyā kathāya sandassesi samādapesi samuttejesi sampahaṁsesi.</span><br />
<span class="m-text">The Buddha educated, encouraged, fired up, and inspired him with a Dhamma talk.</span><br />
</p>
<p id="mn92c3p4">
<span class="m-text m-primary">Atha kho keṇiyo jaṭilo bhagavatā dhammiyā kathāya sandassito samādapito samuttejito sampahaṁsito bhagavantaṁ etadavoca:</span><br />
<span class="m-text">Then he said to the Buddha,</span><br />
</p>
<p id="mn92c3p5">
<span class="m-text m-primary">“adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span><br />
<span class="m-text">“Would Master Gotama together with the mendicant Saṅgha please accept tomorrow’s meal from me?”</span><br />
</p>
<p id="mn92c3p6">
<span class="m-text m-primary">Evaṁ vutte, bhagavā keṇiyaṁ jaṭilaṁ etadavoca:</span><br />
<span class="m-text">When he said this, the Buddha said to him,</span><br />
</p>
<p id="mn92c3p7">
<span class="m-text m-primary">“mahā kho, keṇiya, bhikkhusaṅgho aḍḍhateḷasāni bhikkhusatāni, tvañca brāhmaṇesu abhippasanno”ti.</span><br />
<span class="m-text">“The Saṅgha is large, Keṇiya; there are 1,250 mendicants. And you are devoted to the brahmins.”</span><br />
</p>
<p id="mn92c3p8">
<span class="m-text m-primary">Dutiyampi kho keṇiyo jaṭilo bhagavantaṁ etadavoca:</span><br />
<span class="m-text">For a second time, Keṇiya asked the Buddha to accept a meal offering.</span><br />
</p>
<p id="mn92c3p9">
<span class="m-text m-primary">“kiñcāpi kho, bho gotama, mahā bhikkhusaṅgho aḍḍhateḷasāni bhikkhusatāni, ahañca brāhmaṇesu abhippasanno;</span><br />
<span class="m-text">“Never mind that the Saṅgha is large, with 1,250 mendicants, and that I am devoted to the brahmins.</span><br />
</p>
<p id="mn92c3p10">
<span class="m-text m-primary">adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span><br />
<span class="m-text">Would Master Gotama together with the mendicant Saṅgha please accept tomorrow’s meal from me?”</span><br />
</p>
<p id="mn92c3p11">
<span class="m-text m-primary">Dutiyampi kho bhagavā keṇiyaṁ jaṭilaṁ etadavoca:</span><br />
<span class="m-text">And for a second time, the Buddha gave the same reply.</span><br />
</p>
<p id="mn92c3p12">
<span class="m-text m-primary">“mahā kho, keṇiya, bhikkhusaṅgho aḍḍhateḷasāni bhikkhusatāni, tvañca brāhmaṇesu abhippasanno”ti.</span><br />
</p>
<p id="mn92c3p13">
<span class="m-text m-primary">Tatiyampi kho keṇiyo jaṭilo bhagavantaṁ etadavoca:</span><br />
<span class="m-text">For a third time, Keṇiya asked the Buddha to accept a meal offering.</span><br />
</p>
<p id="mn92c3p14">
<span class="m-text m-primary">“kiñcāpi kho, bho gotama, mahā bhikkhusaṅgho aḍḍhateḷasāni bhikkhusatāni, ahañca brāhmaṇesu abhippasanno;</span><br />
<span class="m-text">“Never mind that the Saṅgha is large, with 1,250 mendicants, and that I am devoted to the brahmins.</span><br />
</p>
<p id="mn92c3p15">
<span class="m-text m-primary">adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span><br />
<span class="m-text">Would Master Gotama together with the mendicant Saṅgha please accept tomorrow’s meal from me?”</span><br />
</p>
<p id="mn92c3p16">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented in silence.</span><br />
</p>
<p id="mn92c4p1">
<span class="m-text m-primary">Atha kho keṇiyo jaṭilo bhagavato adhivāsanaṁ viditvā uṭṭhāyāsanā yena sako assamo tenupasaṅkami; upasaṅkamitvā mittāmacce ñātisālohite āmantesi:</span><br />
<span class="m-text">Then, knowing that the Buddha had consented, Keṇiya got up from his seat and went to his own hermitage. There he addressed his friends and colleagues, relatives and family members,</span><br />
</p>
<p id="mn92c4p2">
<span class="m-text m-primary">“suṇantu me bhonto, mittāmaccā ñātisālohitā;</span><br />
<span class="m-text">“Gentlemen, please listen.</span><br />
</p>
<p id="mn92c4p3">
<span class="m-text m-primary">samaṇo me gotamo nimantito svātanāya bhattaṁ saddhiṁ bhikkhusaṅghena.</span><br />
<span class="m-text">The ascetic Gotama together with the mendicant Saṅgha has been invited by me for tomorrow’s meal.</span><br />
</p>
<p id="mn92c4p4">
<span class="m-text m-primary">Yena me kāyaveyyāvaṭikaṁ kareyyāthā”ti.</span><br />
<span class="m-text">Please help me with the preparations.”</span><br />
</p>
<p id="mn92c4p5">
<span class="m-text m-primary">“Evaṁ, bho”ti kho keṇiyassa jaṭilassa mittāmaccā ñātisālohitā keṇiyassa jaṭilassa paṭissutvā appekacce uddhanāni khaṇanti, appekacce kaṭṭhāni phālenti, appekacce bhājanāni dhovanti, appekacce udakamaṇikaṁ patiṭṭhāpenti, appekacce āsanāni paññapenti.</span><br />
<span class="m-text">“Yes, sir,” they replied. Some dug ovens, some chopped wood, some washed dishes, some set out a water jar, and some spread out seats.</span><br />
</p>
<p id="mn92c4p6">
<span class="m-text m-primary">Keṇiyo pana jaṭilo sāmaṁyeva maṇḍalamālaṁ paṭiyādeti.</span><br />
<span class="m-text">Meanwhile, Keṇiya set up the pavilion himself.</span><br />
</p>
<p id="mn92c5p1">
<span class="m-text m-primary">Tena kho pana samayena selo brāhmaṇo āpaṇe paṭivasati tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo, lokāyatamahāpurisalakkhaṇesu anavayo, tīṇi ca māṇavakasatāni mante vāceti.</span><br />
<span class="m-text">Now at that time the brahmin Sela was residing in Āpaṇa. He had mastered the three Vedas, together with their vocabularies, ritual, phonology and etymology, and the testament as fifth. He knew philology and grammar, and was well versed in cosmology and the marks of a great man. And he was teaching three hundred students to recite the hymns.</span><br />
</p>
<p id="mn92c6p1">
<span class="m-text m-primary">Tena kho pana samayena keṇiyo jaṭilo sele brāhmaṇe abhippasanno hoti.</span><br />
<span class="m-text">And at that time Keṇiya was devoted to Sela.</span><br />
</p>
<p id="mn92c6p2">
<span class="m-text m-primary">Atha kho selo brāhmaṇo tīhi māṇavakasatehi parivuto jaṅghāvihāraṁ anucaṅkamamāno anuvicaramāno yena keṇiyassa jaṭilassa assamo tenupasaṅkami.</span><br />
<span class="m-text">Then Sela, while going for a walk escorted by the three hundred students, approached Keṇiya’s hermitage.</span><br />
</p>
<p id="mn92c6p3">
<span class="m-text m-primary">Addasā kho selo brāhmaṇo keṇiyassa jaṭilassa assame appekacce uddhanāni khaṇante, appekacce kaṭṭhāni phālente, appekacce bhājanāni dhovante, appekacce udakamaṇikaṁ patiṭṭhāpente, appekacce āsanāni paññapente, keṇiyaṁ pana jaṭilaṁ sāmaṁyeva maṇḍalamālaṁ paṭiyādentaṁ.</span><br />
<span class="m-text">He saw the preparations going on,</span><br />
</p>
<p id="mn92c7p1">
<span class="m-text m-primary">Disvāna keṇiyaṁ jaṭilaṁ etadavoca:</span><br />
<span class="m-text">and said to Keṇiya,</span><br />
</p>
<p id="mn92c7p2">
<span class="m-text m-primary">“kiṁ nu bhoto keṇiyassa āvāho vā bhavissati vivāho vā bhavissati mahāyañño vā paccupaṭṭhito, rājā vā māgadho seniyo bimbisāro nimantito svātanāya saddhiṁ balakāyenā”ti?</span><br />
<span class="m-text">“Keṇiya, is your son or daughter being married? Or are you setting up a big sacrifice? Or has King Seniya Bimbisāra of Magadha been invited for tomorrow’s meal?”</span><br />
</p>
<p id="mn92c8p1">
<span class="m-text m-primary">“Na me, bho sela, āvāho bhavissati napi vivāho bhavissati napi rājā māgadho seniyo bimbisāro nimantito svātanāya saddhiṁ balakāyena;</span><br />
<span class="m-text">“There is no marriage, Sela, and the king is not coming.</span><br />
</p>
<p id="mn92c8p2">
<span class="m-text m-primary">api ca kho me mahāyañño paccupaṭṭhito.</span><br />
<span class="m-text">Rather, I am setting up a big sacrifice.</span><br />
</p>
<p id="mn92c8p3">
<span class="m-text m-primary">Atthi, bho, samaṇo gotamo sakyaputto sakyakulā pabbajito aṅguttarāpesu cārikaṁ caramāno mahatā bhikkhusaṅghena saddhiṁ aḍḍhateḷasehi bhikkhusatehi āpaṇaṁ anuppatto.</span><br />
<span class="m-text">The ascetic Gotama has arrived at Āpaṇa, together with a large Saṅgha of 1,250 mendicants.</span><br />
</p>
<p id="mn92c8p4">
<span class="m-text m-primary">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="mn92c8p5">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn92c8p6">
<span class="m-text m-primary">So me nimantito svātanāya bhattaṁ saddhiṁ bhikkhusaṅghenā”ti.</span><br />
<span class="m-text">He has been invited by me for tomorrow’s meal together with the mendicant Saṅgha.”</span><br />
</p>
<p id="mn92c9p1">
<span class="m-text m-primary">“Buddhoti—bho keṇiya, vadesi”?</span><br />
<span class="m-text">“Mister Keṇiya, did you say ‘the awakened one’?”</span><br />
</p>
<p id="mn92c9p2">
<span class="m-text m-primary">“Buddhoti—bho sela, vadāmi”.</span><br />
<span class="m-text">“I said ‘the awakened one’.”</span><br />
</p>
<p id="mn92c9p3">
<span class="m-text m-primary">“Buddhoti—bho keṇiya, vadesi”?</span><br />
<span class="m-text">“Did you say ‘the awakened one’?”</span><br />
</p>
<p id="mn92c9p4">
<span class="m-text m-primary">“Buddhoti—bho sela, vadāmī”ti.</span><br />
<span class="m-text">“I said ‘the awakened one’.”</span><br />
</p>
<p id="mn92c10p1">
<span class="m-text m-primary">Atha kho selassa brāhmaṇassa etadahosi:</span><br />
<span class="m-text">Then Sela thought,</span><br />
</p>
<p id="mn92c10p2">
<span class="m-text m-primary">“ghosopi kho eso dullabho lokasmiṁ—yadidaṁ ‘buddho’ti.</span><br />
<span class="m-text">“It’s hard to even find the word ‘awakened one’ in the world.</span><br />
</p>
<p id="mn92c10p3">
<span class="m-text m-primary">Āgatāni kho panamhākaṁ mantesu dvattiṁsamahāpurisalakkhaṇāni, yehi samannāgatassa mahāpurisassa dveyeva gatiyo bhavanti anaññā.</span><br />
<span class="m-text">The thirty-two marks of a great man have been handed down in our hymns. A great man who possesses these has only two possible destinies, no other.</span><br />
</p>
<p id="mn92c10p4">
<span class="m-text m-primary">Sace agāraṁ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato.</span><br />
<span class="m-text">If he stays at home he becomes a king, a wheel-turning monarch, a just and principled king. His dominion extends to all four sides, he achieves stability in the country, and he possesses the seven treasures.</span><br />
</p>
<p id="mn92c10p5">
<span class="m-text m-primary">Tassimāni satta ratanāni bhavanti, seyyathidaṁ—</span><br />
<span class="m-text">He has the following seven treasures:</span><br />
</p>
<p id="mn92c10p6">
<span class="m-text m-primary">cakkaratanaṁ, hatthiratanaṁ, assaratanaṁ, maṇiratanaṁ, itthiratanaṁ, gahapatiratanaṁ, pariṇāyakaratanameva sattamaṁ.</span><br />
<span class="m-text">the wheel, the elephant, the horse, the jewel, the woman, the treasurer, and the counselor as the seventh treasure.</span><br />
</p>
<p id="mn92c10p7">
<span class="m-text m-primary">Parosahassaṁ kho panassa puttā bhavanti sūrā vīraṅgarūpā parasenappamaddanā.</span><br />
<span class="m-text">He has over a thousand sons who are valiant and heroic, crushing the armies of his enemies.</span><br />
</p>
<p id="mn92c10p8">
<span class="m-text m-primary">So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasati.</span><br />
<span class="m-text">After conquering this land girt by sea, he reigns by principle, without rod or sword.</span><br />
</p>
<p id="mn92c10p9">
<span class="m-text m-primary">Sace pana agārasmā anagāriyaṁ pabbajati, arahaṁ hoti sammāsambuddho loke vivaṭṭacchado”.</span><br />
<span class="m-text">But if he goes forth from the lay life to homelessness, he becomes a perfected one, a fully awakened Buddha, who draws back the veil from the world.”</span><br />
</p>
<p id="mn92c11p1">
<span class="m-text m-primary">“Kahaṁ pana, bho keṇiya, etarahi so bhavaṁ gotamo viharati arahaṁ sammāsambuddho”ti?</span><br />
<span class="m-text">“But Keṇiya, where is the Blessed One at present, the perfected one, the fully awakened Buddha?”</span><br />
</p>
<p id="mn92c11p2">
<span class="m-text m-primary">Evaṁ vutte, keṇiyo jaṭilo dakkhiṇaṁ bāhuṁ paggahetvā selaṁ brāhmaṇaṁ etadavoca:</span><br />
<span class="m-text">When he said this, Keṇiya pointed with his right arm and said,</span><br />
</p>
<p id="mn92c11p3">
<span class="m-text m-primary">“yenesā, bho sela, nīlavanarājī”ti.</span><br />
<span class="m-text">“There, Mister Sela, at that line of blue forest.”</span><br />
</p>
<p id="mn92c12p1">
<span class="m-text m-primary">Atha kho selo brāhmaṇo tīhi māṇavakasatehi saddhiṁ yena bhagavā tenupasaṅkami.</span><br />
<span class="m-text">Then Sela, together with his students, approached the Buddha.</span><br />
</p>
<p id="mn92c12p2">
<span class="m-text m-primary">Atha kho selo brāhmaṇo te māṇavake āmantesi:</span><br />
<span class="m-text">He said to his students,</span><br />
</p>
<p id="mn92c12p3">
<span class="m-text m-primary">“appasaddā bhonto āgacchantu pade padaṁ nikkhipantā;</span><br />
<span class="m-text">“Come quietly, gentlemen, tread gently.</span><br />
</p>
<p id="mn92c12p4">
<span class="m-text m-primary">durāsadā hi te bhagavanto sīhāva ekacarā.</span><br />
<span class="m-text">For the Buddhas are intimidating, like a lion living alone.</span><br />
</p>
<p id="mn92c12p5">
<span class="m-text m-primary">Yadā cāhaṁ, bho, samaṇena gotamena saddhiṁ manteyyaṁ, mā me bhonto antarantarā kathaṁ opātetha.</span><br />
<span class="m-text">When I’m consulting with the ascetic Gotama, don’t interrupt.</span><br />
</p>
<p id="mn92c12p6">
<span class="m-text m-primary">Kathāpariyosānaṁ me bhavanto āgamentū”ti.</span><br />
<span class="m-text">Wait until I’ve finished speaking.”</span><br />
</p>
<p id="mn92c13p1">
<span class="m-text m-primary">Atha kho selo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then Sela went up to the Buddha, and exchanged greetings with him.</span><br />
</p>
<p id="mn92c13p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="m-text">When the greetings and polite conversation were over, he sat down to one side,</span><br />
</p>
<p id="mn92c13p3">
<span class="m-text m-primary">Ekamantaṁ nisinno kho selo brāhmaṇo bhagavato kāye dvattiṁsamahāpurisalakkhaṇāni samannesi.</span><br />
<span class="m-text">and scrutinized the Buddha’s body for the thirty-two marks of a great man.</span><br />
</p>
<p id="mn92c13p4">
<span class="m-text m-primary">Addasā kho selo brāhmaṇo bhagavato kāye dvattiṁsamahāpurisalakkhaṇāni, yebhuyyena ṭhapetvā dve.</span><br />
<span class="m-text">He saw all of them except for two,</span><br />
</p>
<p id="mn92c13p5">
<span class="m-text m-primary">Dvīsu mahāpurisalakkhaṇesu kaṅkhati vicikicchati nādhimuccati na sampasīdati—</span><br />
<span class="m-text">which he had doubts about:</span><br />
</p>
<p id="mn92c13p6">
<span class="m-text m-primary">kosohite ca vatthaguyhe pahūtajivhatāya ca.</span><br />
<span class="m-text">whether the private parts are covered in a foreskin, and the largeness of the tongue.</span><br />
</p>
<p id="mn92c13p7">
<span class="m-text m-primary">Atha kho bhagavato etadahosi:</span><br />
<span class="m-text">Then it occurred to the Buddha,</span><br />
</p>
<p id="mn92c13p8">
<span class="m-text m-primary">“passati kho me ayaṁ selo brāhmaṇo dvattiṁsamahāpurisalakkhaṇāni, yebhuyyena ṭhapetvā dve.</span><br />
<span class="m-text">“Sela sees all the marks except for two,</span><br />
</p>
<p id="mn92c13p9">
<span class="m-text m-primary">Dvīsu mahāpurisalakkhaṇesu kaṅkhati vicikicchati nādhimuccati na sampasīdati—</span><br />
<span class="m-text">which he has doubts about:</span><br />
</p>
<p id="mn92c13p10">
<span class="m-text m-primary">kosohite ca vatthaguyhe pahūtajivhatāya cā”ti.</span><br />
<span class="m-text">whether the private parts are covered in a foreskin, and the largeness of the tongue.”</span><br />
</p>
<p id="mn92c14p1">
<span class="m-text m-primary">Atha kho bhagavā tathārūpaṁ iddhābhisaṅkhāraṁ abhisaṅkhāsi, yathā addasa selo brāhmaṇo bhagavato kosohitaṁ vatthaguyhaṁ.</span><br />
<span class="m-text">The Buddha used his psychic power to will that Sela would see his private parts covered in a foreskin.</span><br />
</p>
<p id="mn92c14p2">
<span class="m-text m-primary">Atha kho bhagavā jivhaṁ ninnāmetvā ubhopi kaṇṇasotāni anumasi paṭimasi; ubhopi nāsikasotāni anumasi paṭimasi; kevalampi nalāṭamaṇḍalaṁ jivhāya chādesi.</span><br />
<span class="m-text">And he stuck out his tongue and stroked back and forth on his ear holes and nostrils, and covered his entire forehead with his tongue.</span><br />
</p>
<p id="mn92c15p1">
<span class="m-text m-primary">Atha kho selassa brāhmaṇassa etadahosi:</span><br />
<span class="m-text">Then Sela thought,</span><br />
</p>
<p id="mn92c15p2">
<span class="m-text m-primary">“samannāgato kho samaṇo gotamo dvattiṁsamahāpurisalakkhaṇehi paripuṇṇehi, no aparipuṇṇehi;</span><br />
<span class="m-text">“The ascetic Gotama possesses the thirty-two marks completely, lacking none.</span><br />
</p>
<p id="mn92c15p3">
<span class="m-text m-primary">no ca kho naṁ jānāmi buddho vā no vā.</span><br />
<span class="m-text">But I don’t know whether or not he is an awakened one.</span><br />
</p>
<p id="mn92c15p4">
<span class="m-text m-primary">Sutaṁ kho pana metaṁ brāhmaṇānaṁ vuddhānaṁ mahallakānaṁ ācariyapācariyānaṁ bhāsamānānaṁ:</span><br />
<span class="m-text">I have heard that brahmins of the past who were elderly and senior, the teachers of teachers, said,</span><br />
</p>
<p id="mn92c15p5">
<span class="m-text m-primary">‘ye te bhavanti arahanto sammāsambuddhā te sake vaṇṇe bhaññamāne attānaṁ pātukarontī’ti.</span><br />
<span class="m-text">‘Those who are perfected ones, fully awakened Buddhas reveal themselves when praised.’</span><br />
</p>
<p id="mn92c15p6">
<span class="m-text m-primary">Yannūnāhaṁ samaṇaṁ gotamaṁ sammukhā sāruppāhi gāthāhi abhitthaveyyan”ti.</span><br />
<span class="m-text">Why don’t I extoll him in his presence with fitting verses?”</span><br />
</p>
<p id="mn92c15p7">
<span class="m-text m-primary">Atha kho selo brāhmaṇo bhagavantaṁ sammukhā sāruppāhi gāthāhi abhitthavi:</span><br />
<span class="m-text">Then Sela extolled the Buddha in his presence with fitting verses:</span><br />
</p>
<p id="mn92c16p1">
<span class="m-text m-primary">“Paripuṇṇakāyo suruci,</span><br />
<span class="m-text">“O Blessed One, your body’s perfect,</span><br />
</p>
<p id="mn92c16p2">
<span class="m-text m-primary">Sujāto cārudassano;</span><br />
<span class="m-text">you’re radiant, handsome, lovely to behold;</span><br />
</p>
<p id="mn92c16p3">
<span class="m-text m-primary">Suvaṇṇavaṇṇosi bhagavā,</span><br />
<span class="m-text">golden colored,</span><br />
</p>
<p id="mn92c16p4">
<span class="m-text m-primary">Susukkadāṭhosi vīriyavā.</span><br />
<span class="m-text">with teeth so white; you’re strong.</span><br />
</p>
<p id="mn92c16p5">
<span class="m-text m-primary">Narassa hi sujātassa,</span><br />
<span class="m-text">The characteristics</span><br />
</p>
<p id="mn92c16p6">
<span class="m-text m-primary">ye bhavanti viyañjanā;</span><br />
<span class="m-text">of a handsome man,</span><br />
</p>
<p id="mn92c16p7">
<span class="m-text m-primary">Sabbe te tava kāyasmiṁ,</span><br />
<span class="m-text">the marks of a great man,</span><br />
</p>
<p id="mn92c16p8">
<span class="m-text m-primary">mahāpurisalakkhaṇā.</span><br />
<span class="m-text">are all found on your body.</span><br />
</p>
<p id="mn92c16p9">
<span class="m-text m-primary">Pasannanetto sumukho,</span><br />
<span class="m-text">Your eyes are clear, your face is fair,</span><br />
</p>
<p id="mn92c16p10">
<span class="m-text m-primary">brahā uju patāpavā;</span><br />
<span class="m-text">you’re formidable, upright, majestic.</span><br />
</p>
<p id="mn92c16p11">
<span class="m-text m-primary">Majjhe samaṇasaṅghassa,</span><br />
<span class="m-text">In the midst of the Saṅgha of ascetics,</span><br />
</p>
<p id="mn92c16p12">
<span class="m-text m-primary">ādiccova virocasi.</span><br />
<span class="m-text">you shine like the sun.</span><br />
</p>
<p id="mn92c16p13">
<span class="m-text m-primary">Kalyāṇadassano bhikkhu,</span><br />
<span class="m-text">You’re a mendicant fine to see,</span><br />
</p>
<p id="mn92c16p14">
<span class="m-text m-primary">kañcanasannibhattaco;</span><br />
<span class="m-text">with skin of golden sheen.</span><br />
</p>
<p id="mn92c16p15">
<span class="m-text m-primary">Kiṁ te samaṇabhāvena,</span><br />
<span class="m-text">But with such excellent appearance,</span><br />
</p>
<p id="mn92c16p16">
<span class="m-text m-primary">evaṁ uttamavaṇṇino.</span><br />
<span class="m-text">what do you want with the ascetic life?</span><br />
</p>
<p id="mn92c16p17">
<span class="m-text m-primary">Rājā arahasi bhavituṁ,</span><br />
<span class="m-text">You’re fit to be a king,</span><br />
</p>
<p id="mn92c16p18">
<span class="m-text m-primary">cakkavattī rathesabho;</span><br />
<span class="m-text">a wheel-turning monarch, chief of charioteers,</span><br />
</p>
<p id="mn92c16p19">
<span class="m-text m-primary">Cāturanto vijitāvī,</span><br />
<span class="m-text">victorious in the four directions,</span><br />
</p>
<p id="mn92c16p20">
<span class="m-text m-primary">jambusaṇḍassa issaro.</span><br />
<span class="m-text">lord of all India.</span><br />
</p>
<p id="mn92c16p21">
<span class="m-text m-primary">Khattiyā bhogirājāno,</span><br />
<span class="m-text">Aristocrats, nobles, and kings</span><br />
</p>
<p id="mn92c16p22">
<span class="m-text m-primary">anuyantā bhavantu te;</span><br />
<span class="m-text">ought follow your rule.</span><br />
</p>
<p id="mn92c16p23">
<span class="m-text m-primary">Rājābhirājā manujindo,</span><br />
<span class="m-text">Gotama, you should reign</span><br />
</p>
<p id="mn92c16p24">
<span class="m-text m-primary">rajjaṁ kārehi gotama”.</span><br />
<span class="m-text">as king of kings, lord of men!”</span><br />
</p>
<p id="mn92c17p1">
<span class="m-text m-primary">“Rājāhamasmi selāti,</span><br />
<span class="m-text">“I am a king, Sela,</span><br />
</p>
<p id="mn92c17p2">
<span class="m-text m-primary">dhammarājā anuttaro;</span><br />
<span class="m-text">the supreme king of the teaching.</span><br />
</p>
<p id="mn92c17p3">
<span class="m-text m-primary">Dhammena cakkaṁ vattemi,</span><br />
<span class="m-text">By the teaching I roll forth the wheel</span><br />
</p>
<p id="mn92c17p4">
<span class="m-text m-primary">cakkaṁ appaṭivattiyaṁ”.</span><br />
<span class="m-text">which cannot be rolled back.”</span><br />
</p>
<p id="mn92c18p1">
<span class="m-text m-primary">“Sambuddho paṭijānāsi,</span><br />
<span class="m-text">“You claim to be awakened,</span><br />
</p>
<p id="mn92c18p2">
<span class="m-text m-primary">dhammarājā anuttaro;</span><br />
<span class="m-text">the supreme king of the teaching.</span><br />
</p>
<p id="mn92c18p3">
<span class="m-text m-primary">‘Dhammena cakkaṁ vattemi’,</span><br />
<span class="m-text">‘I roll forth the teaching’:</span><br />
</p>
<p id="mn92c18p4">
<span class="m-text m-primary">iti bhāsasi gotama.</span><br />
<span class="m-text">so you say, Gotama.</span><br />
</p>
<p id="mn92c18p5">
<span class="m-text m-primary">Ko nu senāpati bhoto,</span><br />
<span class="m-text">Then who is your general,</span><br />
</p>
<p id="mn92c18p6">
<span class="m-text m-primary">sāvako satthuranvayo;</span><br />
<span class="m-text">the disciple who follows the Teacher’s way?</span><br />
</p>
<p id="mn92c18p7">
<span class="m-text m-primary">Ko tetamanuvatteti,</span><br />
<span class="m-text">Who keeps rolling the wheel</span><br />
</p>
<p id="mn92c18p8">
<span class="m-text m-primary">dhammacakkaṁ pavattitaṁ”.</span><br />
<span class="m-text">of teaching you rolled forth?”</span><br />
</p>
<p id="mn92c19p1">
<span class="m-text m-primary">“Mayā pavattitaṁ cakkaṁ,</span><br />
<span class="m-text">“By me the wheel was rolled forth,”</span><br />
</p>
<p id="mn92c19p2">
<span class="m-text m-primary">(selāti bhagavā)</span><br />
<span class="m-text">said the Buddha,</span><br />
</p>
<p id="mn92c19p3">
<span class="m-text m-primary">Dhammacakkaṁ anuttaraṁ;</span><br />
<span class="m-text">“the supreme wheel of teaching.</span><br />
</p>
<p id="mn92c19p4">
<span class="m-text m-primary">Sāriputto anuvatteti,</span><br />
<span class="m-text">Sāriputta, taking after the Realized One,</span><br />
</p>
<p id="mn92c19p5">
<span class="m-text m-primary">Anujāto tathāgataṁ.</span><br />
<span class="m-text">keeps it rolling on.</span><br />
</p>
<p id="mn92c19p6">
<span class="m-text m-primary">Abhiññeyyaṁ abhiññātaṁ,</span><br />
<span class="m-text">I have known what should be known,</span><br />
</p>
<p id="mn92c19p7">
<span class="m-text m-primary">bhāvetabbañca bhāvitaṁ;</span><br />
<span class="m-text">and developed what should be developed,</span><br />
</p>
<p id="mn92c19p8">
<span class="m-text m-primary">Pahātabbaṁ pahīnaṁ me,</span><br />
<span class="m-text">and given up what should be given up:</span><br />
</p>
<p id="mn92c19p9">
<span class="m-text m-primary">tasmā buddhosmi brāhmaṇa.</span><br />
<span class="m-text">and so, brahmin, I am a Buddha.</span><br />
</p>
<p id="mn92c19p10">
<span class="m-text m-primary">Vinayassu mayi kaṅkhaṁ,</span><br />
<span class="m-text">Dispel your doubt in me—</span><br />
</p>
<p id="mn92c19p11">
<span class="m-text m-primary">adhimuccassu brāhmaṇa;</span><br />
<span class="m-text">make up your mind, brahmin!</span><br />
</p>
<p id="mn92c19p12">
<span class="m-text m-primary">Dullabhaṁ dassanaṁ hoti,</span><br />
<span class="m-text">The sight of a Buddha</span><br />
</p>
<p id="mn92c19p13">
<span class="m-text m-primary">sambuddhānaṁ abhiṇhaso.</span><br />
<span class="m-text">is hard to find again.</span><br />
</p>
<p id="mn92c19p14">
<span class="m-text m-primary">Yesaṁ ve dullabho loke,</span><br />
<span class="m-text">I am a Buddha, brahmin,</span><br />
</p>
<p id="mn92c19p15">
<span class="m-text m-primary">pātubhāvo abhiṇhaso;</span><br />
<span class="m-text">the supreme surgeon,</span><br />
</p>
<p id="mn92c19p16">
<span class="m-text m-primary">Sohaṁ brāhmaṇa sambuddho,</span><br />
<span class="m-text">one of those whose appearance in the world</span><br />
</p>
<p id="mn92c19p17">
<span class="m-text m-primary">sallakatto anuttaro.</span><br />
<span class="m-text">is hard to find again.</span><br />
</p>
<p id="mn92c19p18">
<span class="m-text m-primary">Brahmabhūto atitulo,</span><br />
<span class="m-text">Holy, unequaled,</span><br />
</p>
<p id="mn92c19p19">
<span class="m-text m-primary">mārasenappamaddano;</span><br />
<span class="m-text">crusher of Māra’s army;</span><br />
</p>
<p id="mn92c19p20">
<span class="m-text m-primary">Sabbāmitte vasī katvā,</span><br />
<span class="m-text">having subdued all my opponents,</span><br />
</p>
<p id="mn92c19p21">
<span class="m-text m-primary">modāmi akutobhayo”.</span><br />
<span class="m-text">I rejoice, fearing nothing from any quarter.”</span><br />
</p>
<p id="mn92c20p1">
<span class="m-text m-primary">“Imaṁ bhonto nisāmetha,</span><br />
<span class="m-text">“Pay heed, sirs, to what</span><br />
</p>
<p id="mn92c20p2">
<span class="m-text m-primary">yathā bhāsati cakkhumā;</span><br />
<span class="m-text">is spoken by the seer.</span><br />
</p>
<p id="mn92c20p3">
<span class="m-text m-primary">Sallakatto mahāvīro,</span><br />
<span class="m-text">The surgeon, the great hero,</span><br />
</p>
<p id="mn92c20p4">
<span class="m-text m-primary">sīhova nadatī vane.</span><br />
<span class="m-text">roars like a lion in the jungle.</span><br />
</p>
<p id="mn92c20p5">
<span class="m-text m-primary">Brahmabhūtaṁ atitulaṁ,</span><br />
<span class="m-text">Holy, unequaled,</span><br />
</p>
<p id="mn92c20p6">
<span class="m-text m-primary">mārasenappamaddanaṁ;</span><br />
<span class="m-text">crusher of Māra’s army;</span><br />
</p>
<p id="mn92c20p7">
<span class="m-text m-primary">Ko disvā nappasīdeyya,</span><br />
<span class="m-text">who would not be inspired by him,</span><br />
</p>
<p id="mn92c20p8">
<span class="m-text m-primary">api kaṇhābhijātiko.</span><br />
<span class="m-text">even one whose nature is dark?</span><br />
</p>
<p id="mn92c20p9">
<span class="m-text m-primary">Yo maṁ icchati anvetu,</span><br />
<span class="m-text">Those who wish may follow me;</span><br />
</p>
<p id="mn92c20p10">
<span class="m-text m-primary">yo vā nicchati gacchatu;</span><br />
<span class="m-text">those who don’t may go.</span><br />
</p>
<p id="mn92c20p11">
<span class="m-text m-primary">Idhāhaṁ pabbajissāmi,</span><br />
<span class="m-text">Right here, I’ll go forth in his presence,</span><br />
</p>
<p id="mn92c20p12">
<span class="m-text m-primary">varapaññassa santike”.</span><br />
<span class="m-text">the one of such splendid wisdom.”</span><br />
</p>
<p id="mn92c21p1">
<span class="m-text m-primary">“Etañce ruccati bhoto,</span><br />
<span class="m-text">“Sir, if you like</span><br />
</p>
<p id="mn92c21p2">
<span class="m-text m-primary">sammāsambuddhasāsanaṁ;</span><br />
<span class="m-text">the teaching of the Buddha,</span><br />
</p>
<p id="mn92c21p3">
<span class="m-text m-primary">Mayampi pabbajissāma,</span><br />
<span class="m-text">we’ll also go forth in his presence,</span><br />
</p>
<p id="mn92c21p4">
<span class="m-text m-primary">varapaññassa santike”.</span><br />
<span class="m-text">the one of such splendid wisdom.”</span><br />
</p>
<p id="mn92c22p1">
<span class="m-text m-primary">Brāhmaṇā tisatā ime,</span><br />
<span class="m-text">“These three hundred brahmins</span><br />
</p>
<p id="mn92c22p2">
<span class="m-text m-primary">yācanti pañjalīkatā;</span><br />
<span class="m-text">with joined palms held up, ask:</span><br />
</p>
<p id="mn92c22p3">
<span class="m-text m-primary">“Brahmacariyaṁ carissāma,</span><br />
<span class="m-text">‘May we lead the spiritual life</span><br />
</p>
<p id="mn92c22p4">
<span class="m-text m-primary">bhagavā tava santike”.</span><br />
<span class="m-text">in your presence, Blessed One?’”</span><br />
</p>
<p id="mn92c23p1">
<span class="m-text m-primary">“Svākkhātaṁ brahmacariyaṁ,</span><br />
<span class="m-text">“The spiritual life is well explained,”</span><br />
</p>
<p id="mn92c23p2">
<span class="m-text m-primary">(selāti bhagavā)</span><br />
<span class="m-text">said the Buddha,</span><br />
</p>
<p id="mn92c23p3">
<span class="m-text m-primary">Sandiṭṭhikamakālikaṁ;</span><br />
<span class="m-text">“visible in this very life, immediately effective.</span><br />
</p>
<p id="mn92c23p4">
<span class="m-text m-primary">Yattha amoghā pabbajjā,</span><br />
<span class="m-text">Here the going forth isn’t in vain</span><br />
</p>
<p id="mn92c23p5">
<span class="m-text m-primary">Appamattassa sikkhato”ti.</span><br />
<span class="m-text">for one who trains with diligence.”</span><br />
</p>
<p id="mn92c24p1">
<span class="m-text m-primary">Alattha kho selo brāhmaṇo sapariso bhagavato santike pabbajjaṁ, alattha upasampadaṁ.</span><br />
<span class="m-text">And the brahmin Sela together with his assembly received the going forth, the ordination in the Buddha’s presence.</span><br />
</p>
<p id="mn92c25p1">
<span class="m-text m-primary">Atha kho keṇiyo jaṭilo tassā rattiyā accayena sake assame paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi:</span><br />
<span class="m-text">And when the night had passed Keṇiya had a variety of delicious foods prepared in his own home. Then he had the Buddha informed of the time, saying,</span><br />
</p>
<p id="mn92c25p2">
<span class="m-text m-primary">“kālo, bho gotama, niṭṭhitaṁ bhattan”ti.</span><br />
<span class="m-text">“Itʼs time, Master Gotama, the meal is ready.”</span><br />
</p>
<p id="mn92c25p3">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya yena keṇiyassa jaṭilassa assamo tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span><br />
<span class="m-text">Then the Buddha robed up in the morning and, taking his bowl and robe, went to Keṇiya’s hermitage, where he sat on the seat spread out, together with the Saṅgha of mendicants.</span><br />
</p>
<p id="mn92c25p4">
<span class="m-text m-primary">Atha kho keṇiyo jaṭilo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi, sampavāresi.</span><br />
<span class="m-text">Then Keṇiya served and satisfied the mendicant Saṅgha headed by the Buddha with his own hands with a variety of delicious foods.</span><br />
</p>
<p id="mn92c25p5">
<span class="m-text m-primary">Atha kho keṇiyo jaṭilo bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="m-text">When the Buddha had eaten and washed his hand and bowl, Keṇiya took a low seat and sat to one side.</span><br />
</p>
<p id="mn92c25p6">
<span class="m-text m-primary">Ekamantaṁ nisinnaṁ kho keṇiyaṁ jaṭilaṁ bhagavā imāhi gāthāhi anumodi:</span><br />
<span class="m-text">The Buddha expressed his appreciation with these verses:</span><br />
</p>
<p id="mn92c26p1">
<span class="m-text m-primary">“Aggihuttamukhā yaññā,</span><br />
<span class="m-text">“The foremost of sacrifices is offering to the sacred flame;</span><br />
</p>
<p id="mn92c26p2">
<span class="m-text m-primary">sāvittī chandaso mukhaṁ;</span><br />
<span class="m-text">the Gāyatrī Mantra is the foremost of poetic meters;</span><br />
</p>
<p id="mn92c26p3">
<span class="m-text m-primary">Rājā mukhaṁ manussānaṁ,</span><br />
<span class="m-text">of humans, the king is the foremost;</span><br />
</p>
<p id="mn92c26p4">
<span class="m-text m-primary">nadīnaṁ sāgaro mukhaṁ.</span><br />
<span class="m-text">the ocean’s the foremost of rivers;</span><br />
</p>
<p id="mn92c26p5">
<span class="m-text m-primary">Nakkhattānaṁ mukhaṁ cando,</span><br />
<span class="m-text">the foremost of stars is the moon;</span><br />
</p>
<p id="mn92c26p6">
<span class="m-text m-primary">ādicco tapataṁ mukhaṁ;</span><br />
<span class="m-text">the sun is the foremost of lights;</span><br />
</p>
<p id="mn92c26p7">
<span class="m-text m-primary">Puññaṁ ākaṅkhamānānaṁ,</span><br />
<span class="m-text">for those who sacrifice seeking merit,</span><br />
</p>
<p id="mn92c26p8">
<span class="m-text m-primary">saṅgho ve yajataṁ mukhan”ti.</span><br />
<span class="m-text">the Saṅgha is the foremost.”</span><br />
</p>
<p id="mn92c26p9">
<span class="m-text m-primary">Atha kho bhagavā keṇiyaṁ jaṭilaṁ imāhi gāthāhi anumoditvā uṭṭhāyāsanā pakkāmi.</span><br />
<span class="m-text">When the Buddha had expressed his appreciation to Keṇiya the matted-hair ascetic with these verses, he got up from his seat and left.</span><br />
</p>
<p id="mn92c27p1">
<span class="m-text m-primary">Atha kho āyasmā selo sapariso eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="m-text">Then Venerable Sela and his assembly, living alone, withdrawn, diligent, keen, and resolute, soon realized the supreme end of the spiritual path in this very life. They lived having achieved with their own insight the goal for which gentlemen rightly go forth from the lay life to homelessness.</span><br />
</p>
<p id="mn92c27p2">
<span class="m-text m-primary">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="m-text">They understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn92c27p3">
<span class="m-text m-primary">Aññataro kho panāyasmā selo sapariso arahataṁ ahosi.</span><br />
<span class="m-text">And Venerable Sela together with his assembly became perfected.</span><br />
</p>
<p id="mn92c28p1">
<span class="m-text m-primary">Atha kho āyasmā selo sapariso yena bhagavā tenupasaṅkami; upasaṅkamitvā ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ gāthāhi ajjhabhāsi:</span><br />
<span class="m-text">Then Sela with his assembly went to see the Buddha. He arranged his robe over one shoulder, raised his joined palms toward the Buddha, and said:</span><br />
</p>
<p id="mn92c28p2">
<span class="m-text m-primary">“Yaṁ taṁ saraṇamāgamma,</span><br />
<span class="m-text">“This is the eighth day since</span><br />
</p>
<p id="mn92c28p3">
<span class="m-text m-primary">ito aṭṭhami cakkhumā;</span><br />
<span class="m-text">we went for refuge, O seer.</span><br />
</p>
<p id="mn92c28p4">
<span class="m-text m-primary">Sattarattena bhagavā,</span><br />
<span class="m-text">In these seven days, Blessed One,</span><br />
</p>
<p id="mn92c28p5">
<span class="m-text m-primary">dantamha tava sāsane.</span><br />
<span class="m-text">we’ve become tamed in your teaching.</span><br />
</p>
<p id="mn92c28p6">
<span class="m-text m-primary">Tuvaṁ buddho tuvaṁ satthā,</span><br />
<span class="m-text">You are the Buddha, you are the Teacher,</span><br />
</p>
<p id="mn92c28p7">
<span class="m-text m-primary">tuvaṁ mārābhibhū muni;</span><br />
<span class="m-text">you are the sage who has overcome Māra;</span><br />
</p>
<p id="mn92c28p8">
<span class="m-text m-primary">Tuvaṁ anusaye chetvā,</span><br />
<span class="m-text">you have cut off the underlying tendencies,</span><br />
</p>
<p id="mn92c28p9">
<span class="m-text m-primary">tiṇṇo tāresimaṁ pajaṁ.</span><br />
<span class="m-text">you’ve crossed over, and you bring humanity across.</span><br />
</p>
<p id="mn92c28p10">
<span class="m-text m-primary">Upadhī te samatikkantā,</span><br />
<span class="m-text">You have transcended attachments,</span><br />
</p>
<p id="mn92c28p11">
<span class="m-text m-primary">āsavā te padālitā;</span><br />
<span class="m-text">your defilements are shattered;</span><br />
</p>
<p id="mn92c28p12">
<span class="m-text m-primary">Sīhova anupādāno,</span><br />
<span class="m-text">by not grasping, like a lion,</span><br />
</p>
<p id="mn92c28p13">
<span class="m-text m-primary">pahīnabhayabheravo.</span><br />
<span class="m-text">you’ve given up fear and dread.</span><br />
</p>
<p id="mn92c28p14">
<span class="m-text m-primary">Bhikkhavo tisatā ime,</span><br />
<span class="m-text">These three hundred mendicants</span><br />
</p>
<p id="mn92c28p15">
<span class="m-text m-primary">tiṭṭhanti pañjalīkatā;</span><br />
<span class="m-text">stand with joined palms raised.</span><br />
</p>
<p id="mn92c28p16">
<span class="m-text m-primary">Pāde vīra pasārehi,</span><br />
<span class="m-text">Stretch out your feet, great hero:</span><br />
</p>
<p id="mn92c28p17">
<span class="m-text m-primary">nāgā vandantu satthuno”ti.</span><br />
<span class="m-text">let these giants bow to the Teacher.”</span><br />
</p>
<p id="mn92c28p18">
<span class="m-text m-primary">Selasuttaṁ niṭṭhitaṁ dutiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>