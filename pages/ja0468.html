<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0468.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0467.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0469.html">Next</a></div>
</div>
<p id="ja468c0p2">
<span class="pali m-text">Dvādasakanipāta</span><br />
</p>
<p id="ja468c0p3">
<span class="pali m-text">Cūḷakuṇālavagga</span><br />
</p>
<section id="janasandhajataka">
<span id="ja468c0p4"></span><h2><span class="pali m-text">5. Janasandhajātaka</span></h2>
<p id="ja468c1p1">
<span class="pali m-text">“Dasa khalu imāni ṭhānāni,</span><br />
</p>
<p id="ja468c1p2">
<span class="pali m-text">Yāni pubbe akaritvā;</span><br />
</p>
<p id="ja468c1p3">
<span class="pali m-text">Sa pacchā manutappati,</span><br />
</p>
<p id="ja468c1p4">
<span class="pali m-text">Iccevāha janasandho.</span><br />
</p>
<p id="ja468c2p1">
<span class="pali m-text">Aladdhā vittaṁ tappati,</span><br />
</p>
<p id="ja468c2p2">
<span class="pali m-text">pubbe asamudānitaṁ;</span><br />
</p>
<p id="ja468c2p3">
<span class="pali m-text">Na pubbe dhanamesissaṁ,</span><br />
</p>
<p id="ja468c2p4">
<span class="pali m-text">iti pacchānutappati.</span><br />
</p>
<p id="ja468c3p1">
<span class="pali m-text">Sakyarūpaṁ pure santaṁ,</span><br />
</p>
<p id="ja468c3p2">
<span class="pali m-text">mayā sippaṁ na sikkhitaṁ;</span><br />
</p>
<p id="ja468c3p3">
<span class="pali m-text">Kicchā vutti asippassa,</span><br />
</p>
<p id="ja468c3p4">
<span class="pali m-text">iti pacchānutappati.</span><br />
</p>
<p id="ja468c4p1">
<span class="pali m-text">Kūṭavedī pure āsiṁ,</span><br />
</p>
<p id="ja468c4p2">
<span class="pali m-text">pisuṇo piṭṭhimaṁsiko;</span><br />
</p>
<p id="ja468c4p3">
<span class="pali m-text">Caṇḍo ca pharuso cāpi,</span><br />
</p>
<p id="ja468c4p4">
<span class="pali m-text">iti pacchānutappati.</span><br />
</p>
<p id="ja468c5p1">
<span class="pali m-text">Pāṇātipātī pure āsiṁ,</span><br />
</p>
<p id="ja468c5p2">
<span class="pali m-text">luddo cāpi anāriyo;</span><br />
</p>
<p id="ja468c5p3">
<span class="pali m-text">Bhūtānaṁ nāpacāyissaṁ,</span><br />
</p>
<p id="ja468c5p4">
<span class="pali m-text">iti pacchānutappati.</span><br />
</p>
<p id="ja468c6p1">
<span class="pali m-text">Bahūsu vata santīsu,</span><br />
</p>
<p id="ja468c6p2">
<span class="pali m-text">anāpādāsu itthisu;</span><br />
</p>
<p id="ja468c6p3">
<span class="pali m-text">Paradāraṁ asevissaṁ,</span><br />
</p>
<p id="ja468c6p4">
<span class="pali m-text">iti pacchānutappati.</span><br />
</p>
<p id="ja468c7p1">
<span class="pali m-text">Bahumhi vata santamhi,</span><br />
</p>
<p id="ja468c7p2">
<span class="pali m-text">annapāne upaṭṭhite;</span><br />
</p>
<p id="ja468c7p3">
<span class="pali m-text">Na pubbe adadaṁ dānaṁ,</span><br />
</p>
<p id="ja468c7p4">
<span class="pali m-text">iti pacchānutappati.</span><br />
</p>
<p id="ja468c8p1">
<span class="pali m-text">Mātaraṁ pitarañcāpi,</span><br />
</p>
<p id="ja468c8p2">
<span class="pali m-text">jiṇṇakaṁ gatayobbanaṁ;</span><br />
</p>
<p id="ja468c8p3">
<span class="pali m-text">Pahu santo na posissaṁ,</span><br />
</p>
<p id="ja468c8p4">
<span class="pali m-text">iti pacchānutappati.</span><br />
</p>
<p id="ja468c9p1">
<span class="pali m-text">Ācariyamanusatthāraṁ,</span><br />
</p>
<p id="ja468c9p2">
<span class="pali m-text">sabbakāmarasāharaṁ;</span><br />
</p>
<p id="ja468c9p3">
<span class="pali m-text">Pitaraṁ atimaññissaṁ,</span><br />
</p>
<p id="ja468c9p4">
<span class="pali m-text">iti pacchānutappati.</span><br />
</p>
<p id="ja468c10p1">
<span class="pali m-text">Samaṇe brāhmaṇe cāpi,</span><br />
</p>
<p id="ja468c10p2">
<span class="pali m-text">sīlavante bahussute;</span><br />
</p>
<p id="ja468c10p3">
<span class="pali m-text">Na pubbe payirupāsissaṁ,</span><br />
</p>
<p id="ja468c10p4">
<span class="pali m-text">iti pacchānutappati.</span><br />
</p>
<p id="ja468c11p1">
<span class="pali m-text">Sādhu hoti tapo ciṇṇo,</span><br />
</p>
<p id="ja468c11p2">
<span class="pali m-text">santo ca payirupāsito;</span><br />
</p>
<p id="ja468c11p3">
<span class="pali m-text">Na ca pubbe tapo ciṇṇo,</span><br />
</p>
<p id="ja468c11p4">
<span class="pali m-text">iti pacchānutappati.</span><br />
</p>
<p id="ja468c12p1">
<span class="pali m-text">Yo ca etāni ṭhānāni,</span><br />
</p>
<p id="ja468c12p2">
<span class="pali m-text">yoniso paṭipajjati;</span><br />
</p>
<p id="ja468c12p3">
<span class="pali m-text">Karaṁ purisakiccāni,</span><br />
</p>
<p id="ja468c12p4">
<span class="pali m-text">sa pacchā nānutappatī”ti.</span><br />
</p>
<p id="ja468c13p1">
<span class="pali m-text">Janasandhajātakaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0467.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0469.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>