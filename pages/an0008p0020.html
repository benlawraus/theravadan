<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8.20 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0008p0020.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8.20
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/an0008p0019.html">Previous</a></div>
<div class="m-col-s-6 m-text-right">
<a href="https://www.theravadan.org/pages/an0008p0021.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.20</span></p>
<p id="an8p20c0p2">
<span class="pali m-text">2. Mahāvagga</span><br />
<span class="sujato m-text">2. The Great Chapter</span><br />
</p>
<section id="uposathasutta">
<span id="an8p20c0p3"></span><h2><span class="pali m-text">Uposathasutta</span></h2>
<p><span class="sujato m-text">Sabbath</span></p>
<p id="an8p20c1p1">
<span class="pali m-text">Ekaṁ samayaṁ bhagavā sāvatthiyaṁ viharati pubbārāme migāramātupāsāde.</span><br />
<span class="sujato m-text">At one time the Buddha was staying near Sāvatthī in the Eastern Monastery, the stilt longhouse of Migāra’s mother.</span><br />
</p>
<p id="an8p20c1p2">
<span class="pali m-text">Tena kho pana samayena bhagavā tadahuposathe bhikkhusaṅghaparivuto nisinno hoti.</span><br />
<span class="sujato m-text">Now, at that time it was the sabbath, and the Buddha was sitting surrounded by the Saṅgha of monks.</span><br />
</p>
<p id="an8p20c1p3">
<span class="pali m-text">Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">And then, as the night was getting late, in the first watch of the night, Venerable Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="an8p20c1p4">
<span class="pali m-text">“abhikkantā, bhante, ratti, nikkhanto paṭhamo yāmo, ciranisinno bhikkhusaṅgho.</span><br />
<span class="sujato m-text">“Sir, the night is getting late. It is the first watch of the night, and the Saṅgha has been sitting long.</span><br />
</p>
<p id="an8p20c1p5">
<span class="pali m-text">Uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="an8p20c2p1">
<span class="pali m-text">Evaṁ vutte, bhagavā tuṇhī ahosi.</span><br />
<span class="sujato m-text">But when he said this, the Buddha kept silent.</span><br />
</p>
<p id="an8p20c2p2">
<span class="pali m-text">Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">For a second time, as the night was getting late, in the middle watch of the night, Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="an8p20c2p3">
<span class="pali m-text">“abhikkantā, bhante, ratti, nikkhanto majjhimo yāmo, ciranisinno bhikkhusaṅgho.</span><br />
<span class="sujato m-text">“Sir, the night is getting late. It is the middle watch of the night, and the Saṅgha has been sitting long.</span><br />
</p>
<p id="an8p20c2p4">
<span class="pali m-text">Uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="an8p20c2p5">
<span class="pali m-text">Dutiyampi kho bhagavā tuṇhī ahosi.</span><br />
<span class="sujato m-text">But for a second time the Buddha kept silent.</span><br />
</p>
<p id="an8p20c2p6">
<span class="pali m-text">Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">For a third time, as the night was getting late, in the last watch of the night, as dawn stirred, bringing joy to the night, Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="an8p20c2p7">
<span class="pali m-text">“abhikkantā, bhante, ratti, nikkhanto pacchimo yāmo, uddhastaṁ aruṇaṁ, nandimukhī ratti;</span><br />
<span class="sujato m-text">“Sir, the night is getting late. It is the last watch of the night and dawn stirs, bringing joy to the night.</span><br />
</p>
<p id="an8p20c2p8">
<span class="pali m-text">ciranisinno bhikkhusaṅgho.</span><br />
<span class="sujato m-text">And the Saṅgha has been sitting long.</span><br />
</p>
<p id="an8p20c2p9">
<span class="pali m-text">Uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="an8p20c2p10">
<span class="pali m-text">“Aparisuddhā, ānanda, parisā”ti.</span><br />
<span class="sujato m-text">“Ānanda, the assembly is not pure.”</span><br />
</p>
<p id="an8p20c3p1">
<span class="pali m-text">Atha kho āyasmato mahāmoggallānassa etadahosi:</span><br />
<span class="sujato m-text">Then Venerable Mahāmoggallāna thought,</span><br />
</p>
<p id="an8p20c3p2">
<span class="pali m-text">“kaṁ nu kho bhagavā puggalaṁ sandhāya evamāha:</span><br />
<span class="sujato m-text">“Who is the Buddha talking about?”</span><br />
</p>
<p id="an8p20c3p3">
<span class="pali m-text">‘aparisuddhā, ānanda, parisā’”ti?</span><br />
</p>
<p id="an8p20c3p4">
<span class="pali m-text">Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi.</span><br />
<span class="sujato m-text">Then he focused on comprehending the minds of everyone in the Saṅgha.</span><br />
</p>
<p id="an8p20c3p5">
<span class="pali m-text">Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ;</span><br />
<span class="sujato m-text">He saw that unethical person, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, corrupt, and depraved, sitting in the middle of the Saṅgha.</span><br />
</p>
<p id="an8p20c3p6">
<span class="pali m-text">disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca:</span><br />
<span class="sujato m-text">When he saw him he got up from his seat, went up to him and said,</span><br />
</p>
<p id="an8p20c3p7">
<span class="pali m-text">“uṭṭhehāvuso, diṭṭhosi bhagavatā.</span><br />
<span class="sujato m-text">“Get up, reverend. The Buddha has seen you.</span><br />
</p>
<p id="an8p20c3p8">
<span class="pali m-text">Natthi te bhikkhūhi saddhiṁ saṁvāso”ti.</span><br />
<span class="sujato m-text">You can’t live in communion with the mendicants.”</span><br />
</p>
<p id="an8p20c4p1">
<span class="pali m-text">Evaṁ vutte, so puggalo tuṇhī ahosi.</span><br />
<span class="sujato m-text">But when he said this, that person kept silent.</span><br />
</p>
<p id="an8p20c4p2">
<span class="pali m-text">Dutiyampi kho āyasmā mahāmoggallāno taṁ puggalaṁ etadavoca:</span><br />
<span class="sujato m-text">For a second time</span><br />
</p>
<p id="an8p20c4p3">
<span class="pali m-text">“uṭṭhehāvuso, diṭṭhosi bhagavatā.</span><br />
</p>
<p id="an8p20c4p4">
<span class="pali m-text">Natthi te bhikkhūhi saddhiṁ saṁvāso”ti.</span><br />
</p>
<p id="an8p20c4p5">
<span class="pali m-text">Dutiyampi kho so puggalo tuṇhī ahosi.</span><br />
</p>
<p id="an8p20c4p6">
<span class="pali m-text">Tatiyampi kho āyasmā mahāmoggallāno taṁ puggalaṁ etadavoca:</span><br />
<span class="sujato m-text">and a third time,</span><br />
</p>
<p id="an8p20c4p7">
<span class="pali m-text">“uṭṭhehāvuso, diṭṭhosi bhagavatā.</span><br />
<span class="sujato m-text">he asked that monk to leave.</span><br />
</p>
<p id="an8p20c4p8">
<span class="pali m-text">Natthi te bhikkhūhi saddhiṁ saṁvāso”ti.</span><br />
</p>
<p id="an8p20c4p9">
<span class="pali m-text">Tatiyampi kho so puggalo tuṇhī ahosi.</span><br />
<span class="sujato m-text">But for a third time that person kept silent.</span><br />
</p>
<p id="an8p20c5p1">
<span class="pali m-text">Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">Then Venerable Mahāmoggallāna took that person by the arm, ejected him out the gate, and bolted the door. Then he went up to the Buddha, and said to him,</span><br />
</p>
<p id="an8p20c5p2">
<span class="pali m-text">“nikkhāmito so, bhante, puggalo mayā.</span><br />
<span class="sujato m-text">“I have ejected that person.</span><br />
</p>
<p id="an8p20c5p3">
<span class="pali m-text">Parisuddhā parisā.</span><br />
<span class="sujato m-text">The assembly is pure.</span><br />
</p>
<p id="an8p20c5p4">
<span class="pali m-text">Uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="an8p20c5p5">
<span class="pali m-text">“Acchariyaṁ, moggallāna, abbhutaṁ, moggallāna.</span><br />
<span class="sujato m-text">“It’s incredible, Moggallāna, it’s amazing,</span><br />
</p>
<p id="an8p20c5p6">
<span class="pali m-text">Yāva bāhā gahaṇāpi nāma so moghapuriso āgamissatī”ti.</span><br />
<span class="sujato m-text">how that silly man waited to be taken by the arm!”</span><br />
</p>
<p id="an8p20c6p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants:</span><br />
</p>
<p id="an8p20c6p2">
<span class="pali m-text">“tumheva dāni, bhikkhave, uposathaṁ kareyyātha, pātimokkhaṁ uddiseyyātha.</span><br />
<span class="sujato m-text">“Now, mendicants, you should perform the sabbath and recite the monastic code.</span><br />
</p>
<p id="an8p20c6p3">
<span class="pali m-text">Na dānāhaṁ, bhikkhave, ajjatagge uposathaṁ karissāmi, pātimokkhaṁ uddisissāmi.</span><br />
<span class="sujato m-text">From this day forth, I will not perform the sabbath or recite the monastic code.</span><br />
</p>
<p id="an8p20c6p4">
<span class="pali m-text">Aṭṭhānametaṁ, bhikkhave, anavakāso yaṁ tathāgato aparisuddhāya parisāya pātimokkhaṁ uddiseyya.</span><br />
<span class="sujato m-text">It’s impossible, mendicants, it can’t happen that a Realized One could recite the monastic code in an impure assembly.</span><br />
</p>
<p id="an8p20c7p1">
<span class="pali m-text">Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti.</span><br />
<span class="sujato m-text">Seeing these eight incredible and amazing things the demons love the ocean.</span><br />
</p>
<p id="an8p20c7p2">
<span class="pali m-text">Katame aṭṭha?</span><br />
<span class="sujato m-text">What eight?</span><br />
</p>
<p id="an8p20c7p3">
<span class="pali m-text">Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto.</span><br />
<span class="sujato m-text">The ocean gradually slants, slopes, and inclines, with no abrupt precipice.</span><br />
</p>
<p id="an8p20c7p4">
<span class="pali m-text">Yampi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto;</span><br />
</p>
<p id="an8p20c7p5">
<span class="pali m-text">ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti (yathā purime tathā vitthāro.)</span><br />
<span class="sujato m-text">This is the first thing the demons love about the ocean.</span><br />
</p>
<p id="an8p20c7p6">
<span class="pali m-text">…pe…</span><br />
<span class="sujato m-text">(Tell in full as in the previous discourse.)</span><br />
</p>
<p id="an8p20c8p1">
<span class="pali m-text">Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timirapiṅgalo asurā nāgā gandhabbā. Vasanti mahāsamudde yojanasatikāpi attabhāvā …pe… pañcayojanasatikāpi attabhāvā.</span><br />
<span class="sujato m-text">Furthermore, many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long.</span><br />
</p>
<p id="an8p20c8p2">
<span class="pali m-text">Yampi, bhikkhave, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; vasanti mahāsamudde yojanasatikāpi attabhāvā …pe… pañcayojanasatikāpi attabhāvā;</span><br />
</p>
<p id="an8p20c8p3">
<span class="pali m-text">ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the eighth thing the demons love about the ocean.</span><br />
</p>
<p id="an8p20c8p4">
<span class="pali m-text">Ime kho, bhikkhave, mahāsamudde aṭṭha acchariyā abbhutā dhammā, yaṁ disvā disvā asurā mahāsamudde abhiramanti.</span><br />
<span class="sujato m-text">Seeing these eight incredible and amazing things the demons love the ocean.</span><br />
</p>
<p id="an8p20c9p1">
<span class="pali m-text">Evamevaṁ kho, bhikkhave, aṭṭha imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">In the same way, seeing eight incredible and amazing things, mendicants, the mendicants love this teaching and training.</span><br />
</p>
<p id="an8p20c9p2">
<span class="pali m-text">Katame aṭṭha?</span><br />
<span class="sujato m-text">What eight?</span><br />
</p>
<p id="an8p20c9p3">
<span class="pali m-text">Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto;</span><br />
<span class="sujato m-text">The ocean gradually slants, slopes, and inclines, with no abrupt precipice.</span><br />
</p>
<p id="an8p20c9p4">
<span class="pali m-text">evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho.</span><br />
<span class="sujato m-text">In the same way in this teaching and training the penetration to enlightenment comes from gradual training, progress, and practice, not abruptly.</span><br />
</p>
<p id="an8p20c9p5">
<span class="pali m-text">Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho;</span><br />
</p>
<p id="an8p20c9p6">
<span class="pali m-text">ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti …pe…</span><br />
<span class="sujato m-text">This is the first thing the mendicants love about this teaching and training. …</span><br />
</p>
<p id="an8p20c9p7">
<span class="pali m-text">seyyathāpi, bhikkhave, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā, vasanti mahāsamudde yojanasatikāpi attabhāvā …pe… pañcayojanasatikāpi attabhāvā;</span><br />
<span class="sujato m-text">Many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long.</span><br />
</p>
<p id="an8p20c9p8">
<span class="pali m-text">evamevaṁ kho, bhikkhave, ayaṁ dhammavinayo mahataṁ bhūtānaṁ āvāso. Tatrime bhūtā—sotāpanno sotāpattiphalasacchikiriyāya paṭipanno …pe… arahā arahattāya paṭipanno.</span><br />
<span class="sujato m-text">In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection.</span><br />
</p>
<p id="an8p20c9p9">
<span class="pali m-text">Yampi, bhikkhave, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno …pe… arahā arahattāya paṭipanno;</span><br />
</p>
<p id="an8p20c9p10">
<span class="pali m-text">ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the eighth thing the mendicants love about this teaching and training.</span><br />
</p>
<p id="an8p20c9p11">
<span class="pali m-text">Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti.</span><br />
<span class="sujato m-text">Seeing these eight incredible and amazing things, the mendicants love this teaching and training.”</span><br />
</p>
<p id="an8p20c9p12">
<span class="pali m-text">Dasamaṁ.</span><br />
</p>
<p id="an8p20c9p13">
<span class="pali m-text">Mahāvaggo dutiyo.</span><br />
</p>
<p id="an8p20c10p0">
<span class="pali m-text">Tassuddānaṁ</span><br />
</p>
<p id="an8p20c10p1">
<span class="pali m-text">Verañjo sīho ājaññaṁ,</span><br />
</p>
<p id="an8p20c10p2">
<span class="pali m-text">khaḷuṅkena malāni ca;</span><br />
</p>
<p id="an8p20c10p3">
<span class="pali m-text">Dūteyyaṁ dve ca bandhanā,</span><br />
</p>
<p id="an8p20c10p4">
<span class="pali m-text">pahārādo uposathoti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>