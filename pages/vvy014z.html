<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy014z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy014z.html" />
  <meta property="og:description" content="Itthivimāna Pāricchattakavagga 4. Latāvimānavatthu Latā ca sajjā pavarā ca devatā, Accimatī rājavarassa sirīmato; Sutā ca rañño vessavaṇassa dhītā, Rājīmatī dhammaguṇehi sobhatha. Pañcettha nāriyo āgamaṁsu nhāyituṁ, Sītodakaṁ uppaliniṁ sivaṁ nadiṁ; Tā tattha nhāyitvā rametvā devatā, Naccitvā gāyitvā sutā lataṁ bravi. “Pucchāmi taṁ uppalamāladhārini, Āveḷini kañcanasannibhattace; Timiratambakkhi nabheva …" />
  <meta name="twitter:description" content="Itthivimāna Pāricchattakavagga 4. Latāvimānavatthu Latā ca sajjā pavarā ca devatā, Accimatī rājavarassa sirīmato; Sutā ca rañño vessavaṇassa dhītā, Rājīmatī dhammaguṇehi sobhatha. Pañcettha nāriyo āgamaṁsu nhāyituṁ, Sītodakaṁ uppaliniṁ sivaṁ nadiṁ; Tā tattha nhāyitvā rametvā devatā, Naccitvā gāyitvā sutā lataṁ bravi. “Pucchāmi taṁ uppalamāladhārini, Āveḷini kañcanasannibhattace; Timiratambakkhi nabheva …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="latavimanavatthu">
<h4><a href="#latavimanavatthu">4. Latāvimānavatthu</a></h4>
<p id="vv32c1p1">
<span class="m-text m-primary">Latā ca sajjā pavarā ca devatā,</span><br />
</p>
<p id="vv32c1p2">
<span class="m-text m-primary">Accimatī rājavarassa sirīmato;</span><br />
</p>
<p id="vv32c1p3">
<span class="m-text m-primary">Sutā ca rañño vessavaṇassa dhītā,</span><br />
</p>
<p id="vv32c1p4">
<span class="m-text m-primary">Rājīmatī dhammaguṇehi sobhatha.</span><br />
</p>
<p id="vv32c2p1">
<span class="m-text m-primary">Pañcettha nāriyo āgamaṁsu nhāyituṁ,</span><br />
</p>
<p id="vv32c2p2">
<span class="m-text m-primary">Sītodakaṁ uppaliniṁ sivaṁ nadiṁ;</span><br />
</p>
<p id="vv32c2p3">
<span class="m-text m-primary">Tā tattha nhāyitvā rametvā devatā,</span><br />
</p>
<p id="vv32c2p4">
<span class="m-text m-primary">Naccitvā gāyitvā sutā lataṁ bravi.</span><br />
</p>
<p id="vv32c3p1">
<span class="m-text m-primary">“Pucchāmi taṁ uppalamāladhārini,</span><br />
</p>
<p id="vv32c3p2">
<span class="m-text m-primary">Āveḷini kañcanasannibhattace;</span><br />
</p>
<p id="vv32c3p3">
<span class="m-text m-primary">Timiratambakkhi nabheva sobhane,</span><br />
</p>
<p id="vv32c3p4">
<span class="m-text m-primary">Dīghāyukī kena kato yaso tava.</span><br />
</p>
<p id="vv32c4p1">
<span class="m-text m-primary">Kenāsi bhadde patino piyatarā,</span><br />
</p>
<p id="vv32c4p2">
<span class="m-text m-primary">Visiṭṭhakalyāṇitarassu rūpato;</span><br />
</p>
<p id="vv32c4p3">
<span class="m-text m-primary">Padakkhiṇā naccanagītavādite,</span><br />
</p>
<p id="vv32c4p4">
<span class="m-text m-primary">Ācikkha no tvaṁ naranāripucchitā”ti.</span><br />
</p>
<p id="vv32c5p1">
<span class="m-text m-primary">“Ahaṁ manussesu manussabhūtā,</span><br />
</p>
<p id="vv32c5p2">
<span class="m-text m-primary">Uḷārabhoge kule suṇisā ahosiṁ;</span><br />
</p>
<p id="vv32c5p3">
<span class="m-text m-primary">Akkodhanā bhattuvasānuvattinī,</span><br />
</p>
<p id="vv32c5p4">
<span class="m-text m-primary">Uposathe appamattā ahosiṁ.</span><br />
</p>
<p id="vv32c6p1">
<span class="m-text m-primary">Manussabhūtā daharā apāpikā,</span><br />
</p>
<p id="vv32c6p2">
<span class="m-text m-primary">Pasannacittā patimābhirādhayiṁ;</span><br />
</p>
<p id="vv32c6p3">
<span class="m-text m-primary">Sadevaraṁ sassasuraṁ sadāsakaṁ,</span><br />
</p>
<p id="vv32c6p4">
<span class="m-text m-primary">Abhirādhayiṁ tamhi kato yaso mama.</span><br />
</p>
<p id="vv32c7p1">
<span class="m-text m-primary">Sāhaṁ tena kusalena kammunā,</span><br />
</p>
<p id="vv32c7p2">
<span class="m-text m-primary">Catubbhi ṭhānehi visesamajjhagā;</span><br />
</p>
<p id="vv32c7p3">
<span class="m-text m-primary">Āyuñca vaṇṇañca sukhaṁ balañca,</span><br />
</p>
<p id="vv32c7p4">
<span class="m-text m-primary">Khiḍḍāratiṁ paccanubhomanappakaṁ”.</span><br />
</p>
<p id="vv32c8p1">
<span class="m-text m-primary">“Sutaṁ nu taṁ bhāsati yaṁ ayaṁ latā,</span><br />
</p>
<p id="vv32c8p2">
<span class="m-text m-primary">Yaṁ no apucchimha akittayī no;</span><br />
</p>
<p id="vv32c8p3">
<span class="m-text m-primary">Patino kiramhākaṁ visiṭṭha nārīnaṁ,</span><br />
</p>
<p id="vv32c8p4">
<span class="m-text m-primary">Gatī ca tāsaṁ pavarā ca devatā.</span><br />
</p>
<p id="vv32c9p1">
<span class="m-text m-primary">Patīsu dhammaṁ pacarāma sabbā,</span><br />
</p>
<p id="vv32c9p2">
<span class="m-text m-primary">Patibbatā yattha bhavanti itthiyo;</span><br />
</p>
<p id="vv32c9p3">
<span class="m-text m-primary">Patīsu dhammaṁ pacaritva sabbā,</span><br />
</p>
<p id="vv32c9p4">
<span class="m-text m-primary">Lacchāmase bhāsati yaṁ ayaṁ latā.</span><br />
</p>
<p id="vv32c10p1">
<span class="m-text m-primary">Sīho yathā pabbatasānugocaro,</span><br />
</p>
<p id="vv32c10p2">
<span class="m-text m-primary">Mahindharaṁ pabbatamāvasitvā;</span><br />
</p>
<p id="vv32c10p3">
<span class="m-text m-primary">Pasayha hantvā itare catuppade,</span><br />
</p>
<p id="vv32c10p4">
<span class="m-text m-primary">Khudde mige khādati maṁsabhojano.</span><br />
</p>
<p id="vv32c11p1">
<span class="m-text m-primary">Tatheva saddhā idha ariyasāvikā,</span><br />
</p>
<p id="vv32c11p2">
<span class="m-text m-primary">Bhattāraṁ nissāya patiṁ anubbatā;</span><br />
</p>
<p id="vv32c11p3">
<span class="m-text m-primary">Kodhaṁ vadhitvā abhibhuyya maccharaṁ,</span><br />
</p>
<p id="vv32c11p4">
<span class="m-text m-primary">Saggamhi sā modati dhammacārinī”ti.</span><br />
</p>
<p id="vv32c12p1">
<span class="m-text m-primary">Latāvimānaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>