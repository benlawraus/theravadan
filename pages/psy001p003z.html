<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy001p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy001p003z.html" />
  <meta property="og:description" content="1 Mahāvagga 1.3. Ānāpānassatikathā 1.3.1 Gaṇanavāra Soḷasavatthukaṁ ānāpānassatisamādhiṁ bhāvayato samadhikāni dve ñāṇasatāni uppajjanti— aṭṭha paripanthe ñāṇāni, aṭṭha ca upakāre ñāṇāni, aṭṭhārasa upakkilese ñāṇāni, terasa vodāne ñāṇāni, bāttiṁsa satokārissa ñāṇāni, catuvīsati samādhivasena ñāṇāni, dvesattati vipassanāvasena …" />
  <meta name="twitter:description" content="1 Mahāvagga 1.3. Ānāpānassatikathā 1.3.1 Gaṇanavāra Soḷasavatthukaṁ ānāpānassatisamādhiṁ bhāvayato samadhikāni dve ñāṇasatāni uppajjanti— aṭṭha paripanthe ñāṇāni, aṭṭha ca upakāre ñāṇāni, aṭṭhārasa upakkilese ñāṇāni, terasa vodāne ñāṇāni, bāttiṁsa satokārissa ñāṇāni, catuvīsati samādhivasena ñāṇāni, dvesattati vipassanāvasena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="mahavagga">
<h2><a href="#mahavagga">1 Mahāvagga</a></h2>
<section id="anapanassatikatha">
<h3><a href="#anapanassatikatha">1.3. Ānāpānassatikathā</a></h3>
<section id="gananavara">
<h4><a href="#gananavara">1.3.1 Gaṇanavāra</a></h4>
<p id="ps1p3c1p1">
<span class="m-text m-primary">Soḷasavatthukaṁ ānāpānassatisamādhiṁ bhāvayato samadhikāni dve ñāṇasatāni uppajjanti—</span><br />
</p>
<p id="ps1p3c1p2">
<span class="m-text m-primary">aṭṭha paripanthe ñāṇāni, aṭṭha ca upakāre ñāṇāni, aṭṭhārasa upakkilese ñāṇāni, terasa vodāne ñāṇāni, bāttiṁsa satokārissa ñāṇāni, catuvīsati samādhivasena ñāṇāni, dvesattati vipassanāvasena ñāṇāni, aṭṭha nibbidāñāṇāni, aṭṭha nibbidānulomañāṇāni, aṭṭha nibbidāpaṭippassaddhiñāṇāni, ekavīsati vimuttisukhe ñāṇāni.</span><br />
</p>
<p id="ps1p3c2p1">
<span class="m-text m-primary">Katamāni aṭṭha paripanthe ñāṇāni, aṭṭha ca upakāre ñāṇāni?</span><br />
</p>
<p id="ps1p3c2p2">
<span class="m-text m-primary">Kāmacchando samādhissa paripantho, nekkhammaṁ samādhissa upakāraṁ.</span><br />
</p>
<p id="ps1p3c2p3">
<span class="m-text m-primary">Byāpādo samādhissa paripantho, abyāpādo samādhissa upakāraṁ.</span><br />
</p>
<p id="ps1p3c2p4">
<span class="m-text m-primary">Thinamiddhaṁ samādhissa paripantho, ālokasaññā samādhissa upakāraṁ.</span><br />
</p>
<p id="ps1p3c2p5">
<span class="m-text m-primary">Uddhaccaṁ samādhissa paripantho, avikkhepo samādhissa upakāraṁ.</span><br />
</p>
<p id="ps1p3c2p6">
<span class="m-text m-primary">Vicikicchā samādhissa paripantho, dhammavavatthānaṁ samādhissa upakāraṁ.</span><br />
</p>
<p id="ps1p3c2p7">
<span class="m-text m-primary">Avijjā samādhissa paripantho, ñāṇaṁ samādhissa upakāraṁ.</span><br />
</p>
<p id="ps1p3c2p8">
<span class="m-text m-primary">Arati samādhissa paripantho, pāmojjaṁ samādhissa upakāraṁ.</span><br />
</p>
<p id="ps1p3c2p9">
<span class="m-text m-primary">Sabbepi akusalā dhammā samādhissa paripanthā, sabbepi kusalā dhammā samādhissa upakārā.</span><br />
</p>
<p id="ps1p3c2p10">
<span class="m-text m-primary">Imāni aṭṭha paripanthe ñāṇāni, aṭṭha ca upakāre ñāṇāni.</span><br />
</p>
<p id="ps1p3c2p11">
<span class="m-text m-primary">Gaṇanavāro paṭhamo.</span><br />
</p>
<p id="ps1p3c3p0">
<span class="m-text m-primary">1.3.2. Soḷasañāṇaniddesa</span><br />
</p>
<p id="ps1p3c3p1">
<span class="m-text m-primary">Imehi soḷasahi ākārehi uducitaṁ cittaṁ samuducitaṁ cittaṁ ekatte santiṭṭhati, nīvaraṇehi visujjhati.</span><br />
</p>
<p id="ps1p3c3p2">
<span class="m-text m-primary">Katame te ekattā?</span><br />
</p>
<p id="ps1p3c3p3">
<span class="m-text m-primary">Nekkhammaṁ ekattaṁ, abyāpādo ekattaṁ, ālokasaññā ekattaṁ, avikkhepo ekattaṁ, dhammavavatthānaṁ ekattaṁ, ñāṇaṁ ekattaṁ, pāmojjaṁ ekattaṁ, sabbepi kusalā dhammā ekattā.</span><br />
</p>
<p id="ps1p3c4p1">
<span class="m-text m-primary">**Nīvaraṇā**ti, katame te nīvaraṇā?</span><br />
</p>
<p id="ps1p3c4p2">
<span class="m-text m-primary">Kāmacchando nīvaraṇaṁ, byāpādo nīvaraṇaṁ, thinamiddhaṁ nīvaraṇaṁ, uddhaccakukkuccaṁ nīvaraṇaṁ, vicikicchā nīvaraṇaṁ, avijjā nīvaraṇaṁ, arati nīvaraṇaṁ, sabbepi akusalā dhammā nīvaraṇā.</span><br />
</p>
<p id="ps1p3c5p1">
<span class="m-text m-primary">**Nīvaraṇā**ti, kenaṭṭhena nīvaraṇā?</span><br />
</p>
<p id="ps1p3c5p2">
<span class="m-text m-primary">Niyyānāvaraṇaṭṭhena nīvaraṇā.</span><br />
</p>
<p id="ps1p3c6p1">
<span class="m-text m-primary">Katame **te niyyānā**?</span><br />
</p>
<p id="ps1p3c7p1">
<span class="m-text m-primary">Nekkhammaṁ ariyānaṁ niyyānaṁ.</span><br />
</p>
<p id="ps1p3c7p2">
<span class="m-text m-primary">Tena ca nekkhammena ariyā niyyanti.</span><br />
</p>
<p id="ps1p3c7p3">
<span class="m-text m-primary">Kāmacchando niyyānāvaraṇaṁ.</span><br />
</p>
<p id="ps1p3c7p4">
<span class="m-text m-primary">Tena ca kāmacchandena nivutattā nekkhammaṁ ariyānaṁ niyyānaṁ nappajānātīti—</span><br />
</p>
<p id="ps1p3c7p5">
<span class="m-text m-primary">kāmacchando niyyānāvaraṇaṁ.</span><br />
</p>
<p id="ps1p3c8p1">
<span class="m-text m-primary">Abyāpādo ariyānaṁ niyyānaṁ.</span><br />
</p>
<p id="ps1p3c8p2">
<span class="m-text m-primary">Tena ca abyāpādena ariyā niyyanti.</span><br />
</p>
<p id="ps1p3c8p3">
<span class="m-text m-primary">Byāpādo niyyānāvaraṇaṁ.</span><br />
</p>
<p id="ps1p3c8p4">
<span class="m-text m-primary">Tena ca byāpādena nivutattā abyāpādaṁ ariyānaṁ niyyānaṁ nappajānātīti—</span><br />
</p>
<p id="ps1p3c8p5">
<span class="m-text m-primary">byāpādo niyyānāvaraṇaṁ.</span><br />
</p>
<p id="ps1p3c9p1">
<span class="m-text m-primary">Ālokasaññā ariyānaṁ niyyānaṁ.</span><br />
</p>
<p id="ps1p3c9p2">
<span class="m-text m-primary">Tāya ca ālokasaññāya ariyā niyyanti.</span><br />
</p>
<p id="ps1p3c9p3">
<span class="m-text m-primary">Thinamiddhaṁ niyyānāvaraṇaṁ.</span><br />
</p>
<p id="ps1p3c9p4">
<span class="m-text m-primary">Tena ca thinamiddhena nivutattā ālokasaññaṁ ariyānaṁ niyyānaṁ nappajānātīti—</span><br />
</p>
<p id="ps1p3c9p5">
<span class="m-text m-primary">thinamiddhaṁ niyyānāvaraṇaṁ.</span><br />
</p>
<p id="ps1p3c10p1">
<span class="m-text m-primary">Avikkhepo ariyānaṁ niyyānaṁ.</span><br />
</p>
<p id="ps1p3c10p2">
<span class="m-text m-primary">Tena ca avikkhepena ariyā niyyanti.</span><br />
</p>
<p id="ps1p3c10p3">
<span class="m-text m-primary">Uddhaccaṁ niyyānāvaraṇaṁ.</span><br />
</p>
<p id="ps1p3c10p4">
<span class="m-text m-primary">Tena ca uddhaccena nivutattā avikkhepaṁ ariyānaṁ niyyānaṁ nappajānātīti—</span><br />
</p>
<p id="ps1p3c10p5">
<span class="m-text m-primary">uddhaccaṁ niyyānāvaraṇaṁ.</span><br />
</p>
<p id="ps1p3c11p1">
<span class="m-text m-primary">Dhammavavatthānaṁ ariyānaṁ niyyānaṁ.</span><br />
</p>
<p id="ps1p3c11p2">
<span class="m-text m-primary">Tena ca dhammavavatthānena ariyā niyyanti.</span><br />
</p>
<p id="ps1p3c11p3">
<span class="m-text m-primary">Vicikicchā niyyānāvaraṇaṁ.</span><br />
</p>
<p id="ps1p3c11p4">
<span class="m-text m-primary">Tāya ca vicikicchāya nivutattā dhammavavatthānaṁ ariyānaṁ niyyānaṁ nappajānātīti—</span><br />
</p>
<p id="ps1p3c11p5">
<span class="m-text m-primary">vicikicchā niyyānāvaraṇaṁ.</span><br />
</p>
<p id="ps1p3c12p1">
<span class="m-text m-primary">Ñāṇaṁ ariyānaṁ niyyānaṁ.</span><br />
</p>
<p id="ps1p3c12p2">
<span class="m-text m-primary">Tena ca ñāṇena ariyā niyyanti.</span><br />
</p>
<p id="ps1p3c12p3">
<span class="m-text m-primary">Avijjā niyyānāvaraṇaṁ.</span><br />
</p>
<p id="ps1p3c12p4">
<span class="m-text m-primary">Tāya ca avijjāya nivutattā ñāṇaṁ ariyānaṁ niyyānaṁ nappajānātīti—</span><br />
</p>
<p id="ps1p3c12p5">
<span class="m-text m-primary">avijjā niyyānāvaraṇaṁ.</span><br />
</p>
<p id="ps1p3c13p1">
<span class="m-text m-primary">Pāmojjaṁ ariyānaṁ niyyānaṁ.</span><br />
</p>
<p id="ps1p3c13p2">
<span class="m-text m-primary">Tena ca pāmojjena ariyā niyyanti.</span><br />
</p>
<p id="ps1p3c13p3">
<span class="m-text m-primary">Arati niyyānāvaraṇaṁ.</span><br />
</p>
<p id="ps1p3c13p4">
<span class="m-text m-primary">Tāya ca aratiyā nivutattā pāmojjaṁ ariyānaṁ niyyānaṁ nappajānātīti—</span><br />
</p>
<p id="ps1p3c13p5">
<span class="m-text m-primary">arati niyyānāvaraṇaṁ.</span><br />
</p>
<p id="ps1p3c14p1">
<span class="m-text m-primary">Sabbepi kusalā dhammā ariyānaṁ niyyānaṁ.</span><br />
</p>
<p id="ps1p3c14p2">
<span class="m-text m-primary">Tehi ca kusalehi dhammehi ariyā niyyanti.</span><br />
</p>
<p id="ps1p3c14p3">
<span class="m-text m-primary">Sabbepi akusalā dhammā niyyānāvaraṇā.</span><br />
</p>
<p id="ps1p3c14p4">
<span class="m-text m-primary">Tehi ca akusalehi dhammehi nivutattā kusale dhamme ariyānaṁ niyyānaṁ nappajānātīti—</span><br />
</p>
<p id="ps1p3c14p5">
<span class="m-text m-primary">sabbepi akusalā dhammā niyyānāvaraṇā.</span><br />
</p>
<p id="ps1p3c14p6">
<span class="m-text m-primary">Soḷasañāṇaniddeso dutiyo.</span><br />
</p>
<p id="ps1p3c15p0p1">
<span class="m-text m-primary">1.3.3. Upakkilesañāṇaniddesa</span><br />
</p>
<p id="ps1p3c15p0p2">
<span class="m-text m-primary">1.3.3.1. Paṭhamacchakka</span><br />
</p>
<p id="ps1p3c15p1">
<span class="m-text m-primary">Imehi ca pana nīvaraṇehi visuddhacittassa soḷasavatthukaṁ ānāpānassatisamādhiṁ bhāvayato khaṇikasamodhānā katame aṭṭhārasa upakkilesā uppajjanti?</span><br />
</p>
<p id="ps1p3c15p2">
<span class="m-text m-primary">Assāsādimajjhapariyosānaṁ satiyā anugacchato ajjhattavikkhepagataṁ cittaṁ samādhissa paripantho.</span><br />
</p>
<p id="ps1p3c15p3">
<span class="m-text m-primary">Passāsādimajjhapariyosānaṁ satiyā anugacchato bahiddhāvikkhepagataṁ cittaṁ samādhissa paripantho.</span><br />
</p>
<p id="ps1p3c15p4">
<span class="m-text m-primary">Assāsapaṭikaṅkhanā nikanti taṇhācariyā samādhissa paripantho.</span><br />
</p>
<p id="ps1p3c15p5">
<span class="m-text m-primary">Passāsapaṭikaṅkhanā nikanti taṇhācariyā samādhissa paripantho.</span><br />
</p>
<p id="ps1p3c15p6">
<span class="m-text m-primary">Assāsenābhitunnassa passāsapaṭilābhe mucchanā samādhissa paripantho.</span><br />
</p>
<p id="ps1p3c15p7">
<span class="m-text m-primary">Passāsenābhitunnassa assāsapaṭilābhe mucchanā samādhissa paripantho.</span><br />
</p>
<p id="ps1p3c16p1">
<span class="m-text m-primary">Anugacchanā ca assāsaṁ,</span><br />
</p>
<p id="ps1p3c16p2">
<span class="m-text m-primary">Passāsaṁ anugacchanā;</span><br />
</p>
<p id="ps1p3c16p3">
<span class="m-text m-primary">Sati ajjhattavikkhepā-</span><br />
</p>
<p id="ps1p3c16p4">
<span class="m-text m-primary">Kaṅkhanā bahiddhāvikkhepapatthanā.</span><br />
</p>
<p id="ps1p3c17p1">
<span class="m-text m-primary">Assāsenābhitunnassa,</span><br />
</p>
<p id="ps1p3c17p2">
<span class="m-text m-primary">Passāsapaṭilābhe mucchanā;</span><br />
</p>
<p id="ps1p3c17p3">
<span class="m-text m-primary">Passāsenābhitunnassa,</span><br />
</p>
<p id="ps1p3c17p4">
<span class="m-text m-primary">Assāsapaṭilābhe mucchanā.</span><br />
</p>
<p id="ps1p3c18p1">
<span class="m-text m-primary">Cha ete upakkilesā,</span><br />
</p>
<p id="ps1p3c18p2">
<span class="m-text m-primary">Ānāpānassatisamādhissa;</span><br />
</p>
<p id="ps1p3c18p3">
<span class="m-text m-primary">Yehi vikkhippamānassa,</span><br />
</p>
<p id="ps1p3c18p4">
<span class="m-text m-primary">No ca cittaṁ vimuccati;</span><br />
</p>
<p id="ps1p3c18p5">
<span class="m-text m-primary">Vimokkhaṁ appajānantā,</span><br />
</p>
<p id="ps1p3c18p6">
<span class="m-text m-primary">Te honti parapattiyāti.</span><br />
</p>
<p id="ps1p3c19p0">
<span class="m-text m-primary">1.3.3.2. Dutiyacchakka</span><br />
</p>
<p id="ps1p3c19p1">
<span class="m-text m-primary">Nimittaṁ āvajjato assāse cittaṁ vikampati—</span><br />
</p>
<p id="ps1p3c19p2">
<span class="m-text m-primary">samādhissa paripantho.</span><br />
</p>
<p id="ps1p3c19p3">
<span class="m-text m-primary">Assāsaṁ āvajjato nimitte cittaṁ vikampati—</span><br />
</p>
<p id="ps1p3c19p4">
<span class="m-text m-primary">samādhissa paripantho.</span><br />
</p>
<p id="ps1p3c19p5">
<span class="m-text m-primary">Nimittaṁ āvajjato passāse cittaṁ vikampati—</span><br />
</p>
<p id="ps1p3c19p6">
<span class="m-text m-primary">samādhissa paripantho.</span><br />
</p>
<p id="ps1p3c19p7">
<span class="m-text m-primary">Passāsaṁ āvajjato nimitte cittaṁ vikampati—</span><br />
</p>
<p id="ps1p3c19p8">
<span class="m-text m-primary">samādhissa paripantho.</span><br />
</p>
<p id="ps1p3c19p9">
<span class="m-text m-primary">Assāsaṁ āvajjato passāse cittaṁ vikampati—</span><br />
</p>
<p id="ps1p3c19p10">
<span class="m-text m-primary">samādhissa paripantho.</span><br />
</p>
<p id="ps1p3c19p11">
<span class="m-text m-primary">Passāsaṁ āvajjato assāse cittaṁ vikampati—</span><br />
</p>
<p id="ps1p3c19p12">
<span class="m-text m-primary">samādhissa paripantho.</span><br />
</p>
<p id="ps1p3c20p1">
<span class="m-text m-primary">Nimittaṁ āvajjamānassa,</span><br />
</p>
<p id="ps1p3c20p2">
<span class="m-text m-primary">assāse vikkhipate mano;</span><br />
</p>
<p id="ps1p3c20p3">
<span class="m-text m-primary">Assāsaṁ āvajjamānassa,</span><br />
</p>
<p id="ps1p3c20p4">
<span class="m-text m-primary">nimitte cittaṁ vikampati.</span><br />
</p>
<p id="ps1p3c21p1">
<span class="m-text m-primary">Nimittaṁ āvajjamānassa,</span><br />
</p>
<p id="ps1p3c21p2">
<span class="m-text m-primary">passāse vikkhipate mano;</span><br />
</p>
<p id="ps1p3c21p3">
<span class="m-text m-primary">Passāsaṁ āvajjamānassa,</span><br />
</p>
<p id="ps1p3c21p4">
<span class="m-text m-primary">nimitte cittaṁ vikampati.</span><br />
</p>
<p id="ps1p3c22p1">
<span class="m-text m-primary">Assāsaṁ āvajjamānassa,</span><br />
</p>
<p id="ps1p3c22p2">
<span class="m-text m-primary">passāse vikkhipate mano;</span><br />
</p>
<p id="ps1p3c22p3">
<span class="m-text m-primary">Passāsaṁ āvajjamānassa,</span><br />
</p>
<p id="ps1p3c22p4">
<span class="m-text m-primary">assāse cittaṁ vikampati.</span><br />
</p>
<p id="ps1p3c23p1">
<span class="m-text m-primary">Cha ete upakkilesā,</span><br />
</p>
<p id="ps1p3c23p2">
<span class="m-text m-primary">Ānāpānassatisamādhissa;</span><br />
</p>
<p id="ps1p3c23p3">
<span class="m-text m-primary">Yehi vikkhippamānassa,</span><br />
</p>
<p id="ps1p3c23p4">
<span class="m-text m-primary">No ca cittaṁ vimuccati;</span><br />
</p>
<p id="ps1p3c23p5">
<span class="m-text m-primary">Vimokkhaṁ appajānantā,</span><br />
</p>
<p id="ps1p3c23p6">
<span class="m-text m-primary">Te honti parapattiyāti.</span><br />
</p>
<p id="ps1p3c24p0">
<span class="m-text m-primary">1.3.3.3. Tatiyacchakka</span><br />
</p>
<p id="ps1p3c24p1">
<span class="m-text m-primary">Atītānudhāvanaṁ cittaṁ vikkhepānupatitaṁ—</span><br />
</p>
<p id="ps1p3c24p2">
<span class="m-text m-primary">samādhissa paripantho.</span><br />
</p>
<p id="ps1p3c24p3">
<span class="m-text m-primary">Anāgatapaṭikaṅkhanaṁ cittaṁ vikampitaṁ—</span><br />
</p>
<p id="ps1p3c24p4">
<span class="m-text m-primary">samādhissa paripantho.</span><br />
</p>
<p id="ps1p3c24p5">
<span class="m-text m-primary">Līnaṁ cittaṁ kosajjānupatitaṁ—</span><br />
</p>
<p id="ps1p3c24p6">
<span class="m-text m-primary">samādhissa paripantho.</span><br />
</p>
<p id="ps1p3c24p7">
<span class="m-text m-primary">Atipaggahitaṁ cittaṁ uddhaccānupatitaṁ—</span><br />
</p>
<p id="ps1p3c24p8">
<span class="m-text m-primary">samādhissa paripantho.</span><br />
</p>
<p id="ps1p3c24p9">
<span class="m-text m-primary">Abhinataṁ cittaṁ rāgānupatitaṁ—</span><br />
</p>
<p id="ps1p3c24p10">
<span class="m-text m-primary">samādhissa paripantho.</span><br />
</p>
<p id="ps1p3c24p11">
<span class="m-text m-primary">Apanataṁ cittaṁ byāpādānupatitaṁ—</span><br />
</p>
<p id="ps1p3c24p12">
<span class="m-text m-primary">samādhissa paripantho.</span><br />
</p>
<p id="ps1p3c25p1">
<span class="m-text m-primary">Atītānudhāvanaṁ cittaṁ,</span><br />
</p>
<p id="ps1p3c25p2">
<span class="m-text m-primary">Anāgatapaṭikaṅkhanaṁ līnaṁ;</span><br />
</p>
<p id="ps1p3c25p3">
<span class="m-text m-primary">Atipaggahitaṁ abhinataṁ,</span><br />
</p>
<p id="ps1p3c25p4">
<span class="m-text m-primary">Apanataṁ cittaṁ na samādhiyati.</span><br />
</p>
<p id="ps1p3c26p1">
<span class="m-text m-primary">Cha ete upakkilesā,</span><br />
</p>
<p id="ps1p3c26p2">
<span class="m-text m-primary">Ānāpānassatisamādhissa;</span><br />
</p>
<p id="ps1p3c26p3">
<span class="m-text m-primary">Yehi upakkiliṭṭhasaṅkappo,</span><br />
</p>
<p id="ps1p3c26p4">
<span class="m-text m-primary">Adhicittaṁ nappajānātīti.</span><br />
</p>
<p id="ps1p3c27p1">
<span class="m-text m-primary">Assāsādimajjhapariyosānaṁ satiyā anugacchato ajjhattaṁ vikkhepagatena cittena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c27p2">
<span class="m-text m-primary">Passāsādimajjhapariyosānaṁ satiyā anugacchato bahiddhāvikkhepagatena cittena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c27p3">
<span class="m-text m-primary">Assāsapaṭikaṅkhanāya nikantiyā taṇhācariyāya kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c27p4">
<span class="m-text m-primary">Passāsapaṭikaṅkhanāya nikantiyā taṇhācariyāya kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c27p5">
<span class="m-text m-primary">Assāsenābhitunnassa passāsapaṭilābhe mucchitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c27p6">
<span class="m-text m-primary">Passāsenābhitunnassa assāsapaṭilābhe mucchitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p1">
<span class="m-text m-primary">Nimittaṁ āvajjato assāse cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p2">
<span class="m-text m-primary">Assāsaṁ āvajjato nimitte cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p3">
<span class="m-text m-primary">Nimittaṁ āvajjato passāse cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p4">
<span class="m-text m-primary">Passāsaṁ āvajjato nimitte cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p5">
<span class="m-text m-primary">Assāsaṁ āvajjato passāse cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p6">
<span class="m-text m-primary">Passāsaṁ āvajjato assāse cittaṁ vikampitattā kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p7">
<span class="m-text m-primary">Atītānudhāvanena cittena vikkhepānupatitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p8">
<span class="m-text m-primary">Anāgatapaṭikaṅkhanena cittena vikampitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p9">
<span class="m-text m-primary">Līnena cittena kosajjānupatitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p10">
<span class="m-text m-primary">Atipaggahitena cittena uddhaccānupatitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p11">
<span class="m-text m-primary">Abhinatena cittena rāgānupatitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c28p12">
<span class="m-text m-primary">Apanatena cittena byāpādānupatitena kāyopi cittampi sāraddhā ca honti iñjitā ca phanditā ca.</span><br />
</p>
<p id="ps1p3c29p1">
<span class="m-text m-primary">Ānāpānassati yassa,</span><br />
</p>
<p id="ps1p3c29p2">
<span class="m-text m-primary">paripuṇṇā abhāvitā;</span><br />
</p>
<p id="ps1p3c29p3">
<span class="m-text m-primary">Kāyopi iñjito hoti,</span><br />
</p>
<p id="ps1p3c29p4">
<span class="m-text m-primary">cittampi hoti iñjitaṁ;</span><br />
</p>
<p id="ps1p3c29p5">
<span class="m-text m-primary">Kāyopi phandito hoti,</span><br />
</p>
<p id="ps1p3c29p6">
<span class="m-text m-primary">cittampi hoti phanditaṁ.</span><br />
</p>
<p id="ps1p3c30p1">
<span class="m-text m-primary">Ānāpānassati yassa,</span><br />
</p>
<p id="ps1p3c30p2">
<span class="m-text m-primary">Paripuṇṇā subhāvitā;</span><br />
</p>
<p id="ps1p3c30p3">
<span class="m-text m-primary">Kāyopi aniñjito hoti,</span><br />
</p>
<p id="ps1p3c30p4">
<span class="m-text m-primary">Cittampi hoti aniñjitaṁ;</span><br />
</p>
<p id="ps1p3c30p5">
<span class="m-text m-primary">Kāyopi aphandito hoti,</span><br />
</p>
<p id="ps1p3c30p6">
<span class="m-text m-primary">Cittampi hoti aphanditanti.</span><br />
</p>
<p id="ps1p3c31p1">
<span class="m-text m-primary">Imehi ca pana nīvaraṇehi visuddhacittassa soḷasavatthukaṁ ānāpānassatisamādhiṁ bhāvayato khaṇikasamodhānā ime aṭṭhārasa upakkilesā uppajjanti.</span><br />
</p>
<p id="ps1p3c31p2">
<span class="m-text m-primary">Upakkilesañāṇaniddeso tatiyo.</span><br />
</p>
<p id="ps1p3c32p0">
<span class="m-text m-primary">1.3.4. Vodānañāṇaniddesa</span><br />
</p>
<p id="ps1p3c32p1">
<span class="m-text m-primary">Katamāni terasa vodāne ñāṇāni?</span><br />
</p>
<p id="ps1p3c32p2">
<span class="m-text m-primary">Atītānudhāvanaṁ cittaṁ vikkhepānupatitaṁ;</span><br />
</p>
<p id="ps1p3c32p3">
<span class="m-text m-primary">taṁ vivajjayitvā ekaṭṭhāne samādahati—</span><br />
</p>
<p id="ps1p3c32p4">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p5">
<span class="m-text m-primary">Anāgatapaṭikaṅkhanaṁ cittaṁ vikampitaṁ;</span><br />
</p>
<p id="ps1p3c32p6">
<span class="m-text m-primary">taṁ vivajjayitvā tattheva adhimoceti—</span><br />
</p>
<p id="ps1p3c32p7">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p8">
<span class="m-text m-primary">Līnaṁ cittaṁ kosajjānupatitaṁ;</span><br />
</p>
<p id="ps1p3c32p9">
<span class="m-text m-primary">taṁ paggaṇhitvā kosajjaṁ pajahati—</span><br />
</p>
<p id="ps1p3c32p10">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p11">
<span class="m-text m-primary">Atipaggahitaṁ cittaṁ uddhaccānupatitaṁ;</span><br />
</p>
<p id="ps1p3c32p12">
<span class="m-text m-primary">taṁ viniggaṇhitvā uddhaccaṁ pajahati—</span><br />
</p>
<p id="ps1p3c32p13">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p14">
<span class="m-text m-primary">Abhinataṁ cittaṁ rāgānupatitaṁ;</span><br />
</p>
<p id="ps1p3c32p15">
<span class="m-text m-primary">taṁ sampajāno hutvā rāgaṁ pajahati—</span><br />
</p>
<p id="ps1p3c32p16">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p17">
<span class="m-text m-primary">Apanataṁ cittaṁ byāpādānupatitaṁ;</span><br />
</p>
<p id="ps1p3c32p18">
<span class="m-text m-primary">taṁ sampajāno hutvā byāpādaṁ pajahati—</span><br />
</p>
<p id="ps1p3c32p19">
<span class="m-text m-primary">evampi cittaṁ na vikkhepaṁ gacchati.</span><br />
</p>
<p id="ps1p3c32p20">
<span class="m-text m-primary">Imehi chahi ṭhānehi parisuddhaṁ cittaṁ pariyodātaṁ ekattagataṁ hoti.</span><br />
</p>
<p id="ps1p3c33p1">
<span class="m-text m-primary">Katame te ekattā?</span><br />
</p>
<p id="ps1p3c33p2">
<span class="m-text m-primary">Dānavosaggupaṭṭhānekattaṁ, samathanimittupaṭṭhānekattaṁ, vayalakkhaṇupaṭṭhānekattaṁ, nirodhupaṭṭhānekattaṁ.</span><br />
</p>
<p id="ps1p3c33p3">
<span class="m-text m-primary">Dānavosaggupaṭṭhānekattaṁ cāgādhimuttānaṁ, samathanimittupaṭṭhānekattañca adhicittamanuyuttānaṁ, vayalakkhaṇupaṭṭhānekattañca vipassakānaṁ, nirodhupaṭṭhānekattañca ariyapuggalānaṁ—</span><br />
</p>
<p id="ps1p3c33p4">
<span class="m-text m-primary">imehi catūhi ṭhānehi ekattagataṁ cittaṁ paṭipadāvisuddhipakkhandañceva hoti, upekkhānubrūhitañca, ñāṇena ca sampahaṁsitaṁ.</span><br />
</p>
<p id="ps1p3c34p1">
<span class="m-text m-primary">Paṭhamassa jhānassa ko ādi, kiṁ majjhe, kiṁ pariyosānaṁ?</span><br />
</p>
<p id="ps1p3c34p2">
<span class="m-text m-primary">Paṭhamassa jhānassa paṭipadāvisuddhi ādi, upekkhānubrūhanā majjhe, sampahaṁsanā pariyosānaṁ.</span><br />
</p>
<p id="ps1p3c34p3">
<span class="m-text m-primary">Paṭhamassa jhānassa paṭipadāvisuddhi ādi.</span><br />
</p>
<p id="ps1p3c34p4">
<span class="m-text m-primary">Ādissa kati lakkhaṇāni?</span><br />
</p>
<p id="ps1p3c34p5">
<span class="m-text m-primary">Ādissa tīṇi lakkhaṇāni.</span><br />
</p>
<p id="ps1p3c34p6">
<span class="m-text m-primary">Yo tassa paripantho tato cittaṁ visujjhati, visuddhattā cittaṁ majjhimaṁ samathanimittaṁ paṭipajjati, paṭipannattā tattha cittaṁ pakkhandati.</span><br />
</p>
<p id="ps1p3c34p7">
<span class="m-text m-primary">Yañca paripanthato cittaṁ visujjhati, yañca visuddhattā cittaṁ majjhimaṁ samathanimittaṁ paṭipajjati, yañca paṭipannattā tattha cittaṁ pakkhandati.</span><br />
</p>
<p id="ps1p3c34p8">
<span class="m-text m-primary">Paṭhamassa jhānassa paṭipadāvisuddhi ādi.</span><br />
</p>
<p id="ps1p3c34p9">
<span class="m-text m-primary">Ādissa imāni tīṇi lakkhaṇāni.</span><br />
</p>
<p id="ps1p3c34p10">
<span class="m-text m-primary">Tena vuccati—</span><br />
</p>
<p id="ps1p3c34p11">
<span class="m-text m-primary">“paṭhamaṁ jhānaṁ ādikalyāṇañceva hoti lakkhaṇasampannañca”.</span><br />
</p>
<p id="ps1p3c35p1">
<span class="m-text m-primary">Paṭhamassa jhānassa upekkhānubrūhanā majjhe.</span><br />
</p>
<p id="ps1p3c35p2">
<span class="m-text m-primary">Majjhassa kati lakkhaṇāni?</span><br />
</p>
<p id="ps1p3c35p3">
<span class="m-text m-primary">Majjhassa tīṇi lakkhaṇāni.</span><br />
</p>
<p id="ps1p3c35p4">
<span class="m-text m-primary">Visuddhaṁ cittaṁ ajjhupekkhati, samathapaṭipannaṁ ajjhupekkhati, ekattupaṭṭhānaṁ ajjhupekkhati.</span><br />
</p>
<p id="ps1p3c35p5">
<span class="m-text m-primary">Yañca visuddhaṁ cittaṁ ajjhupekkhati, yañca samathapaṭipannaṁ ajjhupekkhati, yañca ekattupaṭṭhānaṁ ajjhupekkhati—</span><br />
</p>
<p id="ps1p3c35p6">
<span class="m-text m-primary">paṭhamassa jhānassa upekkhānubrūhanā majjhe.</span><br />
</p>
<p id="ps1p3c35p7">
<span class="m-text m-primary">Majjhassa imāni tīṇi lakkhaṇāni.</span><br />
</p>
<p id="ps1p3c35p8">
<span class="m-text m-primary">Tena vuccati—</span><br />
</p>
<p id="ps1p3c35p9">
<span class="m-text m-primary">“paṭhamaṁ jhānaṁ majjhekalyāṇañceva hoti lakkhaṇasampannañca”.</span><br />
</p>
<p id="ps1p3c36p1">
<span class="m-text m-primary">Paṭhamassa jhānassa sampahaṁsanā pariyosānaṁ.</span><br />
</p>
<p id="ps1p3c36p2">
<span class="m-text m-primary">Pariyosānassa kati lakkhaṇāni?</span><br />
</p>
<p id="ps1p3c36p3">
<span class="m-text m-primary">Pariyosānassa cattāri lakkhaṇāni.</span><br />
</p>
<p id="ps1p3c36p4">
<span class="m-text m-primary">Tattha jātānaṁ dhammānaṁ anativattanaṭṭhena sampahaṁsanā, indriyānaṁ ekarasaṭṭhena sampahaṁsanā, tadupagavīriyavāhanaṭṭhena sampahaṁsanā, āsevanaṭṭhena sampahaṁsanā.</span><br />
</p>
<p id="ps1p3c36p5">
<span class="m-text m-primary">Paṭhamassa jhānassa sampahaṁsanā pariyosānaṁ.</span><br />
</p>
<p id="ps1p3c36p6">
<span class="m-text m-primary">Pariyosānassa imāni cattāri lakkhaṇāni.</span><br />
</p>
<p id="ps1p3c36p7">
<span class="m-text m-primary">Tena vuccati—</span><br />
</p>
<p id="ps1p3c36p8">
<span class="m-text m-primary">“paṭhamaṁ jhānaṁ pariyosānakalyāṇañceva hoti lakkhaṇasampannañca”.</span><br />
</p>
<p id="ps1p3c36p9">
<span class="m-text m-primary">Evaṁ tivattagataṁ cittaṁ tividhakalyāṇakaṁ dasalakkhaṇasampannaṁ vitakkasampannañceva hoti vicārasampannañca pītisampannañca sukhasampannañca cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c37p1">
<span class="m-text m-primary">Dutiyassa jhānassa ko ādi, kiṁ majjhe, kiṁ pariyosānaṁ?</span><br />
</p>
<p id="ps1p3c37p2">
<span class="m-text m-primary">Dutiyassa jhānassa paṭipadāvisuddhi ādi, upekkhānubrūhanā majjhe, sampahaṁsanā pariyosānaṁ …pe…</span><br />
</p>
<p id="ps1p3c37p3">
<span class="m-text m-primary">evaṁ tivattagataṁ cittaṁ tividhakalyāṇakaṁ dasalakkhaṇasampannaṁ pītisampannañceva hoti sukhasampannañca cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c38p1">
<span class="m-text m-primary">Tatiyassa jhānassa ko ādi, kiṁ majjhe, kiṁ pariyosānaṁ …pe…</span><br />
</p>
<p id="ps1p3c38p2">
<span class="m-text m-primary">evaṁ tivattagataṁ cittaṁ tividhakalyāṇakaṁ dasalakkhaṇasampannaṁ sukhasampannañceva hoti cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c39p1">
<span class="m-text m-primary">Catutthassa jhānassa ko ādi, kiṁ majjhe, kiṁ pariyosānaṁ …pe…</span><br />
</p>
<p id="ps1p3c39p2">
<span class="m-text m-primary">evaṁ tivattagataṁ cittaṁ tividhakalyāṇakaṁ dasalakkhaṇasampannañca upekkhāsampannañceva hoti cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c40p1">
<span class="m-text m-primary">Ākāsānañcāyatanasamāpattiyā …pe…</span><br />
</p>
<p id="ps1p3c40p2">
<span class="m-text m-primary">viññāṇañcāyatanasamāpattiyā …</span><br />
</p>
<p id="ps1p3c40p3">
<span class="m-text m-primary">ākiñcaññāyatanasamāpattiyā …</span><br />
</p>
<p id="ps1p3c40p4">
<span class="m-text m-primary">nevasaññānāsaññāyatanasamāpattiyā ko ādi, kiṁ majjhe, kiṁ pariyosānaṁ …pe…</span><br />
</p>
<p id="ps1p3c40p5">
<span class="m-text m-primary">evaṁ tivattagataṁ cittaṁ tividhakalyāṇakaṁ dasalakkhaṇasampannaṁ upekkhāsampannañceva hoti cittassa adhiṭṭhānasampannañca …pe…</span><br />
</p>
<p id="ps1p3c40p6">
<span class="m-text m-primary">paññāsampannañca.</span><br />
</p>
<p id="ps1p3c41p1">
<span class="m-text m-primary">Aniccānupassanāya ko ādi, kiṁ majjhe, kiṁ pariyosānaṁ …pe…</span><br />
</p>
<p id="ps1p3c41p2">
<span class="m-text m-primary">evaṁ tivattagataṁ cittaṁ tividhakalyāṇakaṁ dasalakkhaṇasampannaṁ vitakkasampannañceva hoti vicārasampannañca pītisampannañca sukhasampannañca cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c41p3">
<span class="m-text m-primary">Dukkhānupassanāya …pe…</span><br />
</p>
<p id="ps1p3c41p4">
<span class="m-text m-primary">anattānupassanāya …</span><br />
</p>
<p id="ps1p3c41p5">
<span class="m-text m-primary">nibbidānupassanāya …</span><br />
</p>
<p id="ps1p3c41p6">
<span class="m-text m-primary">virāgānupassanāya …</span><br />
</p>
<p id="ps1p3c41p7">
<span class="m-text m-primary">nirodhānupassanāya …</span><br />
</p>
<p id="ps1p3c41p8">
<span class="m-text m-primary">paṭinissaggānupassanāya …</span><br />
</p>
<p id="ps1p3c41p9">
<span class="m-text m-primary">khayānupassanāya …</span><br />
</p>
<p id="ps1p3c41p10">
<span class="m-text m-primary">vayānupassanāya …</span><br />
</p>
<p id="ps1p3c41p11">
<span class="m-text m-primary">vipariṇāmānupassanāya …</span><br />
</p>
<p id="ps1p3c41p12">
<span class="m-text m-primary">animittānupassanāya …</span><br />
</p>
<p id="ps1p3c41p13">
<span class="m-text m-primary">appaṇihitānupassanāya …</span><br />
</p>
<p id="ps1p3c41p14">
<span class="m-text m-primary">suññatānupassanāya …</span><br />
</p>
<p id="ps1p3c41p15">
<span class="m-text m-primary">adhipaññādhammavipassanāya …</span><br />
</p>
<p id="ps1p3c41p16">
<span class="m-text m-primary">yathābhūtañāṇadassanāya …</span><br />
</p>
<p id="ps1p3c41p17">
<span class="m-text m-primary">ādīnavānupassanāya …</span><br />
</p>
<p id="ps1p3c41p18">
<span class="m-text m-primary">paṭisaṅkhānupassanāya …</span><br />
</p>
<p id="ps1p3c41p19">
<span class="m-text m-primary">vivaṭṭanānupassanāya …</span><br />
</p>
<p id="ps1p3c42p1">
<span class="m-text m-primary">Sotāpattimaggassa …pe…</span><br />
</p>
<p id="ps1p3c42p2">
<span class="m-text m-primary">sakadāgāmimaggassa …</span><br />
</p>
<p id="ps1p3c42p3">
<span class="m-text m-primary">anāgāmimaggassa …</span><br />
</p>
<p id="ps1p3c42p4">
<span class="m-text m-primary">arahattamaggassa ko ādi, kiṁ majjhe, kiṁ pariyosānaṁ?</span><br />
</p>
<p id="ps1p3c42p5">
<span class="m-text m-primary">Arahattamaggassa paṭipadāvisuddhi ādi upekkhānubrūhanā majjhe, sampahaṁsanā pariyosānaṁ.</span><br />
</p>
<p id="ps1p3c42p6">
<span class="m-text m-primary">Arahattamaggassa paṭipadāvisuddhi ādi.</span><br />
</p>
<p id="ps1p3c42p7">
<span class="m-text m-primary">Ādissa kati lakkhaṇāni?</span><br />
</p>
<p id="ps1p3c42p8">
<span class="m-text m-primary">Ādissa tīṇi lakkhaṇāni.</span><br />
</p>
<p id="ps1p3c42p9">
<span class="m-text m-primary">Yo tassa paripantho tato cittaṁ visujjhati, visuddhattā cittaṁ majjhimaṁ samathanimittaṁ paṭipajjati, paṭipannattā tattha cittaṁ pakkhandati.</span><br />
</p>
<p id="ps1p3c42p10">
<span class="m-text m-primary">Yañca paripanthato cittaṁ visujjhati, yañca visuddhattā cittaṁ majjhimaṁ samathanimittaṁ paṭipajjati, yañca paṭipannattā tattha cittaṁ pakkhandati—</span><br />
</p>
<p id="ps1p3c42p11">
<span class="m-text m-primary">arahattamaggassa paṭipadāvisuddhi ādi.</span><br />
</p>
<p id="ps1p3c42p12">
<span class="m-text m-primary">Ādissa imāni tīṇi lakkhaṇāni.</span><br />
</p>
<p id="ps1p3c42p13">
<span class="m-text m-primary">Tena vuccati—</span><br />
</p>
<p id="ps1p3c42p14">
<span class="m-text m-primary">“arahattamaggo ādikalyāṇo ceva hoti lakkhaṇasampanno ca”.</span><br />
</p>
<p id="ps1p3c43p1">
<span class="m-text m-primary">Arahattamaggassa upekkhānubrūhanā majjhe.</span><br />
</p>
<p id="ps1p3c43p2">
<span class="m-text m-primary">Majjhassa kati lakkhaṇāni?</span><br />
</p>
<p id="ps1p3c43p3">
<span class="m-text m-primary">Majjhassa tīṇi lakkhaṇāni.</span><br />
</p>
<p id="ps1p3c43p4">
<span class="m-text m-primary">Visuddhaṁ cittaṁ ajjhupekkhati, samathapaṭipannaṁ ajjhupekkhati, ekattupaṭṭhānaṁ ajjhupekkhati.</span><br />
</p>
<p id="ps1p3c43p5">
<span class="m-text m-primary">Yañca visuddhaṁ cittaṁ ajjhupekkhati, yañca samathapaṭipannaṁ ajjhupekkhati, yañca ekattupaṭṭhānaṁ ajjhupekkhati.</span><br />
</p>
<p id="ps1p3c43p6">
<span class="m-text m-primary">Tena vuccati—</span><br />
</p>
<p id="ps1p3c43p7">
<span class="m-text m-primary">“arahattamaggo majjhekalyāṇo ceva hoti lakkhaṇasampanno ca”.</span><br />
</p>
<p id="ps1p3c44p1">
<span class="m-text m-primary">Arahattamaggassa sampahaṁsanā pariyosānaṁ.</span><br />
</p>
<p id="ps1p3c44p2">
<span class="m-text m-primary">Pariyosānassa kati lakkhaṇāni?</span><br />
</p>
<p id="ps1p3c44p3">
<span class="m-text m-primary">Pariyosānassa cattāri lakkhaṇāni.</span><br />
</p>
<p id="ps1p3c44p4">
<span class="m-text m-primary">Tattha jātānaṁ dhammānaṁ anativattanaṭṭhena sampahaṁsanā, indriyānaṁ ekarasaṭṭhena sampahaṁsanā, tadupagavīriyavāhanaṭṭhena sampahaṁsanā, āsevanaṭṭhena sampahaṁsanā.</span><br />
</p>
<p id="ps1p3c44p5">
<span class="m-text m-primary">Arahattamaggassa sampahaṁsanā pariyosānaṁ.</span><br />
</p>
<p id="ps1p3c44p6">
<span class="m-text m-primary">Pariyosānassa imāni cattāri lakkhaṇāni.</span><br />
</p>
<p id="ps1p3c44p7">
<span class="m-text m-primary">Tena vuccati—</span><br />
</p>
<p id="ps1p3c44p8">
<span class="m-text m-primary">“arahattamaggo pariyosānakalyāṇo ceva hoti lakkhaṇasampanno ca”.</span><br />
</p>
<p id="ps1p3c44p9">
<span class="m-text m-primary">Evaṁ tivattagataṁ cittaṁ tividhakalyāṇakaṁ dasalakkhaṇasampannaṁ vitakkasampannañceva hoti vicārasampannañca pītisampannañca sukhasampannañca cittassa adhiṭṭhānasampannañca saddhāsampannañca vīriyasampannañca satisampannañca samādhisampannañca paññāsampannañca.</span><br />
</p>
<p id="ps1p3c45p1">
<span class="m-text m-primary">Nimittaṁ assāsapassāsā,</span><br />
</p>
<p id="ps1p3c45p2">
<span class="m-text m-primary">Anārammaṇamekacittassa;</span><br />
</p>
<p id="ps1p3c45p3">
<span class="m-text m-primary">Ajānato ca tayo dhamme,</span><br />
</p>
<p id="ps1p3c45p4">
<span class="m-text m-primary">Bhāvanā nupalabbhati.</span><br />
</p>
<p id="ps1p3c46p1">
<span class="m-text m-primary">Nimittaṁ assāsapassāsā,</span><br />
</p>
<p id="ps1p3c46p2">
<span class="m-text m-primary">Anārammaṇamekacittassa;</span><br />
</p>
<p id="ps1p3c46p3">
<span class="m-text m-primary">Jānato ca tayo dhamme,</span><br />
</p>
<p id="ps1p3c46p4">
<span class="m-text m-primary">Bhāvanā upalabbhatīti.</span><br />
</p>
<p id="ps1p3c47p1">
<span class="m-text m-primary">Kathaṁ ime tayo dhammā ekacittassa ārammaṇā na honti, na cime tayo dhammā aviditā honti, na ca cittaṁ vikkhepaṁ gacchati, padhānañca paññāyati, payogañca sādheti, visesamadhigacchati?</span><br />
</p>
<p id="ps1p3c47p2">
<span class="m-text m-primary">Seyyathāpi rukkho same bhūmibhāge nikkhitto.</span><br />
</p>
<p id="ps1p3c47p3">
<span class="m-text m-primary">Tamenaṁ puriso kakacena chindeyya.</span><br />
</p>
<p id="ps1p3c47p4">
<span class="m-text m-primary">Rukkhe phuṭṭhakakacadantānaṁ vasena purisassa sati upaṭṭhitā hoti;</span><br />
</p>
<p id="ps1p3c47p5">
<span class="m-text m-primary">na āgate vā gate vā kakacadante manasi karoti.</span><br />
</p>
<p id="ps1p3c47p6">
<span class="m-text m-primary">Na āgatā vā gatā vā kakacadantā aviditā honti, padhānañca paññāyati, payogañca sādheti.</span><br />
</p>
<p id="ps1p3c47p7">
<span class="m-text m-primary">Yathā rukkho same bhūmibhāge nikkhitto.</span><br />
</p>
<p id="ps1p3c47p8">
<span class="m-text m-primary">Evaṁ upanibandhanā nimittaṁ.</span><br />
</p>
<p id="ps1p3c47p9">
<span class="m-text m-primary">Yathā kakacadantā, evaṁ assāsapassāsā.</span><br />
</p>
<p id="ps1p3c47p10">
<span class="m-text m-primary">Yathā rukkhe phuṭṭhakakacadantānaṁ vasena purisassa sati upaṭṭhitā hoti, na āgate vā gate vā kakacadante manasi karoti, na āgatā vā gatā vā kakacadantā aviditā honti, padhānañca paññāyati, payogañca sādheti.</span><br />
</p>
<p id="ps1p3c47p11">
<span class="m-text m-primary">Evamevaṁ bhikkhu nāsikagge vā mukhanimitte vā satiṁ upaṭṭhapetvā nisinno hoti, na āgate vā gate vā assāsapassāse manasi karoti, na āgatā vā gatā vā assāsapassāsā aviditā honti, padhānañca paññāyati, payogañca sādheti.</span><br />
</p>
<p id="ps1p3c47p12">
<span class="m-text m-primary">Visesamadhigacchati padhānañca.</span><br />
</p>
<p id="ps1p3c48p1">
<span class="m-text m-primary">Katamaṁ padhānaṁ?</span><br />
</p>
<p id="ps1p3c48p2">
<span class="m-text m-primary">Āraddhavīriyassa kāyopi cittampi kammaniyaṁ hoti—</span><br />
</p>
<p id="ps1p3c48p3">
<span class="m-text m-primary">idaṁ padhānaṁ.</span><br />
</p>
<p id="ps1p3c48p4">
<span class="m-text m-primary">Katamo payogo?</span><br />
</p>
<p id="ps1p3c48p5">
<span class="m-text m-primary">Āraddhavīriyassa upakkilesā pahīyanti, vitakkā vūpasammanti—</span><br />
</p>
<p id="ps1p3c48p6">
<span class="m-text m-primary">ayaṁ payogo.</span><br />
</p>
<p id="ps1p3c48p7">
<span class="m-text m-primary">Katamo viseso?</span><br />
</p>
<p id="ps1p3c48p8">
<span class="m-text m-primary">Āraddhavīriyassa saññojanā pahīyanti, anusayā byantīhonti.</span><br />
</p>
<p id="ps1p3c48p9">
<span class="m-text m-primary">Ayaṁ viseso.</span><br />
</p>
<p id="ps1p3c48p10">
<span class="m-text m-primary">Evaṁ ime tayo dhammā ekacittassa ārammaṇā na honti, na cime tayo dhammā aviditā honti, na ca cittaṁ vikkhepaṁ gacchati, padhānañca paññāyati, payogañca sādheti, visesamadhigacchati.</span><br />
</p>
<p id="ps1p3c49p1">
<span class="m-text m-primary">Ānāpānassati yassa,</span><br />
</p>
<p id="ps1p3c49p2">
<span class="m-text m-primary">paripuṇṇā subhāvitā;</span><br />
</p>
<p id="ps1p3c49p3">
<span class="m-text m-primary">Anupubbaṁ paricitā,</span><br />
</p>
<p id="ps1p3c49p4">
<span class="m-text m-primary">yathā buddhena desitā;</span><br />
</p>
<p id="ps1p3c49p5">
<span class="m-text m-primary">So imaṁ lokaṁ pabhāseti,</span><br />
</p>
<p id="ps1p3c49p6">
<span class="m-text m-primary">abbhā muttova candimāti.</span><br />
</p>
<p id="ps1p3c50p1">
<span class="m-text m-primary">**Ānan**ti assāso, no passāso.</span><br />
</p>
<p id="ps1p3c50p2">
<span class="m-text m-primary">**Āpānan**ti passāso, no assāso.</span><br />
</p>
<p id="ps1p3c50p3">
<span class="m-text m-primary">Assāsavasena upaṭṭhānaṁ sati, passāsavasena upaṭṭhānaṁ sati.</span><br />
</p>
<p id="ps1p3c51p1">
<span class="m-text m-primary">Yo assasati tassupaṭṭhāti, yo passasati tassupaṭṭhāti.</span><br />
</p>
<p id="ps1p3c51p2">
<span class="m-text m-primary">**Paripuṇṇā**ti pariggahaṭṭhena paripuṇṇā, parivāraṭṭhena paripuṇṇā, paripūraṭṭhena paripuṇṇā.</span><br />
</p>
<p id="ps1p3c51p3">
<span class="m-text m-primary">**Subhāvitā**ti catasso bhāvanā—</span><br />
</p>
<p id="ps1p3c51p4">
<span class="m-text m-primary">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps1p3c51p5">
<span class="m-text m-primary">Tassime cattāro bhāvanaṭṭhā yānīkatā honti vatthukatā anuṭṭhitā paricitā susamāraddhā.</span><br />
</p>
<p id="ps1p3c52p1">
<span class="m-text m-primary">**Yānīkatā**ti yattha yattha ākaṅkhati tattha tattha vasippatto hoti balappatto vesārajjappatto.</span><br />
</p>
<p id="ps1p3c52p2">
<span class="m-text m-primary">Tassa me te dhammā āvajjanapaṭibaddhā honti ākaṅkhapaṭibaddhā manasikārapaṭibaddhā cittuppādapaṭibaddhā.</span><br />
</p>
<p id="ps1p3c52p3">
<span class="m-text m-primary">Tena vuccati—</span><br />
</p>
<p id="ps1p3c52p4">
<span class="m-text m-primary">“yānīkatā”ti.</span><br />
</p>
<p id="ps1p3c52p5">
<span class="m-text m-primary">**Vatthukatā**ti yasmiṁ yasmiṁ vatthusmiṁ cittaṁ svādhiṭṭhitaṁ hoti, tasmiṁ tasmiṁ vatthusmiṁ sati sūpaṭṭhitā hoti.</span><br />
</p>
<p id="ps1p3c52p6">
<span class="m-text m-primary">Yasmiṁ yasmiṁ vā pana vatthusmiṁ sati sūpaṭṭhitā hoti, tasmiṁ tasmiṁ vatthusmiṁ cittaṁ svādhiṭṭhitaṁ hoti.</span><br />
</p>
<p id="ps1p3c52p7">
<span class="m-text m-primary">Tena vuccati—</span><br />
</p>
<p id="ps1p3c52p8">
<span class="m-text m-primary">“vatthukatā”ti.</span><br />
</p>
<p id="ps1p3c52p9">
<span class="m-text m-primary">**Anuṭṭhitā**ti vatthusmiṁ yena yena cittaṁ abhinīharati tena tena sati anuparivattati.</span><br />
</p>
<p id="ps1p3c52p10">
<span class="m-text m-primary">Yena yena vā pana sati anuparivattati tena tena cittaṁ abhinīharati.</span><br />
</p>
<p id="ps1p3c52p11">
<span class="m-text m-primary">Tena vuccati—</span><br />
</p>
<p id="ps1p3c52p12">
<span class="m-text m-primary">“anuṭṭhitā”ti.</span><br />
</p>
<p id="ps1p3c52p13">
<span class="m-text m-primary">**Paricitā**ti pariggahaṭṭhena paricitā, parivāraṭṭhena paricitā, paripūraṭṭhena paricitā.</span><br />
</p>
<p id="ps1p3c52p14">
<span class="m-text m-primary">Satiyā pariggaṇhanto jināti pāpake akusale dhamme.</span><br />
</p>
<p id="ps1p3c52p15">
<span class="m-text m-primary">Tena vuccati—</span><br />
</p>
<p id="ps1p3c52p16">
<span class="m-text m-primary">“paricitā”ti.</span><br />
</p>
<p id="ps1p3c52p17">
<span class="m-text m-primary">**Susamāraddhā**ti cattāro susamāraddhā—</span><br />
</p>
<p id="ps1p3c52p18">
<span class="m-text m-primary">tattha jātānaṁ dhammānaṁ anativattanaṭṭhena susamāraddhā, indriyānaṁ ekarasaṭṭhena susamāraddhā, tadupagavīriyavāhanaṭṭhena susamāraddhā, tappaccanīkānaṁ kilesānaṁ susamūhatattā susamāraddhā.</span><br />
</p>
<p id="ps1p3c53p1">
<span class="m-text m-primary">**Susaman**ti atthi samaṁ, atthi susamaṁ.</span><br />
</p>
<p id="ps1p3c53p2">
<span class="m-text m-primary">Katamaṁ samaṁ?</span><br />
</p>
<p id="ps1p3c53p3">
<span class="m-text m-primary">Ye tattha jātā anavajjā kusalā bodhipakkhiyā—</span><br />
</p>
<p id="ps1p3c53p4">
<span class="m-text m-primary">idaṁ samaṁ.</span><br />
</p>
<p id="ps1p3c53p5">
<span class="m-text m-primary">Katamaṁ susamaṁ?</span><br />
</p>
<p id="ps1p3c53p6">
<span class="m-text m-primary">Yaṁ tesaṁ tesaṁ dhammānaṁ ārammaṇaṁ nirodho nibbānaṁ—</span><br />
</p>
<p id="ps1p3c53p7">
<span class="m-text m-primary">idaṁ susamaṁ.</span><br />
</p>
<p id="ps1p3c53p8">
<span class="m-text m-primary">Iti idañca samaṁ idañca susamaṁ ñātaṁ hoti diṭṭhaṁ viditaṁ sacchikataṁ phassitaṁ paññāya.</span><br />
</p>
<p id="ps1p3c53p9">
<span class="m-text m-primary">Āraddhaṁ hoti vīriyaṁ asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ.</span><br />
</p>
<p id="ps1p3c53p10">
<span class="m-text m-primary">Tena vuccati—</span><br />
</p>
<p id="ps1p3c53p11">
<span class="m-text m-primary">“susamāraddhā”ti.</span><br />
</p>
<p id="ps1p3c54p1">
<span class="m-text m-primary">**Anupubbaṁ paricitā**ti dīghaṁ assāsavasena purimā purimā paricitā, pacchimā pacchimā anuparicitā.</span><br />
</p>
<p id="ps1p3c54p2">
<span class="m-text m-primary">Dīghaṁ passāsavasena purimā purimā paricitā, pacchimā pacchimā anuparicitā.</span><br />
</p>
<p id="ps1p3c54p3">
<span class="m-text m-primary">Rassaṁ assāsavasena purimā purimā paricitā, pacchimā pacchimā anuparicitā.</span><br />
</p>
<p id="ps1p3c54p4">
<span class="m-text m-primary">Rassaṁ passāsavasena purimā purimā paricitā, pacchimā pacchimā anuparicitā …pe…</span><br />
</p>
<p id="ps1p3c54p5">
<span class="m-text m-primary">paṭinissaggānupassī assāsavasena purimā purimā paricitā, pacchimā pacchimā anuparicitā.</span><br />
</p>
<p id="ps1p3c54p6">
<span class="m-text m-primary">Paṭinissaggānupassī passāsavasena purimā purimā paricitā, pacchimā pacchimā anuparicitā.</span><br />
</p>
<p id="ps1p3c54p7">
<span class="m-text m-primary">Sabbāpi soḷasavatthukā ānāpānassatiyo aññamaññaṁ paricitā ceva honti anuparicitā ca.</span><br />
</p>
<p id="ps1p3c54p8">
<span class="m-text m-primary">Tena vuccati—</span><br />
</p>
<p id="ps1p3c54p9">
<span class="m-text m-primary">“anupubbaparicitā”ti.</span><br />
</p>
<p id="ps1p3c55p1">
<span class="m-text m-primary">**Yathā**ti dasa yathatthā—</span><br />
</p>
<p id="ps1p3c55p2">
<span class="m-text m-primary">attadamathattho yathattho, attasamathattho yathattho, attaparinibbāpanattho yathattho, abhiññattho yathattho, pariññattho yathattho, pahānattho yathattho, bhāvanattho yathattho, sacchikiriyattho yathattho, saccābhisamayattho yathattho, nirodhe patiṭṭhāpakattho yathattho.</span><br />
</p>
<p id="ps1p3c56p1">
<span class="m-text m-primary">**Buddho**ti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ pāpuṇi, balesu ca vasībhāvaṁ.</span><br />
</p>
<p id="ps1p3c57p1">
<span class="m-text m-primary">**Buddho**ti kenaṭṭhena buddho?</span><br />
</p>
<p id="ps1p3c57p2">
<span class="m-text m-primary">Bujjhitā saccānīti—</span><br />
</p>
<p id="ps1p3c57p3">
<span class="m-text m-primary">buddho.</span><br />
</p>
<p id="ps1p3c57p4">
<span class="m-text m-primary">Bodhetā pajāyāti—</span><br />
</p>
<p id="ps1p3c57p5">
<span class="m-text m-primary">buddho.</span><br />
</p>
<p id="ps1p3c57p6">
<span class="m-text m-primary">Sabbaññutāya buddho.</span><br />
</p>
<p id="ps1p3c57p7">
<span class="m-text m-primary">Sabbadassāvitāya buddho.</span><br />
</p>
<p id="ps1p3c57p8">
<span class="m-text m-primary">Anaññaneyyatāya buddho.</span><br />
</p>
<p id="ps1p3c57p9">
<span class="m-text m-primary">Visavitāya buddho.</span><br />
</p>
<p id="ps1p3c57p10">
<span class="m-text m-primary">Khīṇāsavasaṅkhātena buddho.</span><br />
</p>
<p id="ps1p3c57p11">
<span class="m-text m-primary">Nirupalepasaṅkhātena buddho.</span><br />
</p>
<p id="ps1p3c57p12">
<span class="m-text m-primary">Ekantavītarāgoti—</span><br />
</p>
<p id="ps1p3c57p13">
<span class="m-text m-primary">buddho.</span><br />
</p>
<p id="ps1p3c57p14">
<span class="m-text m-primary">Ekantavītadosoti—</span><br />
</p>
<p id="ps1p3c57p15">
<span class="m-text m-primary">buddho.</span><br />
</p>
<p id="ps1p3c57p16">
<span class="m-text m-primary">Ekantavītamohoti—</span><br />
</p>
<p id="ps1p3c57p17">
<span class="m-text m-primary">buddho.</span><br />
</p>
<p id="ps1p3c57p18">
<span class="m-text m-primary">Ekantanikkilesoti—</span><br />
</p>
<p id="ps1p3c57p19">
<span class="m-text m-primary">buddho.</span><br />
</p>
<p id="ps1p3c57p20">
<span class="m-text m-primary">Ekāyanamaggaṁ gatoti—</span><br />
</p>
<p id="ps1p3c57p21">
<span class="m-text m-primary">buddho.</span><br />
</p>
<p id="ps1p3c57p22">
<span class="m-text m-primary">Eko anuttaraṁ sammāsambodhiṁ abhisambuddhoti—</span><br />
</p>
<p id="ps1p3c57p23">
<span class="m-text m-primary">buddho.</span><br />
</p>
<p id="ps1p3c57p24">
<span class="m-text m-primary">Abuddhivihatattā buddhipaṭilābhā—</span><br />
</p>
<p id="ps1p3c57p25">
<span class="m-text m-primary">buddho.</span><br />
</p>
<p id="ps1p3c57p26">
<span class="m-text m-primary">Buddhoti netaṁ nāmaṁ mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ, na samaṇabrāhmaṇehi kataṁ, na devatāhi kataṁ.</span><br />
</p>
<p id="ps1p3c57p27">
<span class="m-text m-primary">Vimokkhantikametaṁ buddhānaṁ bhagavantānaṁ bodhiyā mūle saha sabbaññutaññāṇassa paṭilābhā sacchikā paññatti yadidaṁ—</span><br />
</p>
<p id="ps1p3c57p28">
<span class="m-text m-primary">buddhoti.</span><br />
</p>
<p id="ps1p3c57p29">
<span class="m-text m-primary">**Desitā**ti attadamathattho yathattho yathā buddhena desito, attasamathattho yathattho yathā buddhena desito, attaparinibbāpanattho yathattho yathā buddhena desito …pe…</span><br />
</p>
<p id="ps1p3c57p30">
<span class="m-text m-primary">nirodhe patiṭṭhāpakattho yathattho yathā buddhena desito.</span><br />
</p>
<p id="ps1p3c58p1">
<span class="m-text m-primary">**So**ti gahaṭṭho vā hoti pabbajito vā.</span><br />
</p>
<p id="ps1p3c58p2">
<span class="m-text m-primary">**Loko**ti khandhaloko dhātuloko āyatanaloko vipattibhavaloko vipattisambhavaloko sampattibhavaloko sampattisambhavaloko.</span><br />
</p>
<p id="ps1p3c58p3">
<span class="m-text m-primary">Eko loko—</span><br />
</p>
<p id="ps1p3c58p4">
<span class="m-text m-primary">sabbe sattā āhāraṭṭhitikā …pe…</span><br />
</p>
<p id="ps1p3c58p5">
<span class="m-text m-primary">aṭṭhārasa lokā—</span><br />
</p>
<p id="ps1p3c58p6">
<span class="m-text m-primary">aṭṭhārasa dhātuyo.</span><br />
</p>
<p id="ps1p3c58p7">
<span class="m-text m-primary">**Pabhāsetī**ti attadamathatthaṁ yathatthaṁ abhisambuddhattā.</span><br />
</p>
<p id="ps1p3c58p8">
<span class="m-text m-primary">So imaṁ lokaṁ obhāseti bhāseti pabhāseti.</span><br />
</p>
<p id="ps1p3c58p9">
<span class="m-text m-primary">Attasamathatthaṁ yathatthaṁ abhisambuddhattā.</span><br />
</p>
<p id="ps1p3c58p10">
<span class="m-text m-primary">So imaṁ lokaṁ obhāseti bhāseti pabhāseti.</span><br />
</p>
<p id="ps1p3c58p11">
<span class="m-text m-primary">Attaparinibbāpanatthaṁ yathatthaṁ abhisambuddhattā.</span><br />
</p>
<p id="ps1p3c58p12">
<span class="m-text m-primary">So imaṁ lokaṁ obhāseti bhāseti pabhāseti …pe…</span><br />
</p>
<p id="ps1p3c58p13">
<span class="m-text m-primary">nirodhe patiṭṭhāpakatthaṁ yathatthaṁ abhisambuddhattā.</span><br />
</p>
<p id="ps1p3c58p14">
<span class="m-text m-primary">So imaṁ lokaṁ obhāseti bhāseti pabhāseti.</span><br />
</p>
<p id="ps1p3c59p1">
<span class="m-text m-primary">**Abbhā muttova candimā**ti yathā abbhā, evaṁ kilesā.</span><br />
</p>
<p id="ps1p3c59p2">
<span class="m-text m-primary">Yathā cando, evaṁ ariyañāṇaṁ.</span><br />
</p>
<p id="ps1p3c59p3">
<span class="m-text m-primary">Yathā candimā devaputto, evaṁ bhikkhu.</span><br />
</p>
<p id="ps1p3c59p4">
<span class="m-text m-primary">Yathā cando abbhā mutto mahikā mutto dhūmarajā mutto rāhugahaṇā vippamutto bhāsate ca tapate ca virocate ca, evamevaṁ bhikkhu sabbakilesehi vippamutto bhāsate ca tapate ca virocate ca.</span><br />
</p>
<p id="ps1p3c59p5">
<span class="m-text m-primary">Tena vuccati—</span><br />
</p>
<p id="ps1p3c59p6">
<span class="m-text m-primary">“abbhā muttova candimā”ti.</span><br />
</p>
<p id="ps1p3c59p7">
<span class="m-text m-primary">Imāni terasa vodāne ñāṇāni.</span><br />
</p>
<p id="ps1p3c59p8">
<span class="m-text m-primary">Vodānañāṇaniddeso catuttho.</span><br />
</p>
<p id="ps1p3c59p9">
<span class="m-text m-primary">Bhāṇavāro.</span><br />
</p>
<p id="ps1p3c60p0">
<span class="m-text m-primary">1.3.5. Satokāriñāṇaniddesa</span><br />
</p>
<p id="ps1p3c60p1">
<span class="m-text m-primary">Katamāni bāttiṁsa satokārissa ñāṇāni?</span><br />
</p>
<p id="ps1p3c60p2">
<span class="m-text m-primary">Idha bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
</p>
<p id="ps1p3c60p3">
<span class="m-text m-primary">So satova assasati sato passasati.</span><br />
</p>
<p id="ps1p3c60p4">
<span class="m-text m-primary">Dīghaṁ vā assasanto “dīghaṁ assasāmī”ti pajānāti.</span><br />
</p>
<p id="ps1p3c60p5">
<span class="m-text m-primary">Dīghaṁ vā passasanto “dīghaṁ passasāmī”ti pajānāti.</span><br />
</p>
<p id="ps1p3c60p6">
<span class="m-text m-primary">Rassaṁ vā assasanto “rassaṁ assasāmī”ti pajānāti.</span><br />
</p>
<p id="ps1p3c60p7">
<span class="m-text m-primary">Rassaṁ vā passasanto “rassaṁ passasāmī”ti pajānāti.</span><br />
</p>
<p id="ps1p3c60p8">
<span class="m-text m-primary">“Sabbakāyapaṭisaṁvedī assasissāmī”ti sikkhati.</span><br />
</p>
<p id="ps1p3c60p9">
<span class="m-text m-primary">“Sabbakāyapaṭisaṁvedī passasissāmī”ti sikkhati.</span><br />
</p>
<p id="ps1p3c60p10">
<span class="m-text m-primary">“Passambhayaṁ kāyasaṅkhāraṁ assasissāmī”ti sikkhati.</span><br />
</p>
<p id="ps1p3c60p11">
<span class="m-text m-primary">“Passambhayaṁ kāyasaṅkhāraṁ passasissāmī”ti sikkhati.</span><br />
</p>
<p id="ps1p3c60p12">
<span class="m-text m-primary">Pītipaṭisaṁvedī …pe…</span><br />
</p>
<p id="ps1p3c60p13">
<span class="m-text m-primary">sukhapaṭisaṁvedī …</span><br />
</p>
<p id="ps1p3c60p14">
<span class="m-text m-primary">cittasaṅkhārapaṭisaṁvedī …</span><br />
</p>
<p id="ps1p3c60p15">
<span class="m-text m-primary">passambhayaṁ cittasaṅkhāraṁ …</span><br />
</p>
<p id="ps1p3c60p16">
<span class="m-text m-primary">cittapaṭisaṁvedī …</span><br />
</p>
<p id="ps1p3c60p17">
<span class="m-text m-primary">abhippamodayaṁ cittaṁ …</span><br />
</p>
<p id="ps1p3c60p18">
<span class="m-text m-primary">samādahaṁ cittaṁ …</span><br />
</p>
<p id="ps1p3c60p19">
<span class="m-text m-primary">vimocayaṁ cittaṁ …</span><br />
</p>
<p id="ps1p3c60p20">
<span class="m-text m-primary">aniccānupassī …</span><br />
</p>
<p id="ps1p3c60p21">
<span class="m-text m-primary">virāgānupassī …</span><br />
</p>
<p id="ps1p3c60p22">
<span class="m-text m-primary">nirodhānupassī …</span><br />
</p>
<p id="ps1p3c60p23">
<span class="m-text m-primary">“paṭinissaggānupassī assasissāmī”ti sikkhati.</span><br />
</p>
<p id="ps1p3c60p24">
<span class="m-text m-primary">“Paṭinissaggānupassī passasissāmī”ti sikkhati.</span><br />
</p>
<p id="ps1p3c61p1">
<span class="m-text m-primary">**Idhā**ti imissā diṭṭhiyā, imissā khantiyā, imissā ruciyā, imasmiṁ ādāye, imasmiṁ dhamme, imasmiṁ vinaye, imasmiṁ dhammavinaye, imasmiṁ pāvacane, imasmiṁ brahmacariye, imasmiṁ satthusāsane.</span><br />
</p>
<p id="ps1p3c61p2">
<span class="m-text m-primary">Tena vuccati—</span><br />
</p>
<p id="ps1p3c61p3">
<span class="m-text m-primary">“idhā”ti.</span><br />
</p>
<p id="ps1p3c61p4">
<span class="m-text m-primary">**Bhikkhū**ti puthujjanakalyāṇako vā hoti bhikkhu sekkho vā arahā vā akuppadhammo.</span><br />
</p>
<p id="ps1p3c61p5">
<span class="m-text m-primary">**Araññan**ti nikkhamitvā bahi indakhīlā sabbametaṁ araññaṁ.</span><br />
</p>
<p id="ps1p3c61p6">
<span class="m-text m-primary">**Rukkhamūlan**ti yattha bhikkhuno āsanaṁ paññattaṁ hoti mañco vā pīṭhaṁ vā bhisi vā taṭṭikā vā cammakhaṇḍo vā tiṇasantharo vā paṇṇasantharo vā palālasantharo vā, tattha bhikkhu caṅkamati vā tiṭṭhati vā nisīdati vā seyyaṁ vā kappeti.</span><br />
</p>
<p id="ps1p3c61p7">
<span class="m-text m-primary">**Suññan**ti kenaci anākiṇṇaṁ hoti gahaṭṭhehi vā pabbajitehi vā.</span><br />
</p>
<p id="ps1p3c61p8">
<span class="m-text m-primary">**Agāran**ti vihāro aḍḍhayogo pāsādo hammiyaṁ guhā.</span><br />
</p>
<p id="ps1p3c61p9">
<span class="m-text m-primary">**Nisīdati pallaṅkaṁ ābhujitvā**ti nisinno hoti pallaṅkaṁ ābhujitvā.</span><br />
</p>
<p id="ps1p3c61p10">
<span class="m-text m-primary">**Ujuṁ kāyaṁ paṇidhāyā**ti ujuko hoti kāyo ṭhito supaṇihito.</span><br />
</p>
<p id="ps1p3c61p11">
<span class="m-text m-primary">**Parimukhaṁ satiṁ upaṭṭhapetvā**ti **parī**ti pariggahaṭṭho.</span><br />
</p>
<p id="ps1p3c61p12">
<span class="m-text m-primary">**Mukhan**ti niyyānaṭṭho.</span><br />
</p>
<p id="ps1p3c61p13">
<span class="m-text m-primary">**Satī**ti upaṭṭhānaṭṭho.</span><br />
</p>
<p id="ps1p3c61p14">
<span class="m-text m-primary">Tena vuccati—</span><br />
</p>
<p id="ps1p3c61p15">
<span class="m-text m-primary">“parimukhaṁ satiṁ upaṭṭhapetvā”ti.</span><br />
</p>
<p id="ps1p3c62p1">
<span class="m-text m-primary">**Satova assasati, sato passasatī**ti bāttiṁsāya ākārehi sato kārī hoti.</span><br />
</p>
<p id="ps1p3c62p2">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c62p3">
<span class="m-text m-primary">Tāya satiyā tena ñāṇena sato kārī hoti.</span><br />
</p>
<p id="ps1p3c62p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c62p5">
<span class="m-text m-primary">Tāya satiyā tena ñāṇena sato kārī hoti.</span><br />
</p>
<p id="ps1p3c62p6">
<span class="m-text m-primary">Rassaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c62p7">
<span class="m-text m-primary">Tāya satiyā tena ñāṇena sato kārī hoti.</span><br />
</p>
<p id="ps1p3c62p8">
<span class="m-text m-primary">Rassaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c62p9">
<span class="m-text m-primary">Tāya satiyā tena ñāṇena sato kārī hoti …pe…</span><br />
</p>
<p id="ps1p3c62p10">
<span class="m-text m-primary">paṭinissaggānupassī assāsavasena …</span><br />
</p>
<p id="ps1p3c62p11">
<span class="m-text m-primary">paṭinissaggānupassī passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c62p12">
<span class="m-text m-primary">Tāya satiyā tena ñāṇena sato kārī hoti.</span><br />
</p>
<p id="ps1p3c63p0">
<span class="m-text m-primary">1.3.5.1. Paṭhamacatukkaniddesa</span><br />
</p>
<p id="ps1p3c63p1">
<span class="m-text m-primary">Kathaṁ dīghaṁ assasanto “dīghaṁ assasāmī”ti pajānāti, dīghaṁ passasanto “dīghaṁ passasāmī”ti pajānāti?</span><br />
</p>
<p id="ps1p3c63p2">
<span class="m-text m-primary">Dīghaṁ assāsaṁ addhānasaṅkhāte assasati, dīghaṁ passāsaṁ addhānasaṅkhāte passasati, dīghaṁ assāsapassāsaṁ addhānasaṅkhāte assasatipi passasatipi.</span><br />
</p>
<p id="ps1p3c63p3">
<span class="m-text m-primary">Dīghaṁ assāsapassāsaṁ addhānasaṅkhāte assasatopi passasatopi chando uppajjati.</span><br />
</p>
<p id="ps1p3c63p4">
<span class="m-text m-primary">Chandavasena tato sukhumataraṁ dīghaṁ assāsaṁ addhānasaṅkhāte assasati, chandavasena tato sukhumataraṁ dīghaṁ passāsaṁ addhānasaṅkhāte passasati, chandavasena tato sukhumataraṁ dīghaṁ assāsapassāsaṁ addhānasaṅkhāte assasatipi passasatipi.</span><br />
</p>
<p id="ps1p3c63p5">
<span class="m-text m-primary">Chandavasena tato sukhumataraṁ dīghaṁ assāsapassāsaṁ addhānasaṅkhāte assasatopi passasatopi pāmojjaṁ uppajjati.</span><br />
</p>
<p id="ps1p3c63p6">
<span class="m-text m-primary">Pāmojjavasena tato sukhumataraṁ dīghaṁ assāsaṁ addhānasaṅkhāte assasati, pāmojjavasena tato sukhumataraṁ dīghaṁ passāsaṁ addhānasaṅkhāte passasati, pāmojjavasena tato sukhumataraṁ dīghaṁ assāsapassāsaṁ addhānasaṅkhāte assasatipi passasatipi.</span><br />
</p>
<p id="ps1p3c63p7">
<span class="m-text m-primary">Pāmojjavasena tato sukhumataraṁ dīghaṁ assāsapassāsaṁ addhānasaṅkhāte assasatopi passasatopi dīghaṁ assāsapassāsāpi cittaṁ vivattati, upekkhā saṇṭhāti.</span><br />
</p>
<p id="ps1p3c63p8">
<span class="m-text m-primary">Imehi navahākārehi dīghaṁ assāsapassāsā kāyo.</span><br />
</p>
<p id="ps1p3c63p9">
<span class="m-text m-primary">Upaṭṭhānaṁ sati.</span><br />
</p>
<p id="ps1p3c63p10">
<span class="m-text m-primary">Anupassanā ñāṇaṁ.</span><br />
</p>
<p id="ps1p3c63p11">
<span class="m-text m-primary">Kāyo upaṭṭhānaṁ, no sati;</span><br />
</p>
<p id="ps1p3c63p12">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c63p13">
<span class="m-text m-primary">Tāya satiyā tena ñāṇena taṁ kāyaṁ anupassati.</span><br />
</p>
<p id="ps1p3c63p14">
<span class="m-text m-primary">Tena vuccati—</span><br />
</p>
<p id="ps1p3c63p15">
<span class="m-text m-primary">“kāye kāyānupassanāsatipaṭṭhānabhāvanā”ti.</span><br />
</p>
<p id="ps1p3c64p1">
<span class="m-text m-primary">**Anupassatī**ti kathaṁ taṁ kāyaṁ anupassati?</span><br />
</p>
<p id="ps1p3c64p2">
<span class="m-text m-primary">Aniccato anupassati, no niccato.</span><br />
</p>
<p id="ps1p3c64p3">
<span class="m-text m-primary">Dukkhato anupassati, no sukhato.</span><br />
</p>
<p id="ps1p3c64p4">
<span class="m-text m-primary">Anattato anupassati, no attato.</span><br />
</p>
<p id="ps1p3c64p5">
<span class="m-text m-primary">Nibbindati, no nandati.</span><br />
</p>
<p id="ps1p3c64p6">
<span class="m-text m-primary">Virajjati, no rajjati.</span><br />
</p>
<p id="ps1p3c64p7">
<span class="m-text m-primary">Nirodheti, no samudeti.</span><br />
</p>
<p id="ps1p3c64p8">
<span class="m-text m-primary">Paṭinissajjati, no ādiyati.</span><br />
</p>
<p id="ps1p3c64p9">
<span class="m-text m-primary">Aniccato anupassanto niccasaññaṁ pajahati.</span><br />
</p>
<p id="ps1p3c64p10">
<span class="m-text m-primary">Dukkhato anupassanto sukhasaññaṁ pajahati.</span><br />
</p>
<p id="ps1p3c64p11">
<span class="m-text m-primary">Anattato anupassanto attasaññaṁ pajahati.</span><br />
</p>
<p id="ps1p3c64p12">
<span class="m-text m-primary">Nibbindanto nandiṁ pajahati.</span><br />
</p>
<p id="ps1p3c64p13">
<span class="m-text m-primary">Virajjanto rāgaṁ pajahati.</span><br />
</p>
<p id="ps1p3c64p14">
<span class="m-text m-primary">Nirodhento samudayaṁ pajahati.</span><br />
</p>
<p id="ps1p3c64p15">
<span class="m-text m-primary">Paṭinissajjanto ādānaṁ pajahati.</span><br />
</p>
<p id="ps1p3c64p16">
<span class="m-text m-primary">Evaṁ taṁ kāyaṁ anupassati.</span><br />
</p>
<p id="ps1p3c65p1">
<span class="m-text m-primary">**Bhāvanā**ti catasso bhāvanā—</span><br />
</p>
<p id="ps1p3c65p2">
<span class="m-text m-primary">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps1p3c65p3">
<span class="m-text m-primary">Dīghaṁ assāsapassāsavasena cittassa ekaggataṁ avikkhepaṁ pajānato viditā vedanā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c65p4">
<span class="m-text m-primary">Viditā saññā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c65p5">
<span class="m-text m-primary">Viditā vitakkā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c66p1">
<span class="m-text m-primary">Kathaṁ viditā vedanā uppajjanti, viditā upaṭṭhahanti, viditā abbhatthaṁ gacchanti?</span><br />
</p>
<p id="ps1p3c66p2">
<span class="m-text m-primary">Kathaṁ vedanāya uppādo vidito hoti?</span><br />
</p>
<p id="ps1p3c66p3">
<span class="m-text m-primary">Avijjāsamudayā vedanāsamudayoti—</span><br />
</p>
<p id="ps1p3c66p4">
<span class="m-text m-primary">paccayasamudayaṭṭhena vedanāya uppādo vidito hoti.</span><br />
</p>
<p id="ps1p3c66p5">
<span class="m-text m-primary">Taṇhāsamudayā vedanāsamudayoti …</span><br />
</p>
<p id="ps1p3c66p6">
<span class="m-text m-primary">kammasamudayā vedanāsamudayoti …</span><br />
</p>
<p id="ps1p3c66p7">
<span class="m-text m-primary">phassasamudayā vedanāsamudayoti paccayasamudayaṭṭhena vedanāya uppādo vidito hoti.</span><br />
</p>
<p id="ps1p3c66p8">
<span class="m-text m-primary">Nibbattilakkhaṇaṁ passatopi vedanāya uppādo vidito hoti.</span><br />
</p>
<p id="ps1p3c66p9">
<span class="m-text m-primary">Evaṁ vedanāya uppādo vidito hoti.</span><br />
</p>
<p id="ps1p3c67p1">
<span class="m-text m-primary">Kathaṁ vedanāya upaṭṭhānaṁ viditaṁ hoti?</span><br />
</p>
<p id="ps1p3c67p2">
<span class="m-text m-primary">Aniccato manasikaroto khayatupaṭṭhānaṁ viditaṁ hoti.</span><br />
</p>
<p id="ps1p3c67p3">
<span class="m-text m-primary">Dukkhato manasikaroto bhayatupaṭṭhānaṁ viditaṁ hoti.</span><br />
</p>
<p id="ps1p3c67p4">
<span class="m-text m-primary">Anattato manasikaroto suññatupaṭṭhānaṁ viditaṁ hoti.</span><br />
</p>
<p id="ps1p3c67p5">
<span class="m-text m-primary">Evaṁ vedanāya upaṭṭhānaṁ viditaṁ hoti.</span><br />
</p>
<p id="ps1p3c68p1">
<span class="m-text m-primary">Kathaṁ vedanāya atthaṅgamo vidito hoti?</span><br />
</p>
<p id="ps1p3c68p2">
<span class="m-text m-primary">Avijjānirodhā vedanānirodhoti—</span><br />
</p>
<p id="ps1p3c68p3">
<span class="m-text m-primary">paccayanirodhaṭṭhena vedanāya atthaṅgamo vidito hoti.</span><br />
</p>
<p id="ps1p3c68p4">
<span class="m-text m-primary">Taṇhānirodhā vedanānirodhoti …pe…</span><br />
</p>
<p id="ps1p3c68p5">
<span class="m-text m-primary">kammanirodhā vedanānirodhoti …pe…</span><br />
</p>
<p id="ps1p3c68p6">
<span class="m-text m-primary">phassanirodhā vedanānirodhoti paccayanirodhaṭṭhena vedanāya atthaṅgamo vidito hoti.</span><br />
</p>
<p id="ps1p3c68p7">
<span class="m-text m-primary">Vipariṇāmalakkhaṇaṁ passatopi vedanāya atthaṅgamo vidito hoti.</span><br />
</p>
<p id="ps1p3c68p8">
<span class="m-text m-primary">Evaṁ vedanāya atthaṅgamo vidito hoti.</span><br />
</p>
<p id="ps1p3c68p9">
<span class="m-text m-primary">Evaṁ viditā vedanā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c69p1">
<span class="m-text m-primary">Kathaṁ viditā saññā uppajjanti, viditā upaṭṭhahanti, viditā abbhatthaṁ gacchanti?</span><br />
</p>
<p id="ps1p3c69p2">
<span class="m-text m-primary">Kathaṁ saññāya uppādo vidito hoti?</span><br />
</p>
<p id="ps1p3c69p3">
<span class="m-text m-primary">Avijjāsamudayā saññāsamudayoti—</span><br />
</p>
<p id="ps1p3c69p4">
<span class="m-text m-primary">paccayasamudayaṭṭhena saññāya uppādo vidito hoti.</span><br />
</p>
<p id="ps1p3c69p5">
<span class="m-text m-primary">Taṇhāsamudayā saññāsamudayoti …pe…</span><br />
</p>
<p id="ps1p3c69p6">
<span class="m-text m-primary">kammasamudayā saññāsamudayoti …pe…</span><br />
</p>
<p id="ps1p3c69p7">
<span class="m-text m-primary">phassasamudayā saññāsamudayoti—</span><br />
</p>
<p id="ps1p3c69p8">
<span class="m-text m-primary">paccayasamudayaṭṭhena saññāya uppādo vidito hoti.</span><br />
</p>
<p id="ps1p3c69p9">
<span class="m-text m-primary">Nibbattilakkhaṇaṁ passatopi saññāya uppādo vidito hoti.</span><br />
</p>
<p id="ps1p3c69p10">
<span class="m-text m-primary">Evaṁ saññāya uppādo vidito hoti.</span><br />
</p>
<p id="ps1p3c70p1">
<span class="m-text m-primary">Kathaṁ saññāya upaṭṭhānaṁ viditaṁ hoti?</span><br />
</p>
<p id="ps1p3c70p2">
<span class="m-text m-primary">Aniccato manasikaroto khayatupaṭṭhānaṁ viditaṁ hoti.</span><br />
</p>
<p id="ps1p3c70p3">
<span class="m-text m-primary">Dukkhato manasikaroto bhayatupaṭṭhānaṁ viditaṁ hoti.</span><br />
</p>
<p id="ps1p3c70p4">
<span class="m-text m-primary">Anattato manasikaroto suññatupaṭṭhānaṁ viditaṁ hoti.</span><br />
</p>
<p id="ps1p3c70p5">
<span class="m-text m-primary">Evaṁ saññāya upaṭṭhānaṁ viditaṁ hoti.</span><br />
</p>
<p id="ps1p3c71p1">
<span class="m-text m-primary">Kathaṁ saññāya atthaṅgamo vidito hoti?</span><br />
</p>
<p id="ps1p3c71p2">
<span class="m-text m-primary">Avijjānirodhā saññānirodhoti—</span><br />
</p>
<p id="ps1p3c71p3">
<span class="m-text m-primary">paccayanirodhaṭṭhena saññāya atthaṅgamo vidito hoti.</span><br />
</p>
<p id="ps1p3c71p4">
<span class="m-text m-primary">Taṇhānirodhā saññānirodhoti …pe…</span><br />
</p>
<p id="ps1p3c71p5">
<span class="m-text m-primary">kammanirodhā saññānirodhoti …pe…</span><br />
</p>
<p id="ps1p3c71p6">
<span class="m-text m-primary">phassanirodhā saññānirodhoti—</span><br />
</p>
<p id="ps1p3c71p7">
<span class="m-text m-primary">paccayanirodhaṭṭhena saññāya atthaṅgamo vidito hoti.</span><br />
</p>
<p id="ps1p3c71p8">
<span class="m-text m-primary">Vipariṇāmalakkhaṇaṁ passatopi saññāya atthaṅgamo vidito hoti.</span><br />
</p>
<p id="ps1p3c71p9">
<span class="m-text m-primary">Evaṁ saññāya atthaṅgamo vidito hoti.</span><br />
</p>
<p id="ps1p3c71p10">
<span class="m-text m-primary">Evaṁ viditā saññā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c72p1">
<span class="m-text m-primary">Kathaṁ viditā vitakkā uppajjanti, viditā upaṭṭhahanti, viditā abbhatthaṁ gacchanti?</span><br />
</p>
<p id="ps1p3c72p2">
<span class="m-text m-primary">Kathaṁ vitakkānaṁ uppādo vidito hoti?</span><br />
</p>
<p id="ps1p3c72p3">
<span class="m-text m-primary">Avijjāsamudayā vitakkasamudayoti—</span><br />
</p>
<p id="ps1p3c72p4">
<span class="m-text m-primary">paccayasamudayaṭṭhena vitakkānaṁ uppādo vidito hoti.</span><br />
</p>
<p id="ps1p3c72p5">
<span class="m-text m-primary">Taṇhāsamudayā vitakkasamudayoti …pe…</span><br />
</p>
<p id="ps1p3c72p6">
<span class="m-text m-primary">kammasamudayā vitakkasamudayoti …pe…</span><br />
</p>
<p id="ps1p3c72p7">
<span class="m-text m-primary">saññāsamudayā vitakkasamudayoti—</span><br />
</p>
<p id="ps1p3c72p8">
<span class="m-text m-primary">paccayasamudayaṭṭhena vitakkānaṁ uppādo vidito hoti.</span><br />
</p>
<p id="ps1p3c72p9">
<span class="m-text m-primary">Nibbattilakkhaṇaṁ passatopi vitakkānaṁ uppādo vidito hoti.</span><br />
</p>
<p id="ps1p3c72p10">
<span class="m-text m-primary">Evaṁ vitakkānaṁ uppādo vidito hoti.</span><br />
</p>
<p id="ps1p3c73p1">
<span class="m-text m-primary">Kathaṁ vitakkānaṁ upaṭṭhānaṁ viditaṁ hoti?</span><br />
</p>
<p id="ps1p3c73p2">
<span class="m-text m-primary">Aniccato manasikaroto khayatupaṭṭhānaṁ viditaṁ hoti.</span><br />
</p>
<p id="ps1p3c73p3">
<span class="m-text m-primary">Dukkhato manasikaroto bhayatupaṭṭhānaṁ viditaṁ hoti.</span><br />
</p>
<p id="ps1p3c73p4">
<span class="m-text m-primary">Anattato manasikaroto suññatupaṭṭhānaṁ viditaṁ hoti.</span><br />
</p>
<p id="ps1p3c73p5">
<span class="m-text m-primary">Evaṁ vitakkānaṁ upaṭṭhānaṁ viditaṁ hoti.</span><br />
</p>
<p id="ps1p3c74p1">
<span class="m-text m-primary">Kathaṁ vitakkānaṁ atthaṅgamo vidito hoti?</span><br />
</p>
<p id="ps1p3c74p2">
<span class="m-text m-primary">Avijjānirodhā vitakkanirodhoti—</span><br />
</p>
<p id="ps1p3c74p3">
<span class="m-text m-primary">paccayanirodhaṭṭhena vitakkānaṁ atthaṅgamo vidito hoti.</span><br />
</p>
<p id="ps1p3c74p4">
<span class="m-text m-primary">Taṇhānirodhā vitakkanirodhoti …pe…</span><br />
</p>
<p id="ps1p3c74p5">
<span class="m-text m-primary">kammanirodhā vitakkanirodhoti …pe…</span><br />
</p>
<p id="ps1p3c74p6">
<span class="m-text m-primary">saññānirodhā vitakkanirodhoti—</span><br />
</p>
<p id="ps1p3c74p7">
<span class="m-text m-primary">paccayanirodhaṭṭhena vitakkānaṁ atthaṅgamo vidito hoti.</span><br />
</p>
<p id="ps1p3c74p8">
<span class="m-text m-primary">Vipariṇāmalakkhaṇaṁ passatopi vitakkānaṁ atthaṅgamo vidito hoti.</span><br />
</p>
<p id="ps1p3c74p9">
<span class="m-text m-primary">Evaṁ vitakkānaṁ atthaṅgamo vidito hoti.</span><br />
</p>
<p id="ps1p3c74p10">
<span class="m-text m-primary">Evaṁ viditā vitakkā uppajjanti, viditā upaṭṭhahanti, viditā abbhatthaṁ gacchanti.</span><br />
</p>
<p id="ps1p3c75p1">
<span class="m-text m-primary">Dīghaṁ assāsapassāsavasena cittassa ekaggataṁ avikkhepaṁ pajānanto indriyāni samodhāneti, gocarañca pajānāti, samatthañca paṭivijjhati …pe…</span><br />
</p>
<p id="ps1p3c75p2">
<span class="m-text m-primary">maggaṁ samodhāneti, dhamme samodhāneti, gocarañca pajānāti, samatthañca paṭivijjhati.</span><br />
</p>
<p id="ps1p3c76p1">
<span class="m-text m-primary">**Indriyāni samodhānetī**ti kathaṁ indriyāni samodhāneti?</span><br />
</p>
<p id="ps1p3c76p2">
<span class="m-text m-primary">Adhimokkhaṭṭhena saddhindriyaṁ samodhāneti, paggahaṭṭhena vīriyindriyaṁ samodhāneti, upaṭṭhānaṭṭhena satindriyaṁ samodhāneti, avikkhepaṭṭhena samādhindriyaṁ samodhāneti, dassanaṭṭhena paññindriyaṁ samodhāneti.</span><br />
</p>
<p id="ps1p3c76p3">
<span class="m-text m-primary">Ayaṁ puggalo imāni indriyāni imasmiṁ ārammaṇe samodhāneti.</span><br />
</p>
<p id="ps1p3c76p4">
<span class="m-text m-primary">Tena vuccati—</span><br />
</p>
<p id="ps1p3c76p5">
<span class="m-text m-primary">“indriyāni samodhānetī”ti.</span><br />
</p>
<p id="ps1p3c77p1">
<span class="m-text m-primary">**Gocarañca pajānātī**ti yaṁ tassa ārammaṇaṁ, taṁ tassa gocaraṁ.</span><br />
</p>
<p id="ps1p3c77p2">
<span class="m-text m-primary">Yaṁ tassa gocaraṁ, taṁ tassa ārammaṇaṁ.</span><br />
</p>
<p id="ps1p3c77p3">
<span class="m-text m-primary">**Pajānātī**ti puggalo.</span><br />
</p>
<p id="ps1p3c77p4">
<span class="m-text m-primary">Pajānanā paññā.</span><br />
</p>
<p id="ps1p3c78p1">
<span class="m-text m-primary">**Saman**ti ārammaṇassa upaṭṭhānaṁ samaṁ, cittassa avikkhepo samaṁ, cittassa adhiṭṭhānaṁ samaṁ, cittassa vodānaṁ samaṁ.</span><br />
</p>
<p id="ps1p3c78p2">
<span class="m-text m-primary">**Attho**ti anavajjaṭṭho niklesaṭṭho vodānaṭṭho paramaṭṭho.</span><br />
</p>
<p id="ps1p3c78p3">
<span class="m-text m-primary">**Paṭivijjhatī**ti ārammaṇassa upaṭṭhānaṭṭhaṁ paṭivijjhati, cittassa avikkhepaṭṭhaṁ paṭivijjhati, cittassa adhiṭṭhānaṭṭhaṁ paṭivijjhati, cittassa vodānaṭṭhaṁ paṭivijjhati.</span><br />
</p>
<p id="ps1p3c78p4">
<span class="m-text m-primary">Tena vuccati—</span><br />
</p>
<p id="ps1p3c78p5">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c79p1">
<span class="m-text m-primary">**Balāni samodhānetī**ti kathaṁ balāni samodhāneti?</span><br />
</p>
<p id="ps1p3c79p2">
<span class="m-text m-primary">Assaddhiye akampiyaṭṭhena saddhābalaṁ samodhāneti, kosajje akampiyaṭṭhena vīriyabalaṁ samodhāneti, pamāde akampiyaṭṭhena satibalaṁ samodhāneti, uddhacce akampiyaṭṭhena samādhibalaṁ samodhāneti, avijjāya akampiyaṭṭhena paññābalaṁ samodhāneti.</span><br />
</p>
<p id="ps1p3c79p3">
<span class="m-text m-primary">Ayaṁ puggalo imāni balāni imasmiṁ ārammaṇe samodhāneti.</span><br />
</p>
<p id="ps1p3c79p4">
<span class="m-text m-primary">Tena vuccati—</span><br />
</p>
<p id="ps1p3c79p5">
<span class="m-text m-primary">balāni samodhānetīti.</span><br />
</p>
<p id="ps1p3c79p6">
<span class="m-text m-primary">Gocarañca pajānātīti …pe…</span><br />
</p>
<p id="ps1p3c79p7">
<span class="m-text m-primary">tena vuccati—</span><br />
</p>
<p id="ps1p3c79p8">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c80p1">
<span class="m-text m-primary">**Bojjhaṅge samodhānetī**ti kathaṁ bojjhaṅge samodhāneti?</span><br />
</p>
<p id="ps1p3c80p2">
<span class="m-text m-primary">Upaṭṭhānaṭṭhena satisambojjhaṅgaṁ samodhāneti, pavicayaṭṭhena dhammavicayasambojjhaṅgaṁ samodhāneti, paggahaṭṭhena vīriyasambojjhaṅgaṁ samodhāneti, pharaṇaṭṭhena pītisambojjhaṅgaṁ samodhāneti, upasamaṭṭhena passaddhisambojjhaṅgaṁ samodhāneti, avikkhepaṭṭhena samādhisambojjhaṅgaṁ samodhāneti, paṭisaṅkhānaṭṭhena upekkhāsambojjhaṅgaṁ samodhāneti.</span><br />
</p>
<p id="ps1p3c80p3">
<span class="m-text m-primary">Ayaṁ puggalo ime bojjhaṅge imasmiṁ ārammaṇe samodhāneti.</span><br />
</p>
<p id="ps1p3c80p4">
<span class="m-text m-primary">Tena vuccati—</span><br />
</p>
<p id="ps1p3c80p5">
<span class="m-text m-primary">“bojjhaṅge samodhānetī”ti.</span><br />
</p>
<p id="ps1p3c80p6">
<span class="m-text m-primary">Gocarañca pajānātīti …pe…</span><br />
</p>
<p id="ps1p3c80p7">
<span class="m-text m-primary">tena vuccati—</span><br />
</p>
<p id="ps1p3c80p8">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c81p1">
<span class="m-text m-primary">**Maggaṁ samodhānetī**ti kathaṁ maggaṁ samodhāneti?</span><br />
</p>
<p id="ps1p3c81p2">
<span class="m-text m-primary">Dassanaṭṭhena sammādiṭṭhiṁ samodhāneti, abhiniropanaṭṭhena sammāsaṅkappaṁ samodhāneti, pariggahaṭṭhena sammāvācaṁ samodhāneti, samuṭṭhānaṭṭhena sammākammantaṁ samodhāneti, vodānaṭṭhena sammāājīvaṁ samodhāneti, paggahaṭṭhena sammāvāyāmaṁ samodhāneti, upaṭṭhānaṭṭhena sammāsatiṁ samodhāneti, avikkhepaṭṭhena sammāsamādhiṁ samodhāneti.</span><br />
</p>
<p id="ps1p3c81p3">
<span class="m-text m-primary">Ayaṁ puggalo imaṁ maggaṁ imasmiṁ ārammaṇe samodhāneti.</span><br />
</p>
<p id="ps1p3c81p4">
<span class="m-text m-primary">Tena vuccati—</span><br />
</p>
<p id="ps1p3c81p5">
<span class="m-text m-primary">“maggaṁ samodhānetī”ti.</span><br />
</p>
<p id="ps1p3c81p6">
<span class="m-text m-primary">Gocarañca pajānātīti …pe…</span><br />
</p>
<p id="ps1p3c81p7">
<span class="m-text m-primary">tena vuccati—</span><br />
</p>
<p id="ps1p3c81p8">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c82p1">
<span class="m-text m-primary">**Dhamme samodhānetī**ti kathaṁ dhamme samodhāneti?</span><br />
</p>
<p id="ps1p3c82p2">
<span class="m-text m-primary">Ādhipateyyaṭṭhena indriyāni samodhāneti, akampiyaṭṭhena balāni samodhāneti, niyyānaṭṭhena bojjhaṅge samodhāneti, hetuṭṭhena maggaṁ samodhāneti, upaṭṭhānaṭṭhena satipaṭṭhānaṁ samodhāneti, padahanaṭṭhena sammappadhānaṁ samodhāneti, ijjhanaṭṭhena iddhipādaṁ samodhāneti tathaṭṭhena saccaṁ samodhāneti, avikkhepaṭṭhena samathaṁ samodhāneti, anupassanaṭṭhena vipassanaṁ samodhāneti, ekarasaṭṭhena samathavipassanaṁ samodhāneti, anativattanaṭṭhena yuganaddhaṁ samodhāneti, saṁvaraṭṭhena sīlavisuddhiṁ samodhāneti, avikkhepaṭṭhena cittavisuddhiṁ samodhāneti, dassanaṭṭhena diṭṭhivisuddhiṁ samodhāneti, vimuttaṭṭhena vimokkhaṁ samodhāneti, paṭivedhaṭṭhena vijjaṁ samodhāneti, pariccāgaṭṭhena vimuttiṁ samodhāneti, samucchedaṭṭhena khaye ñāṇaṁ samodhāneti, paṭippassaddhaṭṭhena anuppāde ñāṇaṁ samodhāneti, chandaṁ mūlaṭṭhena samodhāneti, manasikāraṁ samuṭṭhānaṭṭhena samodhāneti, phassaṁ samodhānaṭṭhena samodhāneti, vedanaṁ samosaraṇaṭṭhena samodhāneti, samādhiṁ pamukhaṭṭhena samodhāneti, satiṁ ādhipateyyaṭṭhena samodhāneti, paññaṁ taduttaraṭṭhena samodhāneti, vimuttiṁ sāraṭṭhena samodhāneti, amatogadhaṁ nibbānaṁ pariyosānaṭṭhena samodhāneti.</span><br />
</p>
<p id="ps1p3c82p3">
<span class="m-text m-primary">Ayaṁ puggalo ime dhamme imasmiṁ ārammaṇe samodhāneti.</span><br />
</p>
<p id="ps1p3c82p4">
<span class="m-text m-primary">Tena vuccati—</span><br />
</p>
<p id="ps1p3c82p5">
<span class="m-text m-primary">“dhamme samodhānetī”ti.</span><br />
</p>
<p id="ps1p3c83p1">
<span class="m-text m-primary">**Gocarañca pajānātī**ti yaṁ tassa ārammaṇaṁ, taṁ tassa gocaraṁ.</span><br />
</p>
<p id="ps1p3c83p2">
<span class="m-text m-primary">Yaṁ tassa gocaraṁ, taṁ tassa ārammaṇaṁ **pajānātī**ti puggalo.</span><br />
</p>
<p id="ps1p3c83p3">
<span class="m-text m-primary">Pajānanā paññā.</span><br />
</p>
<p id="ps1p3c83p4">
<span class="m-text m-primary">**Saman**ti ārammaṇassa upaṭṭhānaṁ samaṁ, cittassa avikkhepo samaṁ, cittassa adhiṭṭhānaṁ samaṁ, cittassa vodānaṁ samaṁ.</span><br />
</p>
<p id="ps1p3c83p5">
<span class="m-text m-primary">**Attho**ti anavajjaṭṭho niklesaṭṭho vodānaṭṭho paramaṭṭho.</span><br />
</p>
<p id="ps1p3c83p6">
<span class="m-text m-primary">**Paṭivijjhatī**ti ārammaṇassa upaṭṭhānaṭṭhaṁ paṭivijjhati, cittassa avikkhepaṭṭhaṁ paṭivijjhati, cittassa adhiṭṭhānaṭṭhaṁ paṭivijjhati, cittassa vodānaṭṭhaṁ paṭivijjhati.</span><br />
</p>
<p id="ps1p3c83p7">
<span class="m-text m-primary">Tena vuccati—</span><br />
</p>
<p id="ps1p3c83p8">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c84p1">
<span class="m-text m-primary">Kathaṁ rassaṁ assasanto “rassaṁ assasāmī”ti pajānāti, rassaṁ passasanto “rassaṁ passasāmī”ti pajānāti?</span><br />
</p>
<p id="ps1p3c84p2">
<span class="m-text m-primary">Rassaṁ assāsaṁ ittarasaṅkhāte assasati, rassaṁ passāsaṁ ittarasaṅkhāte passasati, rassaṁ assāsapassāsaṁ ittarasaṅkhāte assasatipi passasatipi.</span><br />
</p>
<p id="ps1p3c84p3">
<span class="m-text m-primary">Rassaṁ assāsapassāsaṁ ittarasaṅkhāte assasatopi passasatopi chando uppajjati.</span><br />
</p>
<p id="ps1p3c84p4">
<span class="m-text m-primary">Chandavasena tato sukhumataraṁ rassaṁ assāsaṁ ittarasaṅkhāte assasati.</span><br />
</p>
<p id="ps1p3c84p5">
<span class="m-text m-primary">Chandavasena tato sukhumataraṁ rassaṁ passāsaṁ ittarasaṅkhāte passasati.</span><br />
</p>
<p id="ps1p3c84p6">
<span class="m-text m-primary">Chandavasena tato sukhumataraṁ rassaṁ assāsapassāsaṁ ittarasaṅkhāte assasatipi passasatipi.</span><br />
</p>
<p id="ps1p3c84p7">
<span class="m-text m-primary">Chandavasena tato sukhumataraṁ rassaṁ assāsapassāsaṁ ittarasaṅkhāte assasatopi passasatopi pāmojjaṁ uppajjati.</span><br />
</p>
<p id="ps1p3c84p8">
<span class="m-text m-primary">Pāmojjavasena tato sukhumataraṁ rassaṁ assāsaṁ ittarasaṅkhāte assasati, pāmojjavasena tato sukhumataraṁ rassaṁ passāsaṁ ittarasaṅkhāte passasati, pāmojjavasena tato sukhumataraṁ rassaṁ assāsapassāsaṁ ittarasaṅkhāte assasatipi passasatipi.</span><br />
</p>
<p id="ps1p3c84p9">
<span class="m-text m-primary">Pāmojjavasena tato sukhumataraṁ rassaṁ assāsapassāsaṁ ittarasaṅkhāte assasatopi passasatopi rassā assāsapassāsā cittaṁ vivattati, upekkhā saṇṭhāti.</span><br />
</p>
<p id="ps1p3c84p10">
<span class="m-text m-primary">Imehi navahākārehi rassā assāsapassāsā kāyo upaṭṭhānaṁ sati anupassanā ñāṇaṁ.</span><br />
</p>
<p id="ps1p3c84p11">
<span class="m-text m-primary">Kāyo upaṭṭhānaṁ, no sati;</span><br />
</p>
<p id="ps1p3c84p12">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c84p13">
<span class="m-text m-primary">Tāya satiyā tena ñāṇena taṁ kāyaṁ anupassati.</span><br />
</p>
<p id="ps1p3c84p14">
<span class="m-text m-primary">Tena vuccati—</span><br />
</p>
<p id="ps1p3c84p15">
<span class="m-text m-primary">“kāye kāyānupassanāsatipaṭṭhānabhāvanā”ti.</span><br />
</p>
<p id="ps1p3c85p1">
<span class="m-text m-primary">**Anupassatī**ti kathaṁ taṁ kāyaṁ anupassati …pe…</span><br />
</p>
<p id="ps1p3c85p2">
<span class="m-text m-primary">evaṁ taṁ kāyaṁ anupassati.</span><br />
</p>
<p id="ps1p3c85p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c85p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c85p5">
<span class="m-text m-primary">Rassaṁ assāsapassāsavasena cittassa ekaggataṁ avikkhepaṁ pajānato viditā vedanā uppajjanti …pe…</span><br />
</p>
<p id="ps1p3c85p6">
<span class="m-text m-primary">rassaṁ assāsapassāsavasena cittassa ekaggataṁ avikkhepaṁ pajānanto indriyāni samodhāneti …pe…</span><br />
</p>
<p id="ps1p3c85p7">
<span class="m-text m-primary">tena vuccati—</span><br />
</p>
<p id="ps1p3c85p8">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c86p1">
<span class="m-text m-primary">Kathaṁ “sabbakāyapaṭisaṁvedī assasissāmī”ti sikkhati, “sabbakāyapaṭisaṁvedī passasissāmī”ti sikkhati?</span><br />
</p>
<p id="ps1p3c86p2">
<span class="m-text m-primary">**Kāyo**ti dve kāyā—</span><br />
</p>
<p id="ps1p3c86p3">
<span class="m-text m-primary">nāmakāyo ca rūpakāyo ca.</span><br />
</p>
<p id="ps1p3c86p4">
<span class="m-text m-primary">Katamo nāmakāyo?</span><br />
</p>
<p id="ps1p3c86p5">
<span class="m-text m-primary">Vedanā, saññā, cetanā, phasso, manasikāro, nāmañca nāmakāyo ca, ye ca vuccanti cittasaṅkhārā—</span><br />
</p>
<p id="ps1p3c86p6">
<span class="m-text m-primary">ayaṁ nāmakāyo.</span><br />
</p>
<p id="ps1p3c86p7">
<span class="m-text m-primary">Katamo rūpakāyo?</span><br />
</p>
<p id="ps1p3c86p8">
<span class="m-text m-primary">Cattāro ca mahābhūtā, catunnañca mahābhūtānaṁ upādāyarūpaṁ, assāso ca passāso ca, nimittañca upanibandhanā, ye ca vuccanti kāyasaṅkhārā—</span><br />
</p>
<p id="ps1p3c86p9">
<span class="m-text m-primary">ayaṁ rūpakāyo.</span><br />
</p>
<p id="ps1p3c87p1">
<span class="m-text m-primary">Kathaṁ te kāyā paṭividitā honti?</span><br />
</p>
<p id="ps1p3c87p2">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c87p3">
<span class="m-text m-primary">Tāya satiyā tena ñāṇena te kāyā paṭividitā honti.</span><br />
</p>
<p id="ps1p3c87p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c87p5">
<span class="m-text m-primary">Tāya satiyā tena ñāṇena te kāyā paṭividitā honti.</span><br />
</p>
<p id="ps1p3c87p6">
<span class="m-text m-primary">Rassaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c87p7">
<span class="m-text m-primary">Tāya satiyā tena ñāṇena te kāyā paṭividitā honti.</span><br />
</p>
<p id="ps1p3c87p8">
<span class="m-text m-primary">Rassaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c87p9">
<span class="m-text m-primary">Tāya satiyā tena ñāṇena te kāyā paṭividitā honti.</span><br />
</p>
<p id="ps1p3c88p1">
<span class="m-text m-primary">Āvajjato te kāyā paṭividitā honti, pajānato te kāyā paṭividitā honti, passato te kāyā paṭividitā honti, paccavekkhato te kāyā paṭividitā honti, cittaṁ adhiṭṭhahato te kāyā paṭividitā honti, saddhāya adhimuccato te kāyā paṭividitā honti, vīriyaṁ paggaṇhato te kāyā paṭividitā honti, satiṁ upaṭṭhāpayato te kāyā paṭividitā honti, cittaṁ samādahato te kāyā paṭividitā honti, paññāya pajānato te kāyā paṭividitā honti, abhiññeyyaṁ abhijānato te kāyā paṭividitā honti, pariññeyyaṁ parijānato te kāyā paṭividitā honti, pahātabbaṁ pajahato te kāyā paṭividitā honti, bhāvetabbaṁ bhāvayato te kāyā paṭividitā honti, sacchikātabbaṁ sacchikaroto te kāyā paṭividitā honti.</span><br />
</p>
<p id="ps1p3c88p2">
<span class="m-text m-primary">Evaṁ te kāyā paṭividitā honti.</span><br />
</p>
<p id="ps1p3c88p3">
<span class="m-text m-primary">Sabbakāyapaṭisaṁvedī assāsapassāsā kāyo upaṭṭhānaṁ sati anupassanā ñāṇaṁ.</span><br />
</p>
<p id="ps1p3c88p4">
<span class="m-text m-primary">Kāyo upaṭṭhānaṁ, no sati.</span><br />
</p>
<p id="ps1p3c88p5">
<span class="m-text m-primary">Sati upaṭṭhānañceva sati ca.</span><br />
</p>
<p id="ps1p3c88p6">
<span class="m-text m-primary">Tāya satiyā tena ñāṇena taṁ kāyaṁ anupassati.</span><br />
</p>
<p id="ps1p3c88p7">
<span class="m-text m-primary">Tena vuccati—</span><br />
</p>
<p id="ps1p3c88p8">
<span class="m-text m-primary">“kāye kāyānupassanāsatipaṭṭhānabhāvanā”ti.</span><br />
</p>
<p id="ps1p3c89p1">
<span class="m-text m-primary">**Anupassatī**ti kathaṁ taṁ kāyaṁ anupassati …pe…</span><br />
</p>
<p id="ps1p3c89p2">
<span class="m-text m-primary">evaṁ taṁ kāyaṁ anupassati.</span><br />
</p>
<p id="ps1p3c89p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c89p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c90p1">
<span class="m-text m-primary">Sabbakāyapaṭisaṁvedī assāsapassāsānaṁ saṁvaraṭṭhena sīlavisuddhi, avikkhepaṭṭhena cittavisuddhi, dassanaṭṭhena diṭṭhivisuddhi.</span><br />
</p>
<p id="ps1p3c90p2">
<span class="m-text m-primary">Yo tattha saṁvaraṭṭho, ayaṁ adhisīlasikkhā.</span><br />
</p>
<p id="ps1p3c90p3">
<span class="m-text m-primary">Yo tattha avikkhepaṭṭho, ayaṁ adhicittasikkhā.</span><br />
</p>
<p id="ps1p3c90p4">
<span class="m-text m-primary">Yo tattha dassanaṭṭho, ayaṁ adhipaññāsikkhā.</span><br />
</p>
<p id="ps1p3c90p5">
<span class="m-text m-primary">Imā tisso sikkhāyo āvajjanto sikkhati, jānanto sikkhati, passanto sikkhati, paccavekkhanto sikkhati, cittaṁ adhiṭṭhahanto sikkhati, saddhāya adhimuccanto sikkhati, vīriyaṁ paggaṇhanto sikkhati, satiṁ upaṭṭhapento sikkhati, cittaṁ samādahanto sikkhati, paññāya pajānanto sikkhati, abhiññeyyaṁ abhijānanto sikkhati, pariññeyyaṁ parijānanto sikkhati, pahātabbaṁ pajahanto sikkhati, bhāvetabbaṁ bhāvento sikkhati, sacchikātabbaṁ sacchikaronto sikkhati.</span><br />
</p>
<p id="ps1p3c91p1">
<span class="m-text m-primary">Sabbakāyapaṭisaṁvedī assāsapassāsavasena cittassa ekaggataṁ avikkhepaṁ pajānato viditā vedanā uppajjanti …pe…</span><br />
</p>
<p id="ps1p3c91p2">
<span class="m-text m-primary">sabbakāyapaṭisaṁvedī assāsapassāsavasena cittassa ekaggataṁ avikkhepaṁ pajānanto indriyāni samodhāneti …pe…</span><br />
</p>
<p id="ps1p3c91p3">
<span class="m-text m-primary">tena vuccati—</span><br />
</p>
<p id="ps1p3c91p4">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c92p1">
<span class="m-text m-primary">Kathaṁ “passambhayaṁ kāyasaṅkhāraṁ assasissāmī”ti sikkhati, “passambhayaṁ kāyasaṅkhāraṁ passasissāmī”ti sikkhati?</span><br />
</p>
<p id="ps1p3c92p2">
<span class="m-text m-primary">Katamo kāyasaṅkhāro?</span><br />
</p>
<p id="ps1p3c92p3">
<span class="m-text m-primary">Dīghaṁ assāsā kāyikā.</span><br />
</p>
<p id="ps1p3c92p4">
<span class="m-text m-primary">Ete dhammā kāyapaṭibaddhā kāyasaṅkhārā.</span><br />
</p>
<p id="ps1p3c92p5">
<span class="m-text m-primary">Te kāyasaṅkhāre passambhento nirodhento vūpasamento sikkhati.</span><br />
</p>
<p id="ps1p3c92p6">
<span class="m-text m-primary">Dīghaṁ passāsā kāyikā.</span><br />
</p>
<p id="ps1p3c92p7">
<span class="m-text m-primary">Ete dhammā kāyapaṭibaddhā kāyasaṅkhārā.</span><br />
</p>
<p id="ps1p3c92p8">
<span class="m-text m-primary">Te kāyasaṅkhāre passambhento nirodhento vūpasamento sikkhati.</span><br />
</p>
<p id="ps1p3c92p9">
<span class="m-text m-primary">Rassaṁ assāsā rassaṁ passāsā.</span><br />
</p>
<p id="ps1p3c92p10">
<span class="m-text m-primary">Sabbakāyapaṭisaṁvedī assāsā sabbakāyapaṭisaṁvedī passāsā kāyikā.</span><br />
</p>
<p id="ps1p3c92p11">
<span class="m-text m-primary">Ete dhammā kāyapaṭibaddhā kāyasaṅkhārā.</span><br />
</p>
<p id="ps1p3c92p12">
<span class="m-text m-primary">Te kāyasaṅkhāre passambhento nirodhento vūpasamento sikkhati.</span><br />
</p>
<p id="ps1p3c93p1">
<span class="m-text m-primary">Yathārūpehi kāyasaṅkhārehi yā kāyassa ānamanā vinamanā sannamanā paṇamanā iñjanā phandanā calanā pakampanā—</span><br />
</p>
<p id="ps1p3c93p2">
<span class="m-text m-primary">passambhayaṁ kāyasaṅkhāraṁ assasissāmīti sikkhati, passambhayaṁ kāyasaṅkhāraṁ passasissāmīti sikkhati.</span><br />
</p>
<p id="ps1p3c93p3">
<span class="m-text m-primary">Yathārūpehi kāyasaṅkhārehi yā kāyassa na ānamanā na vinamanā na sannamanā na paṇamanā aniñjanā aphandanā acalanā akampanā santaṁ sukhumaṁ passambhayaṁ kāyasaṅkhāraṁ assasissāmīti sikkhati, passambhayaṁ kāyasaṅkhāraṁ passasissāmīti sikkhati.</span><br />
</p>
<p id="ps1p3c94p1">
<span class="m-text m-primary">Iti kira “passambhayaṁ kāyasaṅkhāraṁ assasissāmī”ti sikkhati, “passambhayaṁ kāyasaṅkhāraṁ passasissāmī”ti sikkhati.</span><br />
</p>
<p id="ps1p3c94p2">
<span class="m-text m-primary">Evaṁ sante vātūpaladdhiyā ca pabhāvanā na hoti, assāsapassāsānañca pabhāvanā na hoti, ānāpānassatiyā ca pabhāvanā na hoti, ānāpānassatisamādhissa ca pabhāvanā na hoti;</span><br />
</p>
<p id="ps1p3c94p3">
<span class="m-text m-primary">na ca naṁ taṁ samāpattiṁ paṇḍitā samāpajjantipi vuṭṭhahantipi.</span><br />
</p>
<p id="ps1p3c95p1">
<span class="m-text m-primary">Iti kira “passambhayaṁ kāyasaṅkhāraṁ assasissāmī”ti sikkhati, “passambhayaṁ kāyasaṅkhāraṁ passasissāmī”ti sikkhati.</span><br />
</p>
<p id="ps1p3c95p2">
<span class="m-text m-primary">Evaṁ sante vātūpaladdhiyā ca pabhāvanā hoti, assāsapassāsānañca pabhāvanā hoti, ānāpānassatiyā ca pabhāvanā hoti.</span><br />
</p>
<p id="ps1p3c95p3">
<span class="m-text m-primary">Ānāpānassatisamādhissa ca pabhāvanā hoti;</span><br />
</p>
<p id="ps1p3c95p4">
<span class="m-text m-primary">tañca naṁ samāpattiṁ paṇḍitā samāpajjantipi vuṭṭhahantipi.</span><br />
</p>
<p id="ps1p3c95p5">
<span class="m-text m-primary">Yathā kathaṁ viya?</span><br />
</p>
<p id="ps1p3c95p6">
<span class="m-text m-primary">Seyyathāpi kaṁse ākoṭite paṭhamaṁ oḷārikā saddā pavattanti.</span><br />
</p>
<p id="ps1p3c95p7">
<span class="m-text m-primary">Oḷārikānaṁ saddānaṁ nimittaṁ suggahitattā sumanasikatattā sūpadhāritattā niruddhepi oḷārike sadde, atha pacchā sukhumakā saddā pavattanti.</span><br />
</p>
<p id="ps1p3c95p8">
<span class="m-text m-primary">Sukhumakānaṁ saddānaṁ nimittaṁ suggahitattā sumanasikatattā sūpadhāritattā niruddhepi sukhumake sadde, atha pacchā sukhumasaddanimittārammaṇatāpi cittaṁ pavattati.</span><br />
</p>
<p id="ps1p3c95p9">
<span class="m-text m-primary">Evamevaṁ paṭhamaṁ oḷārikā assāsapassāsā pavattanti;</span><br />
</p>
<p id="ps1p3c95p10">
<span class="m-text m-primary">oḷārikānaṁ assāsapassāsānaṁ nimittaṁ suggahitattā sumanasikatattā sūpadhāritattā niruddhepi oḷārike assāsapassāse, atha pacchā sukhumakā assāsapassāsā pavattanti.</span><br />
</p>
<p id="ps1p3c95p11">
<span class="m-text m-primary">Sukhumakānaṁ assāsapassāsānaṁ nimittaṁ suggahitattā sumanasikatattā sūpadhāritattā niruddhepi sukhumake assāsapassāse, atha pacchā sukhumakaassāsapassāsānaṁ nimittārammaṇatāpi cittaṁ na vikkhepaṁ gacchati.</span><br />
</p>
<p id="ps1p3c96p1">
<span class="m-text m-primary">Evaṁ sante vātūpaladdhiyā ca pabhāvanā hoti, assāsapassāsānañca pabhāvanā hoti, ānāpānassatiyā ca pabhāvanā hoti, ānāpānassatisamādhissa ca pabhāvanā hoti;</span><br />
</p>
<p id="ps1p3c96p2">
<span class="m-text m-primary">tañca naṁ samāpattiṁ paṇḍitā samāpajjantipi vuṭṭhahantipi.</span><br />
</p>
<p id="ps1p3c96p3">
<span class="m-text m-primary">Passambhayaṁ kāyasaṅkhāraṁ assāsapassāsā kāyo upaṭṭhānaṁ sati anupassanā ñāṇaṁ.</span><br />
</p>
<p id="ps1p3c96p4">
<span class="m-text m-primary">Kāyo upaṭṭhānaṁ, no sati;</span><br />
</p>
<p id="ps1p3c96p5">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c96p6">
<span class="m-text m-primary">Tāya satiyā tena ñāṇena taṁ kāyaṁ anupassati.</span><br />
</p>
<p id="ps1p3c96p7">
<span class="m-text m-primary">Tena vuccati—</span><br />
</p>
<p id="ps1p3c96p8">
<span class="m-text m-primary">“kāye kāyānupassanāsatipaṭṭhānabhāvanā”ti.</span><br />
</p>
<p id="ps1p3c97p1">
<span class="m-text m-primary">**Anupassatī**ti kathaṁ taṁ kāyaṁ anupassati …pe…</span><br />
</p>
<p id="ps1p3c97p2">
<span class="m-text m-primary">evaṁ taṁ kāyaṁ anupassati.</span><br />
</p>
<p id="ps1p3c97p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c97p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c97p5">
<span class="m-text m-primary">Passambhayaṁ kāyasaṅkhāraṁ, assāsapassāsānaṁ saṁvaraṭṭhena sīlavisuddhi, avikkhepaṭṭhena cittavisuddhi, dassanaṭṭhena diṭṭhivisuddhi.</span><br />
</p>
<p id="ps1p3c97p6">
<span class="m-text m-primary">Yo tattha saṁvaraṭṭho, ayaṁ adhisīlasikkhā;</span><br />
</p>
<p id="ps1p3c97p7">
<span class="m-text m-primary">yo tattha avikkhepaṭṭho, ayaṁ adhicittasikkhā;</span><br />
</p>
<p id="ps1p3c97p8">
<span class="m-text m-primary">yo tattha dassanaṭṭho ayaṁ adhipaññāsikkhā.</span><br />
</p>
<p id="ps1p3c97p9">
<span class="m-text m-primary">Imā tisso sikkhāyo āvajjanto sikkhati …pe…</span><br />
</p>
<p id="ps1p3c97p10">
<span class="m-text m-primary">sacchikātabbaṁ sacchikaronto sikkhati, passambhayaṁ kāyasaṅkhāraṁ assāsapassāsavasena cittassa ekaggataṁ avikkhepaṁ pajānato viditā vedanā uppajjanti …pe…</span><br />
</p>
<p id="ps1p3c97p11">
<span class="m-text m-primary">passambhayaṁ kāyasaṅkhāraṁ assāsapassāsavasena cittassa ekaggataṁ avikkhepaṁ pajānanto indriyāni samodhāneti …pe…</span><br />
</p>
<p id="ps1p3c97p12">
<span class="m-text m-primary">tena vuccati—</span><br />
</p>
<p id="ps1p3c97p13">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c98p1">
<span class="m-text m-primary">Aṭṭha anupassanāñāṇāni, aṭṭha ca upaṭṭhānānussatiyo, cattāri suttantikavatthūni kāye kāyānupassanāya.</span><br />
</p>
<p id="ps1p3c98p2">
<span class="m-text m-primary">Bhāṇavāro.</span><br />
</p>
<p id="ps1p3c99p0">
<span class="m-text m-primary">1.3.5.2. Dutiyacatukkaniddesa</span><br />
</p>
<p id="ps1p3c99p1">
<span class="m-text m-primary">Kathaṁ “pītipaṭisaṁvedī assasissāmī”ti sikkhati “pītipaṭisaṁvedī passasissāmī”ti sikkhati?</span><br />
</p>
<p id="ps1p3c99p2">
<span class="m-text m-primary">Katamā pīti?</span><br />
</p>
<p id="ps1p3c99p3">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato uppajjati pīti pāmojjaṁ.</span><br />
</p>
<p id="ps1p3c99p4">
<span class="m-text m-primary">Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa.</span><br />
</p>
<p id="ps1p3c99p5">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato uppajjati pīti pāmojjaṁ …pe…</span><br />
</p>
<p id="ps1p3c99p6">
<span class="m-text m-primary">rassaṁ assāsavasena, rassaṁ passāsavasena, sabbakāyapaṭisaṁvedī assāsavasena, sabbakāyapaṭisaṁvedī passāsavasena, passambhayaṁ kāyasaṅkhāraṁ assāsavasena, passambhayaṁ kāyasaṅkhāraṁ passāsavasena cittassa ekaggataṁ avikkhepaṁ pajānato uppajjati pīti pāmojjaṁ.</span><br />
</p>
<p id="ps1p3c99p7">
<span class="m-text m-primary">Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="ps1p3c99p8">
<span class="m-text m-primary">ayaṁ pīti.</span><br />
</p>
<p id="ps1p3c100p1">
<span class="m-text m-primary">Kathaṁ sā pīti paṭividitā hoti?</span><br />
</p>
<p id="ps1p3c100p2">
<span class="m-text m-primary">Dīghaṁ assāsapassāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c100p3">
<span class="m-text m-primary">Tāya satiyā tena ñāṇena sā pīti paṭividitā hoti.</span><br />
</p>
<p id="ps1p3c100p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c100p5">
<span class="m-text m-primary">Tāya satiyā tena ñāṇena sā pīti paṭividitā hoti.</span><br />
</p>
<p id="ps1p3c100p6">
<span class="m-text m-primary">Rassaṁ assāsavasena …pe…</span><br />
</p>
<p id="ps1p3c100p7">
<span class="m-text m-primary">rassaṁ passāsavasena …</span><br />
</p>
<p id="ps1p3c100p8">
<span class="m-text m-primary">sabbakāyapaṭisaṁvedī assāsavasena …</span><br />
</p>
<p id="ps1p3c100p9">
<span class="m-text m-primary">sabbakāyapaṭisaṁvedī passāsavasena …</span><br />
</p>
<p id="ps1p3c100p10">
<span class="m-text m-primary">passambhayaṁ kāyasaṅkhāraṁ assāsavasena …</span><br />
</p>
<p id="ps1p3c100p11">
<span class="m-text m-primary">passambhayaṁ kāyasaṅkhāraṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c100p12">
<span class="m-text m-primary">Tāya satiyā tena ñāṇena sā pīti paṭividitā hoti.</span><br />
</p>
<p id="ps1p3c100p13">
<span class="m-text m-primary">Āvajjato sā pīti paṭividitā hoti, jānato …</span><br />
</p>
<p id="ps1p3c100p14">
<span class="m-text m-primary">passato …</span><br />
</p>
<p id="ps1p3c100p15">
<span class="m-text m-primary">paccavekkhato …</span><br />
</p>
<p id="ps1p3c100p16">
<span class="m-text m-primary">cittaṁ adhiṭṭhahato …</span><br />
</p>
<p id="ps1p3c100p17">
<span class="m-text m-primary">saddhāya adhimuccato …</span><br />
</p>
<p id="ps1p3c100p18">
<span class="m-text m-primary">vīriyaṁ paggaṇhato …</span><br />
</p>
<p id="ps1p3c100p19">
<span class="m-text m-primary">satiṁ upaṭṭhāpayato …</span><br />
</p>
<p id="ps1p3c100p20">
<span class="m-text m-primary">cittaṁ samādahato …</span><br />
</p>
<p id="ps1p3c100p21">
<span class="m-text m-primary">paññāya pajānato …</span><br />
</p>
<p id="ps1p3c100p22">
<span class="m-text m-primary">abhiññeyyaṁ abhijānato …</span><br />
</p>
<p id="ps1p3c100p23">
<span class="m-text m-primary">pariññeyyaṁ parijānato …</span><br />
</p>
<p id="ps1p3c100p24">
<span class="m-text m-primary">pahātabbaṁ pajahato …</span><br />
</p>
<p id="ps1p3c100p25">
<span class="m-text m-primary">bhāvetabbaṁ bhāvayato …</span><br />
</p>
<p id="ps1p3c100p26">
<span class="m-text m-primary">sacchikātabbaṁ sacchikaroto sā pīti paṭividitā hoti.</span><br />
</p>
<p id="ps1p3c100p27">
<span class="m-text m-primary">Evaṁ sā pīti paṭividitā hoti.</span><br />
</p>
<p id="ps1p3c101p1">
<span class="m-text m-primary">Pītipaṭisaṁvedī assāsapassāsavasena vedanā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c101p2">
<span class="m-text m-primary">Vedanā upaṭṭhānaṁ, no sati;</span><br />
</p>
<p id="ps1p3c101p3">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c101p4">
<span class="m-text m-primary">Tāya satiyā tena ñāṇena taṁ vedanaṁ anupassati.</span><br />
</p>
<p id="ps1p3c101p5">
<span class="m-text m-primary">Tena vuccati—</span><br />
</p>
<p id="ps1p3c101p6">
<span class="m-text m-primary">“vedanāsu vedanānupassanāsatipaṭṭhānabhāvanā”ti.</span><br />
</p>
<p id="ps1p3c102p1">
<span class="m-text m-primary">**Anupassatī**ti kathaṁ taṁ vedanaṁ anupassati?</span><br />
</p>
<p id="ps1p3c102p2">
<span class="m-text m-primary">Aniccato anupassati …pe…</span><br />
</p>
<p id="ps1p3c102p3">
<span class="m-text m-primary">evaṁ taṁ vedanaṁ anupassati.</span><br />
</p>
<p id="ps1p3c102p4">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c102p5">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c102p6">
<span class="m-text m-primary">Pītipaṭisaṁvedī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c102p7">
<span class="m-text m-primary">pītipaṭisaṁvedī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c102p8">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c102p9">
<span class="m-text m-primary">Tena vuccati—</span><br />
</p>
<p id="ps1p3c102p10">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c103p1">
<span class="m-text m-primary">Kathaṁ “sukhapaṭisaṁvedī assasissāmī”ti sikkhati, “sukhapaṭisaṁvedī passasissāmī”ti sikkhati?</span><br />
</p>
<p id="ps1p3c103p2">
<span class="m-text m-primary">**Sukhan**ti dve sukhāni—</span><br />
</p>
<p id="ps1p3c103p3">
<span class="m-text m-primary">kāyikañca sukhaṁ, cetasikañca sukhaṁ.</span><br />
</p>
<p id="ps1p3c103p4">
<span class="m-text m-primary">Katamaṁ kāyikaṁ sukhaṁ?</span><br />
</p>
<p id="ps1p3c103p5">
<span class="m-text m-primary">Yaṁ kāyikaṁ sātaṁ kāyikaṁ sukhaṁ, kāyasamphassajaṁ sātaṁ sukhaṁ vedayitaṁ, kāyasamphassajā sātā sukhā vedanā—</span><br />
</p>
<p id="ps1p3c103p6">
<span class="m-text m-primary">idaṁ kāyikaṁ sukhaṁ.</span><br />
</p>
<p id="ps1p3c103p7">
<span class="m-text m-primary">Katamaṁ cetasikaṁ sukhaṁ?</span><br />
</p>
<p id="ps1p3c103p8">
<span class="m-text m-primary">Yaṁ cetasikaṁ sātaṁ cetasikaṁ sukhaṁ, cetosamphassajaṁ sātaṁ sukhaṁ vedayitaṁ, cetosamphassajā sātā sukhā vedanā—</span><br />
</p>
<p id="ps1p3c103p9">
<span class="m-text m-primary">idaṁ cetasikaṁ sukhaṁ.</span><br />
</p>
<p id="ps1p3c104p1">
<span class="m-text m-primary">Kathaṁ te sukhā paṭividitā honti?</span><br />
</p>
<p id="ps1p3c104p2">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c104p3">
<span class="m-text m-primary">Tāya satiyā tena ñāṇena te sukhā paṭividitā honti.</span><br />
</p>
<p id="ps1p3c104p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c104p5">
<span class="m-text m-primary">Tāya satiyā tena ñāṇena te sukhā paṭividitā honti …pe…</span><br />
</p>
<p id="ps1p3c104p6">
<span class="m-text m-primary">sacchikātabbaṁ sacchikaroto te sukhā paṭividitā honti.</span><br />
</p>
<p id="ps1p3c104p7">
<span class="m-text m-primary">Evaṁ te sukhā paṭividitā honti.</span><br />
</p>
<p id="ps1p3c104p8">
<span class="m-text m-primary">Sukhapaṭisaṁvedī assāsapassāsavasena vedanā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c104p9">
<span class="m-text m-primary">Vedanā upaṭṭhānaṁ, no sati;</span><br />
</p>
<p id="ps1p3c104p10">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c104p11">
<span class="m-text m-primary">Tāya satiyā tena ñāṇena taṁ vedanaṁ anupassati.</span><br />
</p>
<p id="ps1p3c104p12">
<span class="m-text m-primary">Tena vuccati—</span><br />
</p>
<p id="ps1p3c104p13">
<span class="m-text m-primary">“vedanāsu vedanānupassanāsatipaṭṭhānabhāvanā”ti.</span><br />
</p>
<p id="ps1p3c105p1">
<span class="m-text m-primary">**Anupassatī**ti kathaṁ taṁ vedanaṁ anupassati.</span><br />
</p>
<p id="ps1p3c105p2">
<span class="m-text m-primary">Aniccato anupassati …pe…</span><br />
</p>
<p id="ps1p3c105p3">
<span class="m-text m-primary">evaṁ taṁ vedanaṁ anupassati.</span><br />
</p>
<p id="ps1p3c105p4">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c105p5">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c105p6">
<span class="m-text m-primary">Sukhapaṭisaṁvedī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c105p7">
<span class="m-text m-primary">sukhapaṭisaṁvedī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c105p8">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c105p9">
<span class="m-text m-primary">Tena vuccati—</span><br />
</p>
<p id="ps1p3c105p10">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c106p1">
<span class="m-text m-primary">Kathaṁ “cittasaṅkhārapaṭisaṁvedī assasissāmī”ti sikkhati, “cittasaṅkhārapaṭisaṁvedī passasissāmī”ti sikkhati?</span><br />
</p>
<p id="ps1p3c106p2">
<span class="m-text m-primary">Katamo cittasaṅkhāro?</span><br />
</p>
<p id="ps1p3c106p3">
<span class="m-text m-primary">Dīghaṁ assāsavasena saññā ca vedanā ca cetasikā—</span><br />
</p>
<p id="ps1p3c106p4">
<span class="m-text m-primary">ete dhammā cittapaṭibaddhā cittasaṅkhārā.</span><br />
</p>
<p id="ps1p3c106p5">
<span class="m-text m-primary">Dīghaṁ passāsavasena saññā ca vedanā ca cetasikā—</span><br />
</p>
<p id="ps1p3c106p6">
<span class="m-text m-primary">ete dhammā cittapaṭibaddhā cittasaṅkhārā …pe…</span><br />
</p>
<p id="ps1p3c106p7">
<span class="m-text m-primary">sukhapaṭisaṁvedī assāsavasena …</span><br />
</p>
<p id="ps1p3c106p8">
<span class="m-text m-primary">sukhapaṭisaṁvedī passāsavasena saññā ca vedanā ca cetasikā—</span><br />
</p>
<p id="ps1p3c106p9">
<span class="m-text m-primary">ete dhammā cittapaṭibaddhā cittasaṅkhārā—</span><br />
</p>
<p id="ps1p3c106p10">
<span class="m-text m-primary">ayaṁ cittasaṅkhāro.</span><br />
</p>
<p id="ps1p3c107p1">
<span class="m-text m-primary">Kathaṁ te cittasaṅkhārā paṭividitā honti?</span><br />
</p>
<p id="ps1p3c107p2">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c107p3">
<span class="m-text m-primary">Tāya satiyā tena ñāṇena te cittasaṅkhārā paṭividitā honti.</span><br />
</p>
<p id="ps1p3c107p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c107p5">
<span class="m-text m-primary">Tāya satiyā tena ñāṇena te cittasaṅkhārā paṭividitā honti …pe…</span><br />
</p>
<p id="ps1p3c107p6">
<span class="m-text m-primary">sacchikātabbaṁ sacchikaroto te cittasaṅkhārā paṭividitā honti.</span><br />
</p>
<p id="ps1p3c107p7">
<span class="m-text m-primary">Evaṁ te cittasaṅkhārā paṭividitā honti.</span><br />
</p>
<p id="ps1p3c107p8">
<span class="m-text m-primary">Cittasaṅkhārapaṭisaṁvedī assāsapassāsavasena vedanā upaṭṭhānaṁ sati anupassanā ñāṇaṁ vedanā upaṭṭhānaṁ, no sati;</span><br />
</p>
<p id="ps1p3c107p9">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c107p10">
<span class="m-text m-primary">Tāya satiyā tena ñāṇena taṁ vedanaṁ anupassati.</span><br />
</p>
<p id="ps1p3c107p11">
<span class="m-text m-primary">Tena vuccati—</span><br />
</p>
<p id="ps1p3c107p12">
<span class="m-text m-primary">“vedanāsu vedanānupassanāsatipaṭṭhānabhāvanā”ti.</span><br />
</p>
<p id="ps1p3c108p1">
<span class="m-text m-primary">**Anupassatī**ti kathaṁ taṁ vedanaṁ anupassati?</span><br />
</p>
<p id="ps1p3c108p2">
<span class="m-text m-primary">Aniccato anupassati …pe…</span><br />
</p>
<p id="ps1p3c108p3">
<span class="m-text m-primary">evaṁ taṁ vedanaṁ anupassati.</span><br />
</p>
<p id="ps1p3c108p4">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c108p5">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c108p6">
<span class="m-text m-primary">Cittasaṅkhārapaṭisaṁvedī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c108p7">
<span class="m-text m-primary">cittasaṅkhārapaṭisaṁvedī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c108p8">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c108p9">
<span class="m-text m-primary">Tena vuccati—</span><br />
</p>
<p id="ps1p3c108p10">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c109p1">
<span class="m-text m-primary">Kathaṁ “passambhayaṁ cittasaṅkhāraṁ assasissāmī”ti sikkhati, “passambhayaṁ cittasaṅkhāraṁ passasissāmī”ti sikkhati?</span><br />
</p>
<p id="ps1p3c109p2">
<span class="m-text m-primary">Katamo cittasaṅkhāro?</span><br />
</p>
<p id="ps1p3c109p3">
<span class="m-text m-primary">Dīghaṁ assāsavasena saññā ca vedanā ca cetasikā—</span><br />
</p>
<p id="ps1p3c109p4">
<span class="m-text m-primary">ete dhammā cittapaṭibaddhā cittasaṅkhārā.</span><br />
</p>
<p id="ps1p3c109p5">
<span class="m-text m-primary">Te cittasaṅkhāre passambhento nirodhento vūpasamento sikkhati.</span><br />
</p>
<p id="ps1p3c109p6">
<span class="m-text m-primary">Dīghaṁ passāsavasena saññā ca vedanā ca cetasikā—</span><br />
</p>
<p id="ps1p3c109p7">
<span class="m-text m-primary">ete dhammā cittapaṭibaddhā cittasaṅkhārā.</span><br />
</p>
<p id="ps1p3c109p8">
<span class="m-text m-primary">Te cittasaṅkhāre passambhento nirodhento vūpasamento sikkhati.</span><br />
</p>
<p id="ps1p3c109p9">
<span class="m-text m-primary">Cittasaṅkhārapaṭisaṁvedī assāsavasena …</span><br />
</p>
<p id="ps1p3c109p10">
<span class="m-text m-primary">cittasaṅkhārapaṭisaṁvedī passāsavasena saññā ca vedanā ca cetasikā—</span><br />
</p>
<p id="ps1p3c109p11">
<span class="m-text m-primary">ete dhammā cittapaṭibaddhā cittasaṅkhārā.</span><br />
</p>
<p id="ps1p3c109p12">
<span class="m-text m-primary">Te cittasaṅkhāre passambhento nirodhento vūpasamento sikkhati.</span><br />
</p>
<p id="ps1p3c109p13">
<span class="m-text m-primary">Passambhayaṁ cittasaṅkhāraṁ assāsapassāsavasena vedanā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c109p14">
<span class="m-text m-primary">Vedanā upaṭṭhānaṁ, no sati;</span><br />
</p>
<p id="ps1p3c109p15">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c109p16">
<span class="m-text m-primary">Tāya satiyā tena ñāṇena taṁ vedanaṁ anupassati.</span><br />
</p>
<p id="ps1p3c109p17">
<span class="m-text m-primary">Tena vuccati—</span><br />
</p>
<p id="ps1p3c109p18">
<span class="m-text m-primary">“vedanāsu vedanānupassanāsatipaṭṭhānabhāvanā”ti.</span><br />
</p>
<p id="ps1p3c110p1">
<span class="m-text m-primary">**Anupassatī**ti kathaṁ taṁ vedanaṁ anupassati …pe…</span><br />
</p>
<p id="ps1p3c110p2">
<span class="m-text m-primary">evaṁ taṁ vedanaṁ anupassati.</span><br />
</p>
<p id="ps1p3c110p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c110p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c110p5">
<span class="m-text m-primary">Passambhayaṁ cittasaṅkhāraṁ assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c110p6">
<span class="m-text m-primary">passambhayaṁ cittasaṅkhāraṁ assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c110p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c110p8">
<span class="m-text m-primary">Tena vuccati—</span><br />
</p>
<p id="ps1p3c110p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c111p1">
<span class="m-text m-primary">Aṭṭha anupassanāñāṇāni aṭṭha ca upaṭṭhānānussatiyo cattāri suttantikavatthūni vedanāsu vedanānupassanāya.</span><br />
</p>
<p id="ps1p3c112p0">
<span class="m-text m-primary">1.3.5.3. Tatiyacatukkaniddesa</span><br />
</p>
<p id="ps1p3c112p1">
<span class="m-text m-primary">Kathaṁ “cittapaṭisaṁvedī assasissāmī”ti sikkhati, “cittapaṭisaṁvedī passasissāmī”ti sikkhati?</span><br />
</p>
<p id="ps1p3c112p2">
<span class="m-text m-primary">Katamaṁ taṁ cittaṁ?</span><br />
</p>
<p id="ps1p3c112p3">
<span class="m-text m-primary">Dīghaṁ assāsavasena viññāṇaṁ cittaṁ.</span><br />
</p>
<p id="ps1p3c112p4">
<span class="m-text m-primary">Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu.</span><br />
</p>
<p id="ps1p3c112p5">
<span class="m-text m-primary">Dīghaṁ passāsavasena …pe…</span><br />
</p>
<p id="ps1p3c112p6">
<span class="m-text m-primary">passambhayaṁ cittasaṅkhāraṁ assāsavasena …</span><br />
</p>
<p id="ps1p3c112p7">
<span class="m-text m-primary">passambhayaṁ cittasaṅkhāraṁ passāsavasena viññāṇaṁ cittaṁ.</span><br />
</p>
<p id="ps1p3c112p8">
<span class="m-text m-primary">Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu—</span><br />
</p>
<p id="ps1p3c112p9">
<span class="m-text m-primary">idaṁ cittaṁ.</span><br />
</p>
<p id="ps1p3c113p1">
<span class="m-text m-primary">Kathaṁ taṁ cittaṁ paṭividitaṁ hoti?</span><br />
</p>
<p id="ps1p3c113p2">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c113p3">
<span class="m-text m-primary">Tāya satiyā tena ñāṇena taṁ cittaṁ paṭividitaṁ hoti.</span><br />
</p>
<p id="ps1p3c113p4">
<span class="m-text m-primary">Dīghaṁ passāsavasena cittassa ekaggataṁ avikkhepaṁ pajānato sati upaṭṭhitā hoti.</span><br />
</p>
<p id="ps1p3c113p5">
<span class="m-text m-primary">Tāya satiyā tena ñāṇena taṁ cittaṁ paṭividitaṁ hoti …pe…</span><br />
</p>
<p id="ps1p3c113p6">
<span class="m-text m-primary">sacchikātabbaṁ sacchikaroto taṁ cittaṁ paṭividitaṁ hoti.</span><br />
</p>
<p id="ps1p3c113p7">
<span class="m-text m-primary">Evaṁ taṁ cittaṁ paṭividitaṁ hoti.</span><br />
</p>
<p id="ps1p3c113p8">
<span class="m-text m-primary">Cittapaṭisaṁvedī assāsapassāsavasena viññāṇaṁ cittaṁ upaṭṭhānaṁ sati anupassanā ñāṇaṁ.</span><br />
</p>
<p id="ps1p3c113p9">
<span class="m-text m-primary">Cittaṁ upaṭṭhānaṁ, no sati;</span><br />
</p>
<p id="ps1p3c113p10">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c113p11">
<span class="m-text m-primary">Tāya satiyā tena ñāṇena taṁ cittaṁ anupassati.</span><br />
</p>
<p id="ps1p3c113p12">
<span class="m-text m-primary">Tena vuccati—</span><br />
</p>
<p id="ps1p3c113p13">
<span class="m-text m-primary">“citte cittānupassanāsatipaṭṭhānabhāvanā”ti.</span><br />
</p>
<p id="ps1p3c114p1">
<span class="m-text m-primary">**Anupassatī**ti kathaṁ taṁ cittaṁ anupassati …pe…</span><br />
</p>
<p id="ps1p3c114p2">
<span class="m-text m-primary">evaṁ taṁ cittaṁ anupassati.</span><br />
</p>
<p id="ps1p3c114p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c114p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c114p5">
<span class="m-text m-primary">Cittapaṭisaṁvedī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c114p6">
<span class="m-text m-primary">cittapaṭisaṁvedī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c114p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c114p8">
<span class="m-text m-primary">Tena vuccati—</span><br />
</p>
<p id="ps1p3c114p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c115p1">
<span class="m-text m-primary">Kathaṁ “abhippamodayaṁ cittaṁ assasissāmī”ti sikkhati, “abhippamodayaṁ cittaṁ passasissāmī”ti sikkhati?</span><br />
</p>
<p id="ps1p3c115p2">
<span class="m-text m-primary">Katamo cittassa abhippamodo?</span><br />
</p>
<p id="ps1p3c115p3">
<span class="m-text m-primary">Dīghaṁ assāsavasena cittassa ekaggataṁ avikkhepaṁ pajānato uppajjati cittassa abhippamodo.</span><br />
</p>
<p id="ps1p3c115p4">
<span class="m-text m-primary">Yā cittassa āmodanā pamodanā hāso pahāso vitti odagyaṁ attamanatā cittassa.</span><br />
</p>
<p id="ps1p3c115p5">
<span class="m-text m-primary">Dīghaṁ assāsapassāsavasena cittassa ekaggataṁ avikkhepaṁ pajānato uppajjati cittassa abhippamodo.</span><br />
</p>
<p id="ps1p3c115p6">
<span class="m-text m-primary">Yā cittassa āmodanā pamodanā hāso pahāso vitti odagyaṁ attamanatā cittassa …pe…</span><br />
</p>
<p id="ps1p3c115p7">
<span class="m-text m-primary">cittapaṭisaṁvedī assāsavasena …</span><br />
</p>
<p id="ps1p3c115p8">
<span class="m-text m-primary">cittapaṭisaṁvedī passāsavasena cittassa ekaggataṁ avikkhepaṁ pajānato uppajjati cittassa abhippamodo.</span><br />
</p>
<p id="ps1p3c115p9">
<span class="m-text m-primary">Yā cittassa āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="ps1p3c115p10">
<span class="m-text m-primary">ayaṁ cittassa abhippamodo.</span><br />
</p>
<p id="ps1p3c115p11">
<span class="m-text m-primary">Abhippamodayaṁ cittaṁ assāsapassāsavasena viññāṇaṁ cittaṁ upaṭṭhānaṁ sati anupassanā ñāṇaṁ.</span><br />
</p>
<p id="ps1p3c115p12">
<span class="m-text m-primary">Cittaṁ upaṭṭhānaṁ, no sati;</span><br />
</p>
<p id="ps1p3c115p13">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c115p14">
<span class="m-text m-primary">Tāya satiyā tena ñāṇena taṁ cittaṁ anupassati.</span><br />
</p>
<p id="ps1p3c115p15">
<span class="m-text m-primary">Tena vuccati—</span><br />
</p>
<p id="ps1p3c115p16">
<span class="m-text m-primary">“citte cittānupassanāsatipaṭṭhānabhāvanā”ti.</span><br />
</p>
<p id="ps1p3c116p1">
<span class="m-text m-primary">**Anupassatī**ti kathaṁ taṁ cittaṁ anupassati …pe…</span><br />
</p>
<p id="ps1p3c116p2">
<span class="m-text m-primary">evaṁ taṁ cittaṁ anupassatīti.</span><br />
</p>
<p id="ps1p3c116p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c116p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c116p5">
<span class="m-text m-primary">Abhippamodayaṁ cittaṁ assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c116p6">
<span class="m-text m-primary">abhippamodayaṁ cittaṁ assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c116p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c116p8">
<span class="m-text m-primary">Tena vuccati—</span><br />
</p>
<p id="ps1p3c116p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c117p1">
<span class="m-text m-primary">Kathaṁ “samādahaṁ cittaṁ assasissāmī”ti sikkhati, “samādahaṁ cittaṁ passasissāmī”ti sikkhati?</span><br />
</p>
<p id="ps1p3c117p2">
<span class="m-text m-primary">Katamo samādhi?</span><br />
</p>
<p id="ps1p3c117p3">
<span class="m-text m-primary">Dīghaṁ assāsavasena cittassa ekaggatā avikkhepo samādhi, yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi.</span><br />
</p>
<p id="ps1p3c117p4">
<span class="m-text m-primary">Dīghaṁ passāsavasena cittassa ekaggatā avikkhepo samādhi …pe…</span><br />
</p>
<p id="ps1p3c117p5">
<span class="m-text m-primary">samādahaṁ cittaṁ assāsavasena …pe…</span><br />
</p>
<p id="ps1p3c117p6">
<span class="m-text m-primary">samādahaṁ cittaṁ passāsavasena cittassa ekaggatā avikkhepo samādhi.</span><br />
</p>
<p id="ps1p3c117p7">
<span class="m-text m-primary">Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ps1p3c117p8">
<span class="m-text m-primary">ayaṁ samādhi.</span><br />
</p>
<p id="ps1p3c117p9">
<span class="m-text m-primary">Samādahaṁ cittaṁ assāsapassāsavasena viññāṇaṁ cittaṁ upaṭṭhānaṁ sati anupassanā ñāṇaṁ.</span><br />
</p>
<p id="ps1p3c117p10">
<span class="m-text m-primary">Cittaṁ upaṭṭhānaṁ, no sati;</span><br />
</p>
<p id="ps1p3c117p11">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c117p12">
<span class="m-text m-primary">Tāya satiyā tena ñāṇena taṁ cittaṁ anupassati.</span><br />
</p>
<p id="ps1p3c117p13">
<span class="m-text m-primary">Tena vuccati—</span><br />
</p>
<p id="ps1p3c117p14">
<span class="m-text m-primary">“citte cittānupassanāsatipaṭṭhānabhāvanā”ti.</span><br />
</p>
<p id="ps1p3c118p1">
<span class="m-text m-primary">**Anupassatī**ti kathaṁ taṁ cittaṁ anupassati …pe…</span><br />
</p>
<p id="ps1p3c118p2">
<span class="m-text m-primary">evaṁ taṁ cittaṁ anupassati.</span><br />
</p>
<p id="ps1p3c118p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c118p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c118p5">
<span class="m-text m-primary">Samādahaṁ cittaṁ assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c118p6">
<span class="m-text m-primary">samādahaṁ cittaṁ assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c118p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c118p8">
<span class="m-text m-primary">Tena vuccati—</span><br />
</p>
<p id="ps1p3c118p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c119p1">
<span class="m-text m-primary">Kathaṁ “vimocayaṁ cittaṁ assasissāmī”ti sikkhati, “vimocayaṁ cittaṁ passasissāmī”ti sikkhati?</span><br />
</p>
<p id="ps1p3c119p2">
<span class="m-text m-primary">“Rāgato vimocayaṁ cittaṁ assasissāmī”ti sikkhati, “rāgato vimocayaṁ cittaṁ passasissāmī”ti sikkhati.</span><br />
</p>
<p id="ps1p3c119p3">
<span class="m-text m-primary">“Dosato vimocayaṁ cittaṁ assasissāmī”ti sikkhati, “dosato vimocayaṁ cittaṁ passasissāmī”ti sikkhati.</span><br />
</p>
<p id="ps1p3c119p4">
<span class="m-text m-primary">“Mohato vimocayaṁ cittaṁ assasissāmī”ti sikkhati …pe…</span><br />
</p>
<p id="ps1p3c119p5">
<span class="m-text m-primary">mānato vimocayaṁ cittaṁ …</span><br />
</p>
<p id="ps1p3c119p6">
<span class="m-text m-primary">diṭṭhiyā vimocayaṁ cittaṁ …</span><br />
</p>
<p id="ps1p3c119p7">
<span class="m-text m-primary">vicikicchāya vimocayaṁ cittaṁ …</span><br />
</p>
<p id="ps1p3c119p8">
<span class="m-text m-primary">thinato vimocayaṁ cittaṁ …</span><br />
</p>
<p id="ps1p3c119p9">
<span class="m-text m-primary">uddhaccato vimocayaṁ cittaṁ …</span><br />
</p>
<p id="ps1p3c119p10">
<span class="m-text m-primary">ahirikato vimocayaṁ cittaṁ …</span><br />
</p>
<p id="ps1p3c119p11">
<span class="m-text m-primary">“anottappato vimocayaṁ cittaṁ assasissāmī”ti sikkhati, “anottappato vimocayaṁ cittaṁ passasissāmī”ti sikkhati.</span><br />
</p>
<p id="ps1p3c119p12">
<span class="m-text m-primary">Vimocayaṁ cittaṁ assāsapassāsavasena viññāṇaṁ cittaṁ upaṭṭhānaṁ sati …pe….</span><br />
</p>
<p id="ps1p3c120p1">
<span class="m-text m-primary">**Anupassatī**ti kathaṁ taṁ cittaṁ anupassati …pe…</span><br />
</p>
<p id="ps1p3c120p2">
<span class="m-text m-primary">evaṁ taṁ cittaṁ anupassati.</span><br />
</p>
<p id="ps1p3c120p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c120p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c120p5">
<span class="m-text m-primary">Vimocayaṁ cittaṁ assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c120p6">
<span class="m-text m-primary">vimocayaṁ cittaṁ assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c120p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c120p8">
<span class="m-text m-primary">Tena vuccati—</span><br />
</p>
<p id="ps1p3c120p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c121p1">
<span class="m-text m-primary">Aṭṭha anupassanāñāṇāni aṭṭha ca upaṭṭhānānussatiyo cattāri suttantikavatthūni citte cittānupassanāya.</span><br />
</p>
<p id="ps1p3c122p0">
<span class="m-text m-primary">1.3.5.4. Catutthacatukkaniddesa</span><br />
</p>
<p id="ps1p3c122p1">
<span class="m-text m-primary">Kathaṁ “aniccānupassī assasissāmī”ti sikkhati, “aniccānupassī passasissāmī”ti sikkhati?</span><br />
</p>
<p id="ps1p3c122p2">
<span class="m-text m-primary">**Aniccan**ti kiṁ aniccaṁ?</span><br />
</p>
<p id="ps1p3c122p3">
<span class="m-text m-primary">Pañcakkhandhā aniccā.</span><br />
</p>
<p id="ps1p3c122p4">
<span class="m-text m-primary">Kenaṭṭhena aniccā?</span><br />
</p>
<p id="ps1p3c122p5">
<span class="m-text m-primary">Uppādavayaṭṭhena aniccā.</span><br />
</p>
<p id="ps1p3c122p6">
<span class="m-text m-primary">Pañcannaṁ khandhānaṁ udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?</span><br />
</p>
<p id="ps1p3c122p7">
<span class="m-text m-primary">Pañcannaṁ khandhānaṁ udayaṁ passanto pañcavīsati lakkhaṇāni passati, vayaṁ passanto pañcavīsati lakkhaṇāni passati.</span><br />
</p>
<p id="ps1p3c122p8">
<span class="m-text m-primary">Pañcannaṁ khandhānaṁ udayabbayaṁ passanto imāni paññāsa lakkhaṇāni passati.</span><br />
</p>
<p id="ps1p3c123p1">
<span class="m-text m-primary">“Rūpe aniccānupassī assasissāmī”ti sikkhati, “rūpe aniccānupassī passasissāmī”ti sikkhati.</span><br />
</p>
<p id="ps1p3c123p2">
<span class="m-text m-primary">“Vedanāya …pe…</span><br />
</p>
<p id="ps1p3c123p3">
<span class="m-text m-primary">saññāya …</span><br />
</p>
<p id="ps1p3c123p4">
<span class="m-text m-primary">saṅkhāresu …</span><br />
</p>
<p id="ps1p3c123p5">
<span class="m-text m-primary">viññāṇe …</span><br />
</p>
<p id="ps1p3c123p6">
<span class="m-text m-primary">cakkhusmiṁ …pe…</span><br />
</p>
<p id="ps1p3c123p7">
<span class="m-text m-primary">jarāmaraṇe aniccānupassī assasissāmī”ti sikkhati, “jarāmaraṇe aniccānupassī passasissāmī”ti sikkhati.</span><br />
</p>
<p id="ps1p3c123p8">
<span class="m-text m-primary">Aniccānupassī assāsapassāsavasena dhammā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c123p9">
<span class="m-text m-primary">Dhammā upaṭṭhānaṁ, no sati;</span><br />
</p>
<p id="ps1p3c123p10">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c123p11">
<span class="m-text m-primary">Tāya satiyā tena ñāṇena te dhamme anupassati.</span><br />
</p>
<p id="ps1p3c123p12">
<span class="m-text m-primary">Tena vuccati—</span><br />
</p>
<p id="ps1p3c123p13">
<span class="m-text m-primary">“dhammesu dhammānupassanāsatipaṭṭhānabhāvanā”ti.</span><br />
</p>
<p id="ps1p3c124p1">
<span class="m-text m-primary">**Anupassatī**ti kathaṁ te dhamme anupassati …pe…</span><br />
</p>
<p id="ps1p3c124p2">
<span class="m-text m-primary">evaṁ te dhamme anupassati.</span><br />
</p>
<p id="ps1p3c124p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c124p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c124p5">
<span class="m-text m-primary">Aniccānupassī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c124p6">
<span class="m-text m-primary">aniccānupassī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c124p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c124p8">
<span class="m-text m-primary">Tena vuccati—</span><br />
</p>
<p id="ps1p3c124p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c125p1">
<span class="m-text m-primary">Kathaṁ “virāgānupassī assasissāmī”ti sikkhati, “virāgānupassī passasissāmī”ti sikkhati?</span><br />
</p>
<p id="ps1p3c125p2">
<span class="m-text m-primary">Rūpe ādīnavaṁ disvā rūpavirāge chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c125p3">
<span class="m-text m-primary">“Rūpe virāgānupassī assasissāmī”ti sikkhati, “rūpe virāgānupassī passasissāmī”ti sikkhati.</span><br />
</p>
<p id="ps1p3c125p4">
<span class="m-text m-primary">Vedanāya …pe…</span><br />
</p>
<p id="ps1p3c125p5">
<span class="m-text m-primary">saññāya …</span><br />
</p>
<p id="ps1p3c125p6">
<span class="m-text m-primary">saṅkhāresu …</span><br />
</p>
<p id="ps1p3c125p7">
<span class="m-text m-primary">viññāṇe …</span><br />
</p>
<p id="ps1p3c125p8">
<span class="m-text m-primary">cakkhusmiṁ …pe…</span><br />
</p>
<p id="ps1p3c125p9">
<span class="m-text m-primary">jarāmaraṇe ādīnavaṁ disvā jarāmaraṇavirāge chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c125p10">
<span class="m-text m-primary">“Jarāmaraṇe virāgānupassī assasissāmī”ti sikkhati, “jarāmaraṇe virāgānupassī passasissāmī”ti sikkhati.</span><br />
</p>
<p id="ps1p3c125p11">
<span class="m-text m-primary">Virāgānupassī assāsapassāsavasena dhammā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c125p12">
<span class="m-text m-primary">Dhammā upaṭṭhānaṁ, no sati;</span><br />
</p>
<p id="ps1p3c125p13">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c125p14">
<span class="m-text m-primary">Tāya satiyā tena ñāṇena te dhamme anupassati.</span><br />
</p>
<p id="ps1p3c125p15">
<span class="m-text m-primary">Tena vuccati—</span><br />
</p>
<p id="ps1p3c125p16">
<span class="m-text m-primary">“dhammesu dhammānupassanāsatipaṭṭhānabhāvanā”ti.</span><br />
</p>
<p id="ps1p3c126p1">
<span class="m-text m-primary">**Anupassatī**ti kathaṁ te dhamme anupassati …pe…</span><br />
</p>
<p id="ps1p3c126p2">
<span class="m-text m-primary">evaṁ te dhamme anupassati.</span><br />
</p>
<p id="ps1p3c126p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c126p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c126p5">
<span class="m-text m-primary">Virāgānupassī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c126p6">
<span class="m-text m-primary">virāgānupassī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c126p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c126p8">
<span class="m-text m-primary">Tena vuccati—</span><br />
</p>
<p id="ps1p3c126p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c127p1">
<span class="m-text m-primary">Kathaṁ “nirodhānupassī assasissāmī”ti sikkhati, “nirodhānupassī passasissāmī”ti sikkhati?</span><br />
</p>
<p id="ps1p3c127p2">
<span class="m-text m-primary">Rūpe ādīnavaṁ disvā rūpanirodhe chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c127p3">
<span class="m-text m-primary">“Rūpe nirodhānupassī assasissāmī”ti sikkhati, “rūpe nirodhānupassī passasissāmī”ti sikkhati.</span><br />
</p>
<p id="ps1p3c127p4">
<span class="m-text m-primary">Vedanāya …pe…</span><br />
</p>
<p id="ps1p3c127p5">
<span class="m-text m-primary">saññāya …</span><br />
</p>
<p id="ps1p3c127p6">
<span class="m-text m-primary">saṅkhāresu …</span><br />
</p>
<p id="ps1p3c127p7">
<span class="m-text m-primary">viññāṇe …</span><br />
</p>
<p id="ps1p3c127p8">
<span class="m-text m-primary">cakkhusmiṁ …pe…</span><br />
</p>
<p id="ps1p3c127p9">
<span class="m-text m-primary">jarāmaraṇe ādīnavaṁ disvā jarāmaraṇanirodhe chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c127p10">
<span class="m-text m-primary">“Jarāmaraṇe nirodhānupassī assasissāmī”ti sikkhati, “jarāmaraṇe nirodhānupassī passasissāmī”ti sikkhati.</span><br />
</p>
<p id="ps1p3c128p1">
<span class="m-text m-primary">Katihākārehi avijjāya ādīnavo hoti?</span><br />
</p>
<p id="ps1p3c128p2">
<span class="m-text m-primary">Katihākārehi avijjā nirujjhati?</span><br />
</p>
<p id="ps1p3c128p3">
<span class="m-text m-primary">Pañcahākārehi avijjāya ādīnavo hoti.</span><br />
</p>
<p id="ps1p3c128p4">
<span class="m-text m-primary">Aṭṭhahākārehi avijjā nirujjhati.</span><br />
</p>
<p id="ps1p3c129p1">
<span class="m-text m-primary">Katamehi pañcahākārehi avijjāya ādīnavo hoti?</span><br />
</p>
<p id="ps1p3c129p2">
<span class="m-text m-primary">Aniccaṭṭhena avijjāya ādīnavo hoti, dukkhaṭṭhena avijjāya ādīnavo hoti, anattaṭṭhena avijjāya ādīnavo hoti, santāpaṭṭhena avijjāya ādīnavo hoti, vipariṇāmaṭṭhena avijjāya ādīnavo hoti—</span><br />
</p>
<p id="ps1p3c129p3">
<span class="m-text m-primary">imehi pañcahākārehi avijjāya ādīnavo hoti.</span><br />
</p>
<p id="ps1p3c130p1">
<span class="m-text m-primary">Katamehi aṭṭhahākārehi avijjā nirujjhati?</span><br />
</p>
<p id="ps1p3c130p2">
<span class="m-text m-primary">Nidānanirodhena avijjā nirujjhati, samudayanirodhena avijjā nirujjhati, jātinirodhena avijjā nirujjhati, pabhavanirodhena avijjā nirujjhati, hetunirodhena avijjā nirujjhati, paccayanirodhena avijjā nirujjhati, ñāṇuppādena avijjā nirujjhati, nirodhupaṭṭhānena avijjā nirujjhati—</span><br />
</p>
<p id="ps1p3c130p3">
<span class="m-text m-primary">imehi aṭṭhahākārehi avijjā nirujjhati.</span><br />
</p>
<p id="ps1p3c130p4">
<span class="m-text m-primary">Imehi pañcahākārehi avijjāya ādīnavaṁ disvā—</span><br />
</p>
<p id="ps1p3c130p5">
<span class="m-text m-primary">imehi aṭṭhahākārehi avijjānirodhe chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c130p6">
<span class="m-text m-primary">“Avijjāya nirodhānupassī assasissāmī”ti sikkhati, “avijjāya nirodhānupassī passasissāmī”ti sikkhati.</span><br />
</p>
<p id="ps1p3c131p1">
<span class="m-text m-primary">Katihākārehi saṅkhāresu ādīnavo hoti, katihākārehi saṅkhārā nirujjhanti …pe…</span><br />
</p>
<p id="ps1p3c131p2">
<span class="m-text m-primary">katihākārehi viññāṇe ādīnavo hoti, katihākārehi viññāṇaṁ nirujjhati …</span><br />
</p>
<p id="ps1p3c131p3">
<span class="m-text m-primary">katihākārehi nāmarūpe ādīnavo hoti, katihākārehi nāmarūpaṁ nirujjhati …</span><br />
</p>
<p id="ps1p3c131p4">
<span class="m-text m-primary">katihākārehi saḷāyatane ādīnavo hoti, katihākārehi saḷāyatanaṁ nirujjhati …</span><br />
</p>
<p id="ps1p3c131p5">
<span class="m-text m-primary">katihākārehi phasse ādīnavo hoti, katihākārehi phasso nirujjhati …</span><br />
</p>
<p id="ps1p3c131p6">
<span class="m-text m-primary">katihākārehi vedanāya ādīnavo hoti, katihākārehi vedanā nirujjhati …</span><br />
</p>
<p id="ps1p3c131p7">
<span class="m-text m-primary">katihākārehi taṇhāya ādīnavo hoti, katihākārehi taṇhā nirujjhati …</span><br />
</p>
<p id="ps1p3c131p8">
<span class="m-text m-primary">katihākārehi upādāne ādīnavo hoti, katihākārehi upādānaṁ nirujjhati …</span><br />
</p>
<p id="ps1p3c131p9">
<span class="m-text m-primary">katihākārehi bhave ādīnavo hoti, katihākārehi bhavo nirujjhati …</span><br />
</p>
<p id="ps1p3c131p10">
<span class="m-text m-primary">katihākārehi jātiyā ādīnavo hoti, katihākārehi jāti nirujjhati …</span><br />
</p>
<p id="ps1p3c131p11">
<span class="m-text m-primary">katihākārehi jarāmaraṇe ādīnavo hoti, katihākārehi jarāmaraṇaṁ nirujjhati?</span><br />
</p>
<p id="ps1p3c131p12">
<span class="m-text m-primary">Pañcahākārehi jarāmaraṇe ādīnavo hoti, aṭṭhahākārehi jarāmaraṇaṁ nirujjhati.</span><br />
</p>
<p id="ps1p3c132p1">
<span class="m-text m-primary">Katamehi pañcahākārehi jarāmaraṇe ādīnavo hoti?</span><br />
</p>
<p id="ps1p3c132p2">
<span class="m-text m-primary">Aniccaṭṭhena jarāmaraṇe ādīnavo hoti, dukkhaṭṭhena …pe…</span><br />
</p>
<p id="ps1p3c132p3">
<span class="m-text m-primary">anattaṭṭhena …pe…</span><br />
</p>
<p id="ps1p3c132p4">
<span class="m-text m-primary">santāpaṭṭhena …pe…</span><br />
</p>
<p id="ps1p3c132p5">
<span class="m-text m-primary">vipariṇāmaṭṭhena jarāmaraṇe ādīnavo hoti—</span><br />
</p>
<p id="ps1p3c132p6">
<span class="m-text m-primary">imehi pañcahākārehi jarāmaraṇe ādīnavo hoti.</span><br />
</p>
<p id="ps1p3c133p1">
<span class="m-text m-primary">Katamehi aṭṭhahākārehi jarāmaraṇaṁ nirujjhati?</span><br />
</p>
<p id="ps1p3c133p2">
<span class="m-text m-primary">Nidānanirodhena jarāmaraṇaṁ nirujjhati, samudayanirodhena …pe…</span><br />
</p>
<p id="ps1p3c133p3">
<span class="m-text m-primary">jātinirodhena …pe…</span><br />
</p>
<p id="ps1p3c133p4">
<span class="m-text m-primary">pabhavanirodhena …</span><br />
</p>
<p id="ps1p3c133p5">
<span class="m-text m-primary">hetunirodhena …</span><br />
</p>
<p id="ps1p3c133p6">
<span class="m-text m-primary">paccayanirodhena …</span><br />
</p>
<p id="ps1p3c133p7">
<span class="m-text m-primary">ñāṇuppādena …pe…</span><br />
</p>
<p id="ps1p3c133p8">
<span class="m-text m-primary">nirodhupaṭṭhānena jarāmaraṇaṁ nirujjhati—</span><br />
</p>
<p id="ps1p3c133p9">
<span class="m-text m-primary">imehi aṭṭhahākārehi jarāmaraṇaṁ nirujjhati.</span><br />
</p>
<p id="ps1p3c133p10">
<span class="m-text m-primary">Imehi pañcahākārehi jarāmaraṇe ādīnavaṁ disvā imehi aṭṭhahākārehi jarāmaraṇanirodhe chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps1p3c133p11">
<span class="m-text m-primary">“Jarāmaraṇe nirodhānupassī assasissāmī”ti sikkhati, “jarāmaraṇe nirodhānupassī passasissāmī”ti sikkhati.</span><br />
</p>
<p id="ps1p3c133p12">
<span class="m-text m-primary">Nirodhānupassī assāsapassāsavasena dhammā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c133p13">
<span class="m-text m-primary">Dhammā upaṭṭhānaṁ, no sati;</span><br />
</p>
<p id="ps1p3c133p14">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c133p15">
<span class="m-text m-primary">Tāya satiyā tena ñāṇena te dhamme anupassati.</span><br />
</p>
<p id="ps1p3c133p16">
<span class="m-text m-primary">Tena vuccati—</span><br />
</p>
<p id="ps1p3c133p17">
<span class="m-text m-primary">“dhammesu dhammānupassanāsatipaṭṭhānabhāvanā”ti.</span><br />
</p>
<p id="ps1p3c134p1">
<span class="m-text m-primary">**Anupassatī**ti kathaṁ te dhamme anupassati …pe…</span><br />
</p>
<p id="ps1p3c134p2">
<span class="m-text m-primary">evaṁ te dhamme anupassati.</span><br />
</p>
<p id="ps1p3c134p3">
<span class="m-text m-primary">**Bhāvanā**ti catasso bhāvanā …pe…</span><br />
</p>
<p id="ps1p3c134p4">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c134p5">
<span class="m-text m-primary">Nirodhānupassī assāsapassāsānaṁ saṁvaraṭṭhena sīlavisuddhi …pe…</span><br />
</p>
<p id="ps1p3c134p6">
<span class="m-text m-primary">nirodhānupassī assāsapassāsavasena cittassa ekaggataṁ avikkhepaṁ pajānato …pe…</span><br />
</p>
<p id="ps1p3c134p7">
<span class="m-text m-primary">pajānanto indriyāni samodhāneti.</span><br />
</p>
<p id="ps1p3c134p8">
<span class="m-text m-primary">Tena vuccati—</span><br />
</p>
<p id="ps1p3c134p9">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c135p1">
<span class="m-text m-primary">Kathaṁ “paṭinissaggānupassī assasissāmī”ti sikkhati, “paṭinissaggānupassī passasissāmī”ti sikkhati?</span><br />
</p>
<p id="ps1p3c135p2">
<span class="m-text m-primary">**Paṭinissaggā**ti dve paṭinissaggā—</span><br />
</p>
<p id="ps1p3c135p3">
<span class="m-text m-primary">pariccāgapaṭinissaggo ca pakkhandanapaṭinissaggo ca.</span><br />
</p>
<p id="ps1p3c135p4">
<span class="m-text m-primary">Rūpaṁ pariccajatīti—</span><br />
</p>
<p id="ps1p3c135p5">
<span class="m-text m-primary">pariccāgapaṭinissaggo.</span><br />
</p>
<p id="ps1p3c135p6">
<span class="m-text m-primary">Rūpanirodhe nibbāne cittaṁ pakkhandatīti—</span><br />
</p>
<p id="ps1p3c135p7">
<span class="m-text m-primary">pakkhandanapaṭinissaggo.</span><br />
</p>
<p id="ps1p3c135p8">
<span class="m-text m-primary">“Rūpe paṭinissaggānupassī assasissāmī”ti sikkhati, “rūpe paṭinissaggānupassī passasissāmī”ti sikkhati.</span><br />
</p>
<p id="ps1p3c135p9">
<span class="m-text m-primary">Vedanaṁ …pe…</span><br />
</p>
<p id="ps1p3c135p10">
<span class="m-text m-primary">saññaṁ …</span><br />
</p>
<p id="ps1p3c135p11">
<span class="m-text m-primary">saṅkhāre …</span><br />
</p>
<p id="ps1p3c135p12">
<span class="m-text m-primary">viññāṇaṁ …</span><br />
</p>
<p id="ps1p3c135p13">
<span class="m-text m-primary">cakkhuṁ …pe…</span><br />
</p>
<p id="ps1p3c135p14">
<span class="m-text m-primary">jarāmaraṇaṁ pariccajatīti—</span><br />
</p>
<p id="ps1p3c135p15">
<span class="m-text m-primary">pariccāgapaṭinissaggo.</span><br />
</p>
<p id="ps1p3c135p16">
<span class="m-text m-primary">Jarāmaraṇanirodhe nibbāne cittaṁ pakkhandatīti—</span><br />
</p>
<p id="ps1p3c135p17">
<span class="m-text m-primary">pakkhandanapaṭinissaggo.</span><br />
</p>
<p id="ps1p3c135p18">
<span class="m-text m-primary">“Jarāmaraṇe paṭinissaggānupassī assasissāmī”ti sikkhati, “jarāmaraṇe paṭinissaggānupassī passasissāmī”ti sikkhati.</span><br />
</p>
<p id="ps1p3c135p19">
<span class="m-text m-primary">Paṭinissaggānupassī assāsapassāsavasena dhammā upaṭṭhānaṁ sati anupassanā ñāṇaṁ.</span><br />
</p>
<p id="ps1p3c135p20">
<span class="m-text m-primary">Dhammā upaṭṭhānaṁ, no sati;</span><br />
</p>
<p id="ps1p3c135p21">
<span class="m-text m-primary">sati upaṭṭhānañceva sati ca.</span><br />
</p>
<p id="ps1p3c135p22">
<span class="m-text m-primary">Tāya satiyā tena ñāṇena te dhamme anupassati.</span><br />
</p>
<p id="ps1p3c135p23">
<span class="m-text m-primary">Tena vuccati—</span><br />
</p>
<p id="ps1p3c135p24">
<span class="m-text m-primary">“dhammesu dhammānupassanāsatipaṭṭhānabhāvanā”ti.</span><br />
</p>
<p id="ps1p3c136p1">
<span class="m-text m-primary">**Anupassatī**ti kathaṁ te dhamme anupassati?</span><br />
</p>
<p id="ps1p3c136p2">
<span class="m-text m-primary">Aniccato anupassati, no niccato …pe…</span><br />
</p>
<p id="ps1p3c136p3">
<span class="m-text m-primary">paṭinissajjati, no ādiyati.</span><br />
</p>
<p id="ps1p3c136p4">
<span class="m-text m-primary">Aniccato anupassanto niccasaññaṁ pajahati …pe…</span><br />
</p>
<p id="ps1p3c136p5">
<span class="m-text m-primary">paṭinissajjanto ādānaṁ pajahati.</span><br />
</p>
<p id="ps1p3c136p6">
<span class="m-text m-primary">Evaṁ te dhamme anupassati.</span><br />
</p>
<p id="ps1p3c136p7">
<span class="m-text m-primary">**Bhāvanā**ti catasso bhāvanā.</span><br />
</p>
<p id="ps1p3c136p8">
<span class="m-text m-primary">Tattha jātānaṁ dhammānaṁ anativattanaṭṭhena bhāvanā …pe…</span><br />
</p>
<p id="ps1p3c136p9">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p3c136p10">
<span class="m-text m-primary">Paṭinissaggānupassī assāsapassāsānaṁ saṁvaraṭṭhena sīlavisuddhi, avikkhepaṭṭhena cittavisuddhi, dassanaṭṭhena diṭṭhivisuddhi.</span><br />
</p>
<p id="ps1p3c136p11">
<span class="m-text m-primary">Yo tattha saṁvaraṭṭho, ayaṁ adhisīlasikkhā;</span><br />
</p>
<p id="ps1p3c136p12">
<span class="m-text m-primary">yo tattha avikkhepaṭṭho, ayaṁ adhicittasikkhā;</span><br />
</p>
<p id="ps1p3c136p13">
<span class="m-text m-primary">yo tattha dassanaṭṭho, ayaṁ adhipaññāsikkhā—</span><br />
</p>
<p id="ps1p3c136p14">
<span class="m-text m-primary">imā tisso sikkhāyo āvajjanto sikkhati jānanto sikkhati …pe…</span><br />
</p>
<p id="ps1p3c136p15">
<span class="m-text m-primary">sacchikātabbaṁ sacchikaronto sikkhati.</span><br />
</p>
<p id="ps1p3c137p1">
<span class="m-text m-primary">Paṭinissaggānupassī assāsapassāsavasena cittassa ekaggataṁ avikkhepaṁ pajānato viditā vedanā uppajjanti, viditā upaṭṭhahanti, viditā abbhatthaṁ gacchanti …pe…</span><br />
</p>
<p id="ps1p3c137p2">
<span class="m-text m-primary">paṭinissaggānupassī assāsapassāsavasena cittassa ekaggataṁ avikkhepaṁ pajānanto indriyāni samodhāneti gocarañca pajānāti samatthañca paṭivijjhati;</span><br />
</p>
<p id="ps1p3c137p3">
<span class="m-text m-primary">balāni samodhāneti …</span><br />
</p>
<p id="ps1p3c137p4">
<span class="m-text m-primary">bojjhaṅge samodhāneti …</span><br />
</p>
<p id="ps1p3c137p5">
<span class="m-text m-primary">maggaṁ samodhāneti …</span><br />
</p>
<p id="ps1p3c137p6">
<span class="m-text m-primary">dhamme samodhāneti gocarañca pajānāti samatthañca paṭivijjhati.</span><br />
</p>
<p id="ps1p3c138p1">
<span class="m-text m-primary">**Indriyāni samodhānetī**ti kathaṁ indriyāni samodhāneti?</span><br />
</p>
<p id="ps1p3c138p2">
<span class="m-text m-primary">Adhimokkhaṭṭhena saddhindriyaṁ samodhāneti …pe…</span><br />
</p>
<p id="ps1p3c138p3">
<span class="m-text m-primary">tena vuccati—</span><br />
</p>
<p id="ps1p3c138p4">
<span class="m-text m-primary">“samatthañca paṭivijjhatī”ti.</span><br />
</p>
<p id="ps1p3c139p1">
<span class="m-text m-primary">Aṭṭha anupassane ñāṇāni aṭṭha ca upaṭṭhānānussatiyo cattāri suttantikavatthūni dhammesu dhammānupassanāya.</span><br />
</p>
<p id="ps1p3c139p2">
<span class="m-text m-primary">Imāni bāttiṁsa satokārissa ñāṇāni.</span><br />
</p>
<p id="ps1p3c139p3">
<span class="m-text m-primary">Satokāriñāṇaniddeso pañcamo.</span><br />
</p>
<p id="ps1p3c140p0">
<span class="m-text m-primary">1.3.6. Ñāṇarāsichakkaniddesa</span><br />
</p>
<p id="ps1p3c140p1">
<span class="m-text m-primary">Katamāni catuvīsati samādhivasena ñāṇāni?</span><br />
</p>
<p id="ps1p3c140p2">
<span class="m-text m-primary">Dīghaṁ assāsavasena cittassa ekaggatā avikkhepo samādhi, dīghaṁ passāsavasena cittassa ekaggatā avikkhepo samādhi …pe…</span><br />
</p>
<p id="ps1p3c140p3">
<span class="m-text m-primary">vimocayaṁ cittaṁ assāsavasena cittassa ekaggatā avikkhepo samādhi, vimocayaṁ cittaṁ passāsavasena cittassa ekaggatā avikkhepo samādhi.</span><br />
</p>
<p id="ps1p3c140p4">
<span class="m-text m-primary">Imāni catuvīsati samādhivasena ñāṇāni.</span><br />
</p>
<p id="ps1p3c141p1">
<span class="m-text m-primary">Katamāni dvesattati vipassanāvasena ñāṇāni?</span><br />
</p>
<p id="ps1p3c141p2">
<span class="m-text m-primary">Dīghaṁ assāsaṁ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā, dīghaṁ passāsaṁ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā …pe…</span><br />
</p>
<p id="ps1p3c141p3">
<span class="m-text m-primary">vimocayaṁ cittaṁ assāsaṁ, vimocayaṁ cittaṁ passāsaṁ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā.</span><br />
</p>
<p id="ps1p3c141p4">
<span class="m-text m-primary">Imāni dvesattati vipassanāvasena ñāṇāni.</span><br />
</p>
<p id="ps1p3c142p1">
<span class="m-text m-primary">Katamāni aṭṭha nibbidāñāṇāni?</span><br />
</p>
<p id="ps1p3c142p2">
<span class="m-text m-primary">Aniccānupassī assasaṁ yathābhūtaṁ jānāti passatīti—</span><br />
</p>
<p id="ps1p3c142p3">
<span class="m-text m-primary">nibbidāñāṇaṁ, aniccānupassī passasaṁ yathābhūtaṁ jānāti passatīti—</span><br />
</p>
<p id="ps1p3c142p4">
<span class="m-text m-primary">nibbidāñāṇaṁ …pe…</span><br />
</p>
<p id="ps1p3c142p5">
<span class="m-text m-primary">paṭinissaggānupassī assasaṁ yathābhūtaṁ jānāti passatīti—</span><br />
</p>
<p id="ps1p3c142p6">
<span class="m-text m-primary">nibbidāñāṇaṁ, paṭinissaggānupassī passasaṁ yathābhūtaṁ jānāti passatīti—</span><br />
</p>
<p id="ps1p3c142p7">
<span class="m-text m-primary">nibbidāñāṇaṁ.</span><br />
</p>
<p id="ps1p3c142p8">
<span class="m-text m-primary">Imāni aṭṭha nibbidāñāṇāni.</span><br />
</p>
<p id="ps1p3c143p1">
<span class="m-text m-primary">Katamāni aṭṭha nibbidānulome ñāṇāni?</span><br />
</p>
<p id="ps1p3c143p2">
<span class="m-text m-primary">Aniccānupassī assasaṁ bhayatupaṭṭhāne paññā nibbidānulome ñāṇaṁ, aniccānupassī passasaṁ bhayatupaṭṭhāne paññā nibbidānulome ñāṇaṁ …pe…</span><br />
</p>
<p id="ps1p3c143p3">
<span class="m-text m-primary">paṭinissaggānupassī assasaṁ bhayatupaṭṭhāne paññā nibbidānulome ñāṇaṁ, paṭinissaggānupassī passasaṁ bhayatupaṭṭhāne paññā nibbidānulome ñāṇaṁ—</span><br />
</p>
<p id="ps1p3c143p4">
<span class="m-text m-primary">imāni aṭṭha nibbidānulome ñāṇāni.</span><br />
</p>
<p id="ps1p3c144p1">
<span class="m-text m-primary">Katamāni aṭṭha nibbidāpaṭippassaddhiñāṇāni?</span><br />
</p>
<p id="ps1p3c144p2">
<span class="m-text m-primary">Aniccānupassī assasaṁ paṭisaṅkhā santiṭṭhanā paññā nibbidāpaṭippassaddhiñāṇaṁ, aniccānupassī passasaṁ paṭisaṅkhā santiṭṭhanā paññā nibbidāpaṭippassaddhiñāṇaṁ …pe…</span><br />
</p>
<p id="ps1p3c144p3">
<span class="m-text m-primary">paṭinissaggānupassī assasaṁ paṭisaṅkhā santiṭṭhanā paññā nibbidāpaṭippassaddhiñāṇaṁ, paṭinissaggānupassī passasaṁ paṭisaṅkhā santiṭṭhanā paññā nibbidāpaṭippassaddhiñāṇaṁ—</span><br />
</p>
<p id="ps1p3c144p4">
<span class="m-text m-primary">imāni aṭṭha nibbidāpaṭippassaddhiñāṇāni.</span><br />
</p>
<p id="ps1p3c145p1">
<span class="m-text m-primary">Katamāni ekavīsati vimuttisukhe ñāṇāni?</span><br />
</p>
<p id="ps1p3c145p2">
<span class="m-text m-primary">Sotāpattimaggena sakkāyadiṭṭhiyā pahīnattā samucchinnattā uppajjati vimuttisukhe ñāṇaṁ, vicikicchāya pahīnattā samucchinnattā uppajjati vimuttisukhe ñāṇaṁ, sīlabbataparāmāsassa …pe…</span><br />
</p>
<p id="ps1p3c145p3">
<span class="m-text m-primary">diṭṭhānusayassa, vicikicchānusayassa pahīnattā samucchinnattā uppajjati vimuttisukhe ñāṇaṁ, sakadāgāmimaggena oḷārikassa, kāmarāgasaññojanassa …pe…</span><br />
</p>
<p id="ps1p3c145p4">
<span class="m-text m-primary">paṭighasaññojanassa, oḷārikassa kāmarāgānusayassa, paṭighānusayassa pahīnattā samucchinnattā uppajjati vimuttisukhe ñāṇaṁ, anāgāmimaggena anusahagatassa kāmarāgasaññojanassa …pe…</span><br />
</p>
<p id="ps1p3c145p5">
<span class="m-text m-primary">paṭighasaññojanassa, anusahagatassa kāmarāgānusayassa, paṭighānusayassa pahīnattā samucchinnattā uppajjati vimuttisukhe ñāṇaṁ, arahattamaggena, rūparāgassa …pe…</span><br />
</p>
<p id="ps1p3c145p6">
<span class="m-text m-primary">arūparāgassa, mānassa, uddhaccassa, avijjāya, mānānusayassa, bhavarāgānusayassa, avijjānusayassa pahīnattā samucchinnattā uppajjati vimuttisukhe ñāṇaṁ.</span><br />
</p>
<p id="ps1p3c145p7">
<span class="m-text m-primary">Imāni ekavīsati vimuttisukhe ñāṇāni.</span><br />
</p>
<p id="ps1p3c145p8">
<span class="m-text m-primary">Soḷasavatthukaṁ ānāpānassatisamādhiṁ bhāvayato samadhikāni imāni dve ñāṇasatāni uppajjanti.</span><br />
</p>
<p id="ps1p3c145p9">
<span class="m-text m-primary">Ānāpānassatikathā niṭṭhitā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>