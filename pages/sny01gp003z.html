<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01gp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 42" />
  <meta name="twitter:title" content="Saṁyutta Nikāya 42" />
  <meta property="og:url" content="https://www.theravadan.org/pages/sny01gp003z.html" />
  <meta property="og:description" content="Translators: sujato Linked Discourses 42 1. Gāmaṇivagga 1. Chiefs 3. Yodhājīvasutta 3. A Warrior Atha kho yodhājīvo gāmaṇi yena bhagavā tenupasaṅkami; upasaṅkamitvā …pe… ekamantaṁ nisinno kho yodhājīvo gāmaṇi bhagavantaṁ etadavoca: Then Dustin the warrior chief went up to the Buddha, bowed, sat down to one …" />
  <meta name="twitter:description" content="Translators: sujato Linked Discourses 42 1. Gāmaṇivagga 1. Chiefs 3. Yodhājīvasutta 3. A Warrior Atha kho yodhājīvo gāmaṇi yena bhagavā tenupasaṅkami; upasaṅkamitvā …pe… ekamantaṁ nisinno kho yodhājīvo gāmaṇi bhagavantaṁ etadavoca: Then Dustin the warrior chief went up to the Buddha, bowed, sat down to one …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 42</span></p>
<section id="gamanivagga">
<h2><a href="#gamanivagga">1. Gāmaṇivagga</a></h2>
<p><span class="m-text">1. Chiefs</span></p>
<section id="yodhajivasutta">
<h3><a href="#yodhajivasutta">3. Yodhājīvasutta</a></h3>
<p><span class="m-text">3. A Warrior</span></p>
<p id="sn42p3c1p1">
<span class="m-text m-primary">Atha kho yodhājīvo gāmaṇi yena bhagavā tenupasaṅkami; upasaṅkamitvā …pe… ekamantaṁ nisinno kho yodhājīvo gāmaṇi bhagavantaṁ etadavoca:</span><br />
<span class="m-text">Then Dustin the warrior chief went up to the Buddha, bowed, sat down to one side, and said to him:</span><br />
</p>
<p id="sn42p3c1p2">
<span class="m-text m-primary">“sutaṁ metaṁ, bhante, pubbakānaṁ ācariyapācariyānaṁ yodhājīvānaṁ bhāsamānānaṁ:</span><br />
<span class="m-text">“Sir, I have heard that the warriors of the past who were teachers of teachers said:</span><br />
</p>
<p id="sn42p3c1p3">
<span class="m-text m-primary">‘yo so yodhājīvo saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti.</span><br />
<span class="m-text">‘Suppose a warrior, while striving and struggling in battle, is killed and finished off by his foes. When his body breaks up, after death, he’s reborn in the company of the gods of the fallen.’</span><br />
</p>
<p id="sn42p3c1p4">
<span class="m-text m-primary">Idha bhagavā kimāhā”ti?</span><br />
<span class="m-text">What does the Buddha say about this?”</span><br />
</p>
<p id="sn42p3c1p5">
<span class="m-text m-primary">“Alaṁ, gāmaṇi, tiṭṭhatetaṁ; mā maṁ etaṁ pucchī”ti.</span><br />
<span class="m-text">“Enough, chief, let it be. Don’t ask me that.”</span><br />
</p>
<p id="sn42p3c1p6">
<span class="m-text m-primary">Dutiyampi kho …pe…</span><br />
<span class="m-text">For a second time …</span><br />
</p>
<p id="sn42p3c1p7">
<span class="m-text m-primary">tatiyampi kho yodhājīvo gāmaṇi bhagavantaṁ etadavoca:</span><br />
<span class="m-text">And for a third time the warrior chief said to the Buddha:</span><br />
</p>
<p id="sn42p3c1p8">
<span class="m-text m-primary">“sutaṁ metaṁ, bhante, pubbakānaṁ ācariyapācariyānaṁ yodhājīvānaṁ bhāsamānānaṁ:</span><br />
<span class="m-text">“Sir, I have heard that the warriors of the past who were teachers of teachers said:</span><br />
</p>
<p id="sn42p3c1p9">
<span class="m-text m-primary">‘yo so yodhājīvo saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti.</span><br />
<span class="m-text">‘Suppose a warrior, while striving and struggling in battle, is killed and finished off by his foes. When his body breaks up, after death, he’s reborn in the company of the gods of the fallen.’</span><br />
</p>
<p id="sn42p3c1p10">
<span class="m-text m-primary">Idha bhagavā kimāhā”ti?</span><br />
<span class="m-text">What does the Buddha say about this?”</span><br />
</p>
<p id="sn42p3c2p1">
<span class="m-text m-primary">“Addhā kho tyāhaṁ, gāmaṇi, na labhāmi:</span><br />
<span class="m-text">“Clearly, chief, I’m not getting through to you when I say:</span><br />
</p>
<p id="sn42p3c2p2">
<span class="m-text m-primary">‘alaṁ, gāmaṇi, tiṭṭhatetaṁ; mā maṁ etaṁ pucchī’ti.</span><br />
<span class="m-text">‘Enough, chief, let it be. Don’t ask me that.’</span><br />
</p>
<p id="sn42p3c2p3">
<span class="m-text m-primary">Api ca tyāhaṁ byākarissāmi.</span><br />
<span class="m-text">Nevertheless, I will answer you.</span><br />
</p>
<p id="sn42p3c2p4">
<span class="m-text m-primary">Yo so, gāmaṇi, yodhājīvo saṅgāme ussahati vāyamati, tassa taṁ cittaṁ pubbe gahitaṁ dukkaṭaṁ duppaṇihitaṁ:</span><br />
<span class="m-text">When a warrior strives and struggles in battle, their mind is already low, degraded, and misdirected as they think:</span><br />
</p>
<p id="sn42p3c2p5">
<span class="m-text m-primary">‘ime sattā haññantu vā bajjhantu vā ucchijjantu vā vinassantu vā mā vā ahesuṁ iti vā’ti.</span><br />
<span class="m-text">‘May these sentient beings be killed, slaughtered, slain, destroyed, or annihilated!’</span><br />
</p>
<p id="sn42p3c2p6">
<span class="m-text m-primary">Tamenaṁ ussahantaṁ vāyamantaṁ pare hananti pariyāpādenti;</span><br />
<span class="m-text">His foes kill him and finish him off, and</span><br />
</p>
<p id="sn42p3c2p7">
<span class="m-text m-primary">so kāyassa bhedā paraṁ maraṇā parajito nāma nirayo tattha upapajjatīti.</span><br />
<span class="m-text">when his body breaks up, after death, he’s reborn in the hell called ‘The Fallen’.</span><br />
</p>
<p id="sn42p3c2p8">
<span class="m-text m-primary">Sace kho panassa evaṁ diṭṭhi hoti:</span><br />
<span class="m-text">But if you have such a view:</span><br />
</p>
<p id="sn42p3c2p9">
<span class="m-text m-primary">‘yo so yodhājīvo saṅgāme ussahati vāyamati tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti, sāssa hoti micchādiṭṭhi.</span><br />
<span class="m-text">‘Suppose a warrior, while striving and struggling in battle, is killed and finished off by his foes. When his body breaks up, after death, he’s reborn in the company of the gods of the fallen.’ This is your wrong view.</span><br />
</p>
<p id="sn42p3c2p10">
<span class="m-text m-primary">Micchādiṭṭhikassa kho panāhaṁ, gāmaṇi, purisapuggalassa dvinnaṁ gatīnaṁ aññataraṁ gatiṁ vadāmi—</span><br />
<span class="m-text">An individual with wrong view is reborn in one of two places, I say:</span><br />
</p>
<p id="sn42p3c2p11">
<span class="m-text m-primary">nirayaṁ vā tiracchānayoniṁ vā”ti.</span><br />
<span class="m-text">hell or the animal realm.”</span><br />
</p>
<p id="sn42p3c3p1">
<span class="m-text m-primary">Evaṁ vutte, yodhājīvo gāmaṇi parodi, assūni pavattesi.</span><br />
<span class="m-text">When he said this, Dustin the warrior chief cried and burst out in tears.</span><br />
</p>
<p id="sn42p3c3p2">
<span class="m-text m-primary">“Etaṁ kho tyāhaṁ, gāmaṇi, nālatthaṁ:</span><br />
<span class="m-text">“This is what I didn’t get through to you when I said:</span><br />
</p>
<p id="sn42p3c3p3">
<span class="m-text m-primary">‘alaṁ, gāmaṇi, tiṭṭhatetaṁ; mā maṁ etaṁ pucchī’”ti.</span><br />
<span class="m-text">‘Enough, chief, let it be. Don’t ask me that.’”</span><br />
</p>
<p id="sn42p3c3p4">
<span class="m-text m-primary">“Nāhaṁ, bhante, etaṁ rodāmi yaṁ maṁ bhagavā evamāha;</span><br />
<span class="m-text">“Sir, I’m not crying because of what the Buddha said.</span><br />
</p>
<p id="sn42p3c3p5">
<span class="m-text m-primary">api cāhaṁ, bhante, pubbakehi ācariyapācariyehi yodhājīvehi dīgharattaṁ nikato vañcito paluddho:</span><br />
<span class="m-text">But sir, for a long time I’ve been cheated, tricked, and deceived by the warriors of the past who were teachers of teachers, who said:</span><br />
</p>
<p id="sn42p3c3p6">
<span class="m-text m-primary">‘yo so yodhājīvo saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’”ti.</span><br />
<span class="m-text">‘Suppose a warrior, while striving and struggling in battle, is killed and finished off by his foes. When his body breaks up, after death, he’s reborn in the company of the gods of the fallen.’</span><br />
</p>
<p id="sn42p3c3p7">
<span class="m-text m-primary">“Abhikkantaṁ, bhante …pe…</span><br />
<span class="m-text">Excellent, sir! Excellent! …</span><br />
</p>
<p id="sn42p3c3p8">
<span class="m-text m-primary">ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p3c3p9">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>