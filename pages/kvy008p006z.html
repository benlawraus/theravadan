<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv8 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy008p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy008p006z.html" />
  <meta property="og:description" content="Mahāpaṇṇāsaka Aṭṭhamavagga Arūpadhātukathā Arūpino dhammā arūpadhātūti? Āmantā. Vedanā bhavo gati sattāvāso saṁsāro yoni viññāṇaṭṭhiti attabhāvapaṭilābhoti? Na hevaṁ vattabbe …pe… atthi vedanūpagaṁ kammanti? Na hevaṁ vattabbe …pe… atthi vedanūpagā sattāti? Na hevaṁ vattabbe …pe… vedanāya sattā jāyanti jīyanti mīyanti cavanti upapajjantīti? Na hevaṁ vattabbe …pe …" />
  <meta name="twitter:description" content="Mahāpaṇṇāsaka Aṭṭhamavagga Arūpadhātukathā Arūpino dhammā arūpadhātūti? Āmantā. Vedanā bhavo gati sattāvāso saṁsāro yoni viññāṇaṭṭhiti attabhāvapaṭilābhoti? Na hevaṁ vattabbe …pe… atthi vedanūpagaṁ kammanti? Na hevaṁ vattabbe …pe… atthi vedanūpagā sattāti? Na hevaṁ vattabbe …pe… vedanāya sattā jāyanti jīyanti mīyanti cavanti upapajjantīti? Na hevaṁ vattabbe …pe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv8-index.html">kv8</a> &raquo;
          </span>
          Kathāvatthu
        </h1>
<!-- content -->
<p id="kv8p6c0p2">
<span class="m-text m-primary">Mahāpaṇṇāsaka</span><br />
</p>
<p id="kv8p6c0p3">
<span class="m-text m-primary">Aṭṭhamavagga</span><br />
</p>
<p id="kv8p6c0p4">
<span class="m-text m-primary">Arūpadhātukathā</span><br />
</p>
<p id="kv8p6c1p1">
<span class="m-text m-primary">Arūpino dhammā arūpadhātūti?</span><br />
</p>
<p id="kv8p6c1p2">
<span class="m-text m-primary">Āmantā.</span><br />
</p>
<p id="kv8p6c1p3">
<span class="m-text m-primary">Vedanā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p6c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c1p5">
<span class="m-text m-primary">atthi vedanūpagaṁ kammanti?</span><br />
</p>
<p id="kv8p6c1p6">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c1p7">
<span class="m-text m-primary">atthi vedanūpagā sattāti?</span><br />
</p>
<p id="kv8p6c1p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c1p9">
<span class="m-text m-primary">vedanāya sattā jāyanti jīyanti mīyanti cavanti upapajjantīti?</span><br />
</p>
<p id="kv8p6c1p10">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c1p11">
<span class="m-text m-primary">vedanāya atthi vedanā saññā saṅkhārā viññāṇanti?</span><br />
</p>
<p id="kv8p6c1p12">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c1p13">
<span class="m-text m-primary">vedanā catuvokārabhavoti?</span><br />
</p>
<p id="kv8p6c1p14">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c2p1">
<span class="m-text m-primary">Arūpadhātu bhavo gati …pe…</span><br />
</p>
<p id="kv8p6c2p2">
<span class="m-text m-primary">attabhāvapaṭilābhoti?</span><br />
</p>
<p id="kv8p6c2p3">
<span class="m-text m-primary">Āmantā.</span><br />
</p>
<p id="kv8p6c2p4">
<span class="m-text m-primary">Vedanā bhavo gati …pe…</span><br />
</p>
<p id="kv8p6c2p5">
<span class="m-text m-primary">attabhāvapaṭilābhoti?</span><br />
</p>
<p id="kv8p6c2p6">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c2p7">
<span class="m-text m-primary">atthi arūpadhātūpagaṁ kammanti?</span><br />
</p>
<p id="kv8p6c2p8">
<span class="m-text m-primary">Āmantā.</span><br />
</p>
<p id="kv8p6c2p9">
<span class="m-text m-primary">Atthi vedanūpagaṁ kammanti?</span><br />
</p>
<p id="kv8p6c2p10">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c2p11">
<span class="m-text m-primary">atthi arūpadhātūpagā sattāti?</span><br />
</p>
<p id="kv8p6c2p12">
<span class="m-text m-primary">Āmantā.</span><br />
</p>
<p id="kv8p6c2p13">
<span class="m-text m-primary">Atthi vedanūpagā sattāti?</span><br />
</p>
<p id="kv8p6c2p14">
<span class="m-text m-primary">Na hevaṁ vattabbe …pe….</span><br />
</p>
<p id="kv8p6c3p1">
<span class="m-text m-primary">Arūpadhātuyā sattā jāyanti jīyanti mīyanti cavanti upapajjantīti?</span><br />
</p>
<p id="kv8p6c3p2">
<span class="m-text m-primary">Āmantā.</span><br />
</p>
<p id="kv8p6c3p3">
<span class="m-text m-primary">Vedanāya sattā jāyanti jīyanti mīyanti cavanti upapajjantīti?</span><br />
</p>
<p id="kv8p6c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c3p5">
<span class="m-text m-primary">arūpadhātuyā atthi vedanā saññā saṅkhārā viññāṇanti?</span><br />
</p>
<p id="kv8p6c3p6">
<span class="m-text m-primary">Āmantā.</span><br />
</p>
<p id="kv8p6c3p7">
<span class="m-text m-primary">Vedanāya atthi vedanā saññā saṅkhārā viññāṇanti?</span><br />
</p>
<p id="kv8p6c3p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c3p9">
<span class="m-text m-primary">arūpadhātu catuvokārabhavoti?</span><br />
</p>
<p id="kv8p6c3p10">
<span class="m-text m-primary">Āmantā.</span><br />
</p>
<p id="kv8p6c3p11">
<span class="m-text m-primary">Vedanā catuvokārabhavoti?</span><br />
</p>
<p id="kv8p6c3p12">
<span class="m-text m-primary">Na hevaṁ vattabbe …pe….</span><br />
</p>
<p id="kv8p6c4p1">
<span class="m-text m-primary">Arūpino dhammā arūpadhātu, kāmadhātuyā atthi vedanā saññā saṅkhārā viññāṇanti?</span><br />
</p>
<p id="kv8p6c4p2">
<span class="m-text m-primary">Āmantā.</span><br />
</p>
<p id="kv8p6c4p3">
<span class="m-text m-primary">Sāva kāmadhātu, sā arūpadhātūti?</span><br />
</p>
<p id="kv8p6c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c4p5">
<span class="m-text m-primary">sāva kāmadhātu, sā arūpadhātūti?</span><br />
</p>
<p id="kv8p6c4p6">
<span class="m-text m-primary">Āmantā.</span><br />
</p>
<p id="kv8p6c4p7">
<span class="m-text m-primary">Kāmabhavena samannāgato puggalo dvīhi bhavehi samannāgato hoti—</span><br />
</p>
<p id="kv8p6c4p8">
<span class="m-text m-primary">kāmabhavena ca arūpabhavena cāti?</span><br />
</p>
<p id="kv8p6c4p9">
<span class="m-text m-primary">Na hevaṁ vattabbe …pe….</span><br />
</p>
<p id="kv8p6c5p1">
<span class="m-text m-primary">Rūpino dhammā rūpadhātu, arūpino dhammā arūpadhātu, kāmadhātuyā atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p6c5p2">
<span class="m-text m-primary">Āmantā.</span><br />
</p>
<p id="kv8p6c5p3">
<span class="m-text m-primary">Sāva kāmadhātu, sā rūpadhātu, sā arūpadhātūti?</span><br />
</p>
<p id="kv8p6c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p6c5p5">
<span class="m-text m-primary">sāva kāmadhātu, sā rūpadhātu, sā arūpadhātūti?</span><br />
</p>
<p id="kv8p6c5p6">
<span class="m-text m-primary">Āmantā.</span><br />
</p>
<p id="kv8p6c5p7">
<span class="m-text m-primary">Kāmabhavena samannāgato puggalo tīhi bhavehi samannāgato hoti—</span><br />
</p>
<p id="kv8p6c5p8">
<span class="m-text m-primary">kāmabhavena ca rūpabhavena ca arūpabhavena cāti?</span><br />
</p>
<p id="kv8p6c5p9">
<span class="m-text m-primary">Na hevaṁ vattabbe …pe….</span><br />
</p>
<p id="kv8p6c5p10">
<span class="m-text m-primary">Arūpadhātukathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>