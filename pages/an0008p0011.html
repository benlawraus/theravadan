<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an8 &raquo; Aṅguttara Nikāya 8.11 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0008p0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an8-index.html">an8</a> &raquo;
          </span>
          Aṅguttara Nikāya 8.11
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0008p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/an0008p0012.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.11</span></p>
<p id="an8p11c0p2">
<span class="pali m-text">2. Mahāvagga</span><br />
<span class="sujato m-text">2. The Great Chapter</span><br />
</p>
<section id="veranjasutta">
<span id="an8p11c0p3"></span><h2><span class="pali m-text">Verañjasutta</span></h2>
<p><span class="sujato m-text">At Verañjā</span></p>
<p id="an8p11c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an8p11c1p2">
<span class="pali m-text">ekaṁ samayaṁ bhagavā verañjāyaṁ viharati naḷerupucimandamūle.</span><br />
<span class="sujato m-text">At one time the Buddha was staying in Verañjā at the root of a neem tree dedicated to Naḷeru.</span><br />
</p>
<p id="an8p11c1p3">
<span class="pali m-text">Atha kho verañjo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the brahmin Verañja went up to the Buddha, and exchanged greetings with him.</span><br />
</p>
<p id="an8p11c1p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho verañjo brāhmaṇo bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to the Buddha:</span><br />
</p>
<p id="an8p11c2p1">
<span class="pali m-text">“Sutaṁ metaṁ, bho gotama:</span><br />
<span class="sujato m-text">“Mister Gotama, I have heard that</span><br />
</p>
<p id="an8p11c2p2">
<span class="pali m-text">‘na samaṇo gotamo brāhmaṇe jiṇṇe vuḍḍhe mahallake addhagate vayoanuppatte abhivādeti vā paccuṭṭheti vā āsanena vā nimantetī’ti.</span><br />
<span class="sujato m-text">the ascetic Gotama doesn’t bow to old brahmins, the elderly and senior, who are advanced in years and have reached the final stage of life; nor does he rise in their presence or offer them a seat.</span><br />
</p>
<p id="an8p11c2p3">
<span class="pali m-text">Tayidaṁ, bho gotama, tatheva.</span><br />
<span class="sujato m-text">And this is indeed the case,</span><br />
</p>
<p id="an8p11c2p4">
<span class="pali m-text">Na hi bhavaṁ gotamo brāhmaṇe jiṇṇe vuḍḍhe mahallake addhagate vayoanuppatte abhivādeti vā paccuṭṭheti vā āsanena vā nimanteti.</span><br />
<span class="sujato m-text">for Mister Gotama does not bow to old brahmins, elderly and senior, who are advanced in years and have reached the final stage of life; nor does he rise in their presence or offer them a seat.</span><br />
</p>
<p id="an8p11c2p5">
<span class="pali m-text">Tayidaṁ, bho gotama, na sampannamevā”ti.</span><br />
<span class="sujato m-text">This is not appropriate, Mister Gotama.”</span><br />
</p>
<p id="an8p11c2p6">
<span class="pali m-text">“Nāhaṁ taṁ, brāhmaṇa, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yamahaṁ abhivādeyyaṁ vā paccuṭṭheyyaṁ vā āsanena vā nimanteyyaṁ.</span><br />
<span class="sujato m-text">“Brahmin, I don’t see anyone in this world—with its gods, Māras, and Divinities, this population with its ascetics and brahmins, its gods and humans—for whom I should bow down or rise up or offer a seat.</span><br />
</p>
<p id="an8p11c2p7">
<span class="pali m-text">Yañhi, brāhmaṇa, tathāgato abhivādeyya vā paccuṭṭheyya vā āsanena vā nimanteyya, muddhāpi tassa vipateyyā”ti.</span><br />
<span class="sujato m-text">If the Realized One bowed down or rose up or offered a seat to anyone, their head would explode!”</span><br />
</p>
<p id="an8p11c3p1">
<span class="pali m-text">“Arasarūpo bhavaṁ gotamo”ti.</span><br />
<span class="sujato m-text">“Mister Gotama lacks taste.”</span><br />
</p>
<p id="an8p11c3p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say</span><br />
</p>
<p id="an8p11c3p3">
<span class="pali m-text">‘arasarūpo samaṇo gotamo’ti.</span><br />
<span class="sujato m-text">that I lack taste.</span><br />
</p>
<p id="an8p11c3p4">
<span class="pali m-text">Ye te, brāhmaṇa, rūparasā saddarasā gandharasā rasarasā phoṭṭhabbarasā, te tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">For the Realized One has given up taste for sights, sounds, smells, tastes, and touches. It’s cut off at the root, made like a palm stump, obliterated, and unable to arise in the future.</span><br />
</p>
<p id="an8p11c3p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I lack taste.</span><br />
</p>
<p id="an8p11c3p6">
<span class="pali m-text">‘arasarūpo samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c4p1">
<span class="pali m-text">“Nibbhogo bhavaṁ gotamo”ti.</span><br />
<span class="sujato m-text">“Mister Gotama is indelicate.”</span><br />
</p>
<p id="an8p11c4p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say</span><br />
</p>
<p id="an8p11c4p3">
<span class="pali m-text">‘nibbhogo samaṇo gotamo’ti.</span><br />
<span class="sujato m-text">that I’m indelicate.</span><br />
</p>
<p id="an8p11c4p4">
<span class="pali m-text">Ye te, brāhmaṇa, rūpabhogā saddabhogā gandhabhogā rasabhogā phoṭṭhabbabhogā, te tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">For the Realized One has given up delight in sights, sounds, smells, tastes, and touches. It’s cut off at the root, made like a palm stump, obliterated, and unable to arise in the future.</span><br />
</p>
<p id="an8p11c4p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m indelicate.</span><br />
</p>
<p id="an8p11c4p6">
<span class="pali m-text">‘nibbhogo samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c5p1">
<span class="pali m-text">“Akiriyavādo bhavaṁ gotamo”ti.</span><br />
<span class="sujato m-text">“Mister Gotama is a teacher of inaction.”</span><br />
</p>
<p id="an8p11c5p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c5p3">
<span class="pali m-text">‘akiriyavādo samaṇo gotamo’ti.</span><br />
<span class="sujato m-text">I’m a teacher of inaction.</span><br />
</p>
<p id="an8p11c5p4">
<span class="pali m-text">Ahañhi, brāhmaṇa, akiriyaṁ vadāmi kāyaduccaritassa vacīduccaritassa manoduccaritassa; anekavihitānaṁ pāpakānaṁ akusalānaṁ dhammānaṁ akiriyaṁ vadāmi.</span><br />
<span class="sujato m-text">For I teach inaction regarding bad bodily, verbal, and mental conduct, and the many kinds of unskillful things.</span><br />
</p>
<p id="an8p11c5p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m a teacher of inaction.</span><br />
</p>
<p id="an8p11c5p6">
<span class="pali m-text">‘akiriyavādo samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c6p1">
<span class="pali m-text">“Ucchedavādo bhavaṁ gotamo”ti.</span><br />
<span class="sujato m-text">“Mister Gotama is a teacher of annihilationism.”</span><br />
</p>
<p id="an8p11c6p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c6p3">
<span class="pali m-text">‘ucchedavādo samaṇo gotamo’ti.</span><br />
<span class="sujato m-text">I’m a teacher of annihilationism.</span><br />
</p>
<p id="an8p11c6p4">
<span class="pali m-text">Ahañhi, brāhmaṇa, ucchedaṁ vadāmi rāgassa dosassa mohassa; anekavihitānaṁ pāpakānaṁ akusalānaṁ dhammānaṁ ucchedaṁ vadāmi.</span><br />
<span class="sujato m-text">For I teach the annihilation of greed, hate, and delusion, and the many kinds of unskillful things.</span><br />
</p>
<p id="an8p11c6p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m a teacher of annihilationism.</span><br />
</p>
<p id="an8p11c6p6">
<span class="pali m-text">‘ucchedavādo samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c7p1">
<span class="pali m-text">“Jegucchī bhavaṁ gotamo”ti.</span><br />
<span class="sujato m-text">“Mister Gotama is disgusted.”</span><br />
</p>
<p id="an8p11c7p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c7p3">
<span class="pali m-text">‘jegucchī samaṇo gotamo’ti.</span><br />
<span class="sujato m-text">I’m disgusted.</span><br />
</p>
<p id="an8p11c7p4">
<span class="pali m-text">Ahañhi, brāhmaṇa, jigucchāmi kāyaduccaritena vacīduccaritena manoduccaritena; jigucchāmi anekavihitānaṁ pāpakānaṁ akusalānaṁ dhammānaṁ samāpattiyā.</span><br />
<span class="sujato m-text">For I’m disgusted by bad conduct by way of body, speech, and mind, and by attainment of the many kinds of unskillful things.</span><br />
</p>
<p id="an8p11c7p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m disgusted.</span><br />
</p>
<p id="an8p11c7p6">
<span class="pali m-text">‘jegucchī samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c8p1">
<span class="pali m-text">“Venayiko bhavaṁ gotamo”ti.</span><br />
<span class="sujato m-text">“Mister Gotama is an exterminator.”</span><br />
</p>
<p id="an8p11c8p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c8p3">
<span class="pali m-text">‘venayiko samaṇo gotamo’ti.</span><br />
<span class="sujato m-text">I’m an exterminator.</span><br />
</p>
<p id="an8p11c8p4">
<span class="pali m-text">Ahañhi, brāhmaṇa, vinayāya dhammaṁ desemi rāgassa dosassa mohassa; anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi.</span><br />
<span class="sujato m-text">For I teach the extermination of greed, hate, and delusion, and the many kinds of unskillful things.</span><br />
</p>
<p id="an8p11c8p5">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m an exterminator.</span><br />
</p>
<p id="an8p11c8p6">
<span class="pali m-text">‘venayiko samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c9p1">
<span class="pali m-text">“Tapassī bhavaṁ gotamo”ti.</span><br />
<span class="sujato m-text">“Mister Gotama is a mortifier.”</span><br />
</p>
<p id="an8p11c9p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c9p3">
<span class="pali m-text">‘tapassī samaṇo gotamo’ti.</span><br />
<span class="sujato m-text">I’m a mortifier.</span><br />
</p>
<p id="an8p11c9p4">
<span class="pali m-text">Tapanīyāhaṁ, brāhmaṇa, pāpake akusale dhamme vadāmi kāyaduccaritaṁ vacīduccaritaṁ manoduccaritaṁ.</span><br />
<span class="sujato m-text">For I say that bad conduct by way of body, speech, and mind should be mortified.</span><br />
</p>
<p id="an8p11c9p5">
<span class="pali m-text">Yassa kho, brāhmaṇa, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘tapassī’ti vadāmi.</span><br />
<span class="sujato m-text">I say that a mortifier is someone who has given up unskillful qualities that should be mortified. They’ve cut them off at the root, made them like a palm stump, obliterated them, so that they’re unable to arise in the future.</span><br />
</p>
<p id="an8p11c9p6">
<span class="pali m-text">Tathāgatassa kho, brāhmaṇa, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">The Realized One is someone who has given up unskillful qualities that should be mortified. He has cut them off at the root, made them like a palm stump, obliterated them, so that they’re unable to arise in the future.</span><br />
</p>
<p id="an8p11c9p7">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m a mortifier.</span><br />
</p>
<p id="an8p11c9p8">
<span class="pali m-text">‘tapassī samaṇo gotamo’ti, no ca kho yaṁ tvaṁ sandhāya vadesī”ti.</span><br />
<span class="sujato m-text">But that’s not what you’re talking about.”</span><br />
</p>
<p id="an8p11c10p1">
<span class="pali m-text">“Apagabbho bhavaṁ gotamo”ti.</span><br />
<span class="sujato m-text">“Mister Gotama is immature.”</span><br />
</p>
<p id="an8p11c10p2">
<span class="pali m-text">“Atthi khvesa, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">“There is, brahmin, a sense in which you could rightly say that</span><br />
</p>
<p id="an8p11c10p3">
<span class="pali m-text">‘apagabbho samaṇo gotamo’ti.</span><br />
<span class="sujato m-text">I’m immature.</span><br />
</p>
<p id="an8p11c10p4">
<span class="pali m-text">Yassa kho, brāhmaṇa, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘apagabbho’ti vadāmi.</span><br />
<span class="sujato m-text">I say that an immature person is someone who has given up future wombs and rebirth into a new state of existence. They’ve cut them off at the root, made them like a palm stump, obliterated them, so that they’re unable to arise in the future.</span><br />
</p>
<p id="an8p11c10p5">
<span class="pali m-text">Tathāgatassa kho, brāhmaṇa, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">The Realized One has given up future wombs and rebirth into a new state of existence. He has cut them off at the root, made them like a palm stump, obliterated them, so that they’re unable to arise in the future.</span><br />
</p>
<p id="an8p11c10p6">
<span class="pali m-text">Ayaṁ kho, brāhmaṇa, pariyāyo, yena maṁ pariyāyena sammā vadamāno vadeyya:</span><br />
<span class="sujato m-text">In this sense you could rightly say that I’m immature.</span><br />
</p>
<p id="an8p11c10p7">
<span class="pali m-text">‘apagabbho samaṇo gotamo’ti, no ca kho yaṁ tvaṁ sandhāya vadesi.</span><br />
<span class="sujato m-text">But that’s not what you’re talking about.</span><br />
</p>
<p id="an8p11c11p1">
<span class="pali m-text">Seyyathāpi, brāhmaṇa, kukkuṭiyā aṇḍāni aṭṭha vā dasa vā dvādasa vā.</span><br />
<span class="sujato m-text">Suppose, brahmin, there was a chicken with eight or ten or twelve eggs.</span><br />
</p>
<p id="an8p11c11p2">
<span class="pali m-text">Tānāssu kukkuṭiyā sammā adhisayitāni sammā pariseditāni sammā paribhāvitāni.</span><br />
<span class="sujato m-text">And she properly sat on them to keep them warm and incubated.</span><br />
</p>
<p id="an8p11c11p3">
<span class="pali m-text">Yo nu kho tesaṁ kukkuṭacchāpakānaṁ paṭhamataraṁ pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjeyya, kinti svāssa vacanīyo: ‘jeṭṭho vā kaniṭṭho vā’”ti?</span><br />
<span class="sujato m-text">Now, the chick that is first to break out of the eggshell with its claws and beak and hatch safely: should that be called the eldest or the youngest?”</span><br />
</p>
<p id="an8p11c11p4">
<span class="pali m-text">“Jeṭṭho tissa, bho gotama, vacanīyo. So hi nesaṁ, bho gotama, jeṭṭho hotī”ti.</span><br />
<span class="sujato m-text">“Mister Gotama, that should be called the eldest. For it is the eldest among them.”</span><br />
</p>
<p id="an8p11c12p1">
<span class="pali m-text">“Evamevaṁ kho ahaṁ, brāhmaṇa, avijjāgatāya pajāya aṇḍabhūtāya pariyonaddhāya avijjaṇḍakosaṁ padāletvā ekova loke anuttaraṁ sammāsambodhiṁ abhisambuddho.</span><br />
<span class="sujato m-text">“In the same way, in this population lost in ignorance, swaddled in their shells, I alone have broken open the egg of ignorance and realized the supreme perfect awakening.</span><br />
</p>
<p id="an8p11c12p2">
<span class="pali m-text">Ahañhi, brāhmaṇa, jeṭṭho seṭṭho lokassa.</span><br />
<span class="sujato m-text">So, brahmin, I am the eldest and the first in the world.</span><br />
</p>
<p id="an8p11c13p1">
<span class="pali m-text">Āraddhaṁ kho pana me, brāhmaṇa, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ.</span><br />
<span class="sujato m-text">My energy was roused up and unflagging, my mindfulness was established and lucid, my body was tranquil and undisturbed, and my mind was immersed in samādhi.</span><br />
</p>
<p id="an8p11c13p2">
<span class="pali m-text">So kho ahaṁ, brāhmaṇa, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi;</span><br />
<span class="sujato m-text">Quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="an8p11c13p3">
<span class="pali m-text">vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi;</span><br />
<span class="sujato m-text">As the placing of the mind and keeping it connected were stilled, I entered and remained in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="an8p11c13p4">
<span class="pali m-text">pītiyā ca virāgā upekkhako ca viharāmi sato ca sampajāno sukhañca kāyena paṭisaṁvedemi yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāmi;</span><br />
<span class="sujato m-text">And with the fading away of rapture, I entered and remained in the third absorption, where I meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="an8p11c13p5">
<span class="pali m-text">sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāmi.</span><br />
<span class="sujato m-text">With the giving up of pleasure and pain, and the ending of former happiness and sadness, I entered and remained in the fourth absorption, without pleasure or pain, with pure equanimity and mindfulness.</span><br />
</p>
<p id="an8p11c14p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward recollection of past lives.</span><br />
</p>
<p id="an8p11c14p2">
<span class="pali m-text">So anekavihitaṁ pubbenivāsaṁ anussarāmi, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto. So tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto. So tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarāmi.</span><br />
<span class="sujato m-text">I recollected many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. I remembered: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so I recollected my many kinds of past lives, with features and details.</span><br />
</p>
<p id="an8p11c15p1">
<span class="pali m-text">Ayaṁ kho me, brāhmaṇa, rattiyā paṭhame yāme paṭhamā vijjā adhigatā;</span><br />
<span class="sujato m-text">This was the first knowledge, which I achieved in the first watch of the night.</span><br />
</p>
<p id="an8p11c15p2">
<span class="pali m-text">avijjā vihatā vijjā uppannā; tamo vihato āloko uppanno, yathā taṁ appamattassa ātāpino pahitattassa viharato.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.</span><br />
</p>
<p id="an8p11c15p3">
<span class="pali m-text">Ayaṁ kho me, brāhmaṇa, paṭhamā abhinibbhidā ahosi kukkuṭacchāpakasseva aṇḍakosamhā.</span><br />
<span class="sujato m-text">This was my first breaking out, like a chick breaking out of the eggshell.</span><br />
</p>
<p id="an8p11c16p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the death and rebirth of sentient beings.</span><br />
</p>
<p id="an8p11c16p2">
<span class="pali m-text">So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi: ‘ime vata bhonto sattā kāyaduccaritena samannāgatā, vacīduccaritena samannāgatā, manoduccaritena samannāgatā, ariyānaṁ upavādakā, micchādiṭṭhikā, micchādiṭṭhikammasamādānā. Te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannāti. Ime vā pana bhonto sattā kāyasucaritena samannāgatā, vacīsucaritena samannāgatā, manosucaritena samannāgatā, ariyānaṁ anupavādakā, sammādiṭṭhikā, sammādiṭṭhikammasamādānā. Te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi.</span><br />
<span class="sujato m-text">With clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds: ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds.</span><br />
</p>
<p id="an8p11c17p1">
<span class="pali m-text">Ayaṁ kho me, brāhmaṇa, rattiyā majjhime yāme dutiyā vijjā adhigatā;</span><br />
<span class="sujato m-text">This was the second knowledge, which I achieved in the middle watch of the night.</span><br />
</p>
<p id="an8p11c17p2">
<span class="pali m-text">avijjā vihatā vijjā uppannā; tamo vihato āloko uppanno, yathā taṁ appamattassa ātāpino pahitattassa viharato.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.</span><br />
</p>
<p id="an8p11c17p3">
<span class="pali m-text">Ayaṁ kho me, brāhmaṇa, dutiyā abhinibbhidā ahosi kukkuṭacchāpakasseva aṇḍakosamhā.</span><br />
<span class="sujato m-text">This was my second breaking out, like a chick breaking out of the eggshell.</span><br />
</p>
<p id="an8p11c18p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the ending of defilements.</span><br />
</p>
<p id="an8p11c18p2">
<span class="pali m-text">So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ;</span><br />
<span class="sujato m-text">I truly understood: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="an8p11c18p3">
<span class="pali m-text">‘ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ.</span><br />
<span class="sujato m-text">I truly understood: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’.</span><br />
</p>
<p id="an8p11c18p4">
<span class="pali m-text">Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha.</span><br />
<span class="sujato m-text">Knowing and seeing like this, my mind was freed from the defilements of sensuality, desire to be reborn, and ignorance.</span><br />
</p>
<p id="an8p11c18p5">
<span class="pali m-text">Vimuttasmiṁ vimuttamiti ñāṇaṁ ahosi.</span><br />
<span class="sujato m-text">When it was freed, I knew it was freed.</span><br />
</p>
<p id="an8p11c18p6">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ.</span><br />
<span class="sujato m-text">I understood: ‘Rebirth is ended; the spiritual journey has been completed; what had to be done has been done; there is nothing further for this place.’</span><br />
</p>
<p id="an8p11c19p1">
<span class="pali m-text">Ayaṁ kho me, brāhmaṇa, rattiyā pacchime yāme tatiyā vijjā adhigatā;</span><br />
<span class="sujato m-text">This was the third knowledge, which I achieved in the last watch of the night.</span><br />
</p>
<p id="an8p11c19p2">
<span class="pali m-text">avijjā vihatā vijjā uppannā; tamo vihato āloko uppanno, yathā taṁ appamattassa ātāpino pahitattassa viharato.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.</span><br />
</p>
<p id="an8p11c19p3">
<span class="pali m-text">Ayaṁ kho me, brāhmaṇa, tatiyā abhinibbhidā ahosi kukkuṭacchāpakasseva aṇḍakosamhā”ti.</span><br />
<span class="sujato m-text">This was my third breaking out, like a chick breaking out of the eggshell.”</span><br />
</p>
<p id="an8p11c20p1">
<span class="pali m-text">Evaṁ vutte, verañjo brāhmaṇo bhagavantaṁ etadavoca:</span><br />
<span class="sujato m-text">When he said this, the brahmin Verañja said to the Buddha:</span><br />
</p>
<p id="an8p11c20p2">
<span class="pali m-text">“jeṭṭho bhavaṁ gotamo, seṭṭho bhavaṁ gotamo.</span><br />
<span class="sujato m-text">“Mister Gotama is the eldest! Mister Gotama is the best!</span><br />
</p>
<p id="an8p11c20p3">
<span class="pali m-text">Abhikkantaṁ, bho gotama, abhikkantaṁ, bho gotama.</span><br />
<span class="sujato m-text">Excellent, Mister Gotama! Excellent!</span><br />
</p>
<p id="an8p11c20p4">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, Mister Gotama has made the teaching clear in many ways.</span><br />
</p>
<p id="an8p11c20p5">
<span class="pali m-text">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to Mister Gotama, to the teaching, and to the mendicant Saṅgha.</span><br />
</p>
<p id="an8p11c20p6">
<span class="pali m-text">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Mister Gotama remember me as a lay follower who has gone for refuge for life.”</span><br />
</p>
<p id="an8p11c20p7">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0008p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/an0008p0012.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>