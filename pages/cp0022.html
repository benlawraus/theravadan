<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cp0022.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cp0021.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0023.html">Next</a></div>
</div>
<p id="cp22c0p2">
<span class="pali m-text">Yudhañjayavagga</span><br />
</p>
<p id="cp22c0p3">
<span class="pali m-text">Nekkhammapāramī 2</span><br />
</p>
<section id="somanassacariya">
<span id="cp22c0p4"></span><h2><span class="pali m-text">Somanassacariya</span></h2>
<p id="cp22c1p1">
<span class="pali m-text">“Punāparaṁ yadā homi,</span><br />
</p>
<p id="cp22c1p2">
<span class="pali m-text">indapatthe puruttame;</span><br />
</p>
<p id="cp22c1p3">
<span class="pali m-text">Kāmito dayito putto,</span><br />
</p>
<p id="cp22c1p4">
<span class="pali m-text">somanassoti vissuto.</span><br />
</p>
<p id="cp22c2p1">
<span class="pali m-text">Sīlavā guṇasampanno,</span><br />
</p>
<p id="cp22c2p2">
<span class="pali m-text">kalyāṇapaṭibhānavā;</span><br />
</p>
<p id="cp22c2p3">
<span class="pali m-text">Vuḍḍhāpacāyī hirīmā,</span><br />
</p>
<p id="cp22c2p4">
<span class="pali m-text">saṅgahesu ca kovido.</span><br />
</p>
<p id="cp22c3p1">
<span class="pali m-text">Tassa rañño patikaro,</span><br />
</p>
<p id="cp22c3p2">
<span class="pali m-text">ahosi kuhakatāpaso;</span><br />
</p>
<p id="cp22c3p3">
<span class="pali m-text">Ārāmaṁ mālāvacchañca,</span><br />
</p>
<p id="cp22c3p4">
<span class="pali m-text">ropayitvāna jīvati.</span><br />
</p>
<p id="cp22c4p1">
<span class="pali m-text">Tamahaṁ disvāna kuhakaṁ,</span><br />
</p>
<p id="cp22c4p2">
<span class="pali m-text">thusarāsiṁva ataṇḍulaṁ;</span><br />
</p>
<p id="cp22c4p3">
<span class="pali m-text">Dumaṁva anto susiraṁ,</span><br />
</p>
<p id="cp22c4p4">
<span class="pali m-text">kadaliṁva asārakaṁ.</span><br />
</p>
<p id="cp22c5p1">
<span class="pali m-text">Natthimassa sataṁ dhammo,</span><br />
</p>
<p id="cp22c5p2">
<span class="pali m-text">sāmaññāpagato ayaṁ;</span><br />
</p>
<p id="cp22c5p3">
<span class="pali m-text">Hirīsukkadhammajahito,</span><br />
</p>
<p id="cp22c5p4">
<span class="pali m-text">jīvitavuttikāraṇā.</span><br />
</p>
<p id="cp22c6p1">
<span class="pali m-text">Kupito ahu paccanto,</span><br />
</p>
<p id="cp22c6p2">
<span class="pali m-text">aṭavīhi parantihi;</span><br />
</p>
<p id="cp22c6p3">
<span class="pali m-text">Taṁ nisedhetuṁ gacchanto,</span><br />
</p>
<p id="cp22c6p4">
<span class="pali m-text">anusāsi pitā mamaṁ.</span><br />
</p>
<p id="cp22c7p1">
<span class="pali m-text">‘Mā pamajji tuvaṁ tāta,</span><br />
</p>
<p id="cp22c7p2">
<span class="pali m-text">jaṭilaṁ uggatāpanaṁ;</span><br />
</p>
<p id="cp22c7p3">
<span class="pali m-text">Yadicchakaṁ pavattehi,</span><br />
</p>
<p id="cp22c7p4">
<span class="pali m-text">sabbakāmadado hi so’.</span><br />
</p>
<p id="cp22c8p1">
<span class="pali m-text">Tamahaṁ gantvānupaṭṭhānaṁ,</span><br />
</p>
<p id="cp22c8p2">
<span class="pali m-text">Idaṁ vacanamabraviṁ;</span><br />
</p>
<p id="cp22c8p3">
<span class="pali m-text">‘Kacci te gahapati kusalaṁ,</span><br />
</p>
<p id="cp22c8p4">
<span class="pali m-text">Kiṁ vā te āharīyatu’.</span><br />
</p>
<p id="cp22c9p1">
<span class="pali m-text">Tena so kupito āsi,</span><br />
</p>
<p id="cp22c9p2">
<span class="pali m-text">kuhako mānanissito;</span><br />
</p>
<p id="cp22c9p3">
<span class="pali m-text">‘Ghātāpemi tuvaṁ ajja,</span><br />
</p>
<p id="cp22c9p4">
<span class="pali m-text">raṭṭhā pabbājayāmi vā’.</span><br />
</p>
<p id="cp22c10p1">
<span class="pali m-text">Nisedhayitvā paccantaṁ,</span><br />
</p>
<p id="cp22c10p2">
<span class="pali m-text">rājā kuhakamabravi;</span><br />
</p>
<p id="cp22c10p3">
<span class="pali m-text">‘Kacci te bhante khamanīyaṁ,</span><br />
</p>
<p id="cp22c10p4">
<span class="pali m-text">sammāno te pavattito’.</span><br />
</p>
<p id="cp22c11p1">
<span class="pali m-text">Tassa ācikkhatī pāpo,</span><br />
</p>
<p id="cp22c11p2">
<span class="pali m-text">kumāro yathā nāsiyo;</span><br />
</p>
<p id="cp22c11p3">
<span class="pali m-text">Tassa taṁ vacanaṁ sutvā,</span><br />
</p>
<p id="cp22c11p4">
<span class="pali m-text">āṇāpesi mahīpati.</span><br />
</p>
<p id="cp22c12p1">
<span class="pali m-text">‘Sīsaṁ tattheva chinditvā,</span><br />
</p>
<p id="cp22c12p2">
<span class="pali m-text">katvāna catukhaṇḍikaṁ;</span><br />
</p>
<p id="cp22c12p3">
<span class="pali m-text">Rathiyā rathiyaṁ dassetha,</span><br />
</p>
<p id="cp22c12p4">
<span class="pali m-text">sā gati jaṭilahīḷitā’.</span><br />
</p>
<p id="cp22c13p1">
<span class="pali m-text">Tattha kāraṇikā gantvā,</span><br />
</p>
<p id="cp22c13p2">
<span class="pali m-text">caṇḍā luddā akāruṇā;</span><br />
</p>
<p id="cp22c13p3">
<span class="pali m-text">Mātu aṅke nisinnassa,</span><br />
</p>
<p id="cp22c13p4">
<span class="pali m-text">ākaḍḍhitvā nayanti maṁ.</span><br />
</p>
<p id="cp22c14p1">
<span class="pali m-text">Tesāhaṁ evamavacaṁ,</span><br />
</p>
<p id="cp22c14p2">
<span class="pali m-text">bandhataṁ gāḷhabandhanaṁ;</span><br />
</p>
<p id="cp22c14p3">
<span class="pali m-text">‘Rañño dassetha maṁ khippaṁ,</span><br />
</p>
<p id="cp22c14p4">
<span class="pali m-text">rājakiriyāni atthi me’.</span><br />
</p>
<p id="cp22c15p1">
<span class="pali m-text">Te maṁ rañño dassayiṁsu,</span><br />
</p>
<p id="cp22c15p2">
<span class="pali m-text">pāpassa pāpasevino;</span><br />
</p>
<p id="cp22c15p3">
<span class="pali m-text">Disvāna taṁ saññāpesiṁ,</span><br />
</p>
<p id="cp22c15p4">
<span class="pali m-text">mamañca vasamānayiṁ.</span><br />
</p>
<p id="cp22c16p1">
<span class="pali m-text">So maṁ tattha khamāpesi,</span><br />
</p>
<p id="cp22c16p2">
<span class="pali m-text">mahārajjamadāsi me;</span><br />
</p>
<p id="cp22c16p3">
<span class="pali m-text">Sohaṁ tamaṁ dālayitvā,</span><br />
</p>
<p id="cp22c16p4">
<span class="pali m-text">pabbajiṁ anagāriyaṁ.</span><br />
</p>
<p id="cp22c17p1">
<span class="pali m-text">Na me dessaṁ mahārajjaṁ,</span><br />
</p>
<p id="cp22c17p2">
<span class="pali m-text">kāmabhogo na dessiyo;</span><br />
</p>
<p id="cp22c17p3">
<span class="pali m-text">Sabbaññutaṁ piyaṁ mayhaṁ,</span><br />
</p>
<p id="cp22c17p4">
<span class="pali m-text">tasmā rajjaṁ pariccajin”ti.</span><br />
</p>
<p id="cp22c18p1">
<span class="pali m-text">Somanassacariyaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cp0021.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0023.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>