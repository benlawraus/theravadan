<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cnd0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cnd0011.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0013.html">Next</a></div>
</div>
<p id="cnd12c0p2">
<span class="pali m-text">Pārāyanavagganiddesa</span><br />
</p>
<p id="cnd12c0p3">
<span class="pali m-text">Pucchāniddesa</span><br />
</p>
<section id="hemakamanavapucchaniddesa">
<span id="cnd12c0p4"></span><h2><span class="pali m-text">8. Hemakamāṇavapucchāniddesa</span></h2>
<p id="cnd12c1p1">
<span class="pali m-text">&lt;b&gt;Ye me pubbe viyākaṁsu,&lt;/b&gt;</span><br />
</p>
<p id="cnd12c1p2">
<span class="pali m-text">(iccāyasmā hemako)</span><br />
</p>
<p id="cnd12c1p3">
<span class="pali m-text">&lt;b&gt;Huraṁ gotamasāsanā;&lt;/b&gt;</span><br />
</p>
<p id="cnd12c1p4">
<span class="pali m-text">&lt;b&gt;Iccāsi iti bhavissati,&lt;/b&gt;</span><br />
</p>
<p id="cnd12c1p5">
<span class="pali m-text">&lt;b&gt;Sabbaṁ taṁ itihītihaṁ;&lt;/b&gt;</span><br />
</p>
<p id="cnd12c1p6">
<span class="pali m-text">&lt;b&gt;Sabbaṁ taṁ takkavaḍḍhanaṁ,&lt;/b&gt;</span><br />
</p>
<p id="cnd12c1p7">
<span class="pali m-text">&lt;b&gt;Nāhaṁ tattha abhiramiṁ. &lt;/b&gt;</span><br />
</p>
<p id="cnd12c2p1">
<span class="pali m-text">&lt;b&gt;Ye me pubbe viyākaṁsū&lt;/b&gt;ti yo ca bāvarī brāhmaṇo ye caññe tassa ācariyā, te sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ byākaṁsu ācikkhiṁsu desayiṁsu paññapiṁsu paṭṭhapiṁsu vivariṁsu vibhajiṁsu uttānīakaṁsu pakāsesunti—</span><br />
</p>
<p id="cnd12c2p2">
<span class="pali m-text">ye me pubbe viyākaṁsu.</span><br />
</p>
<p id="cnd12c2p3">
<span class="pali m-text">&lt;b&gt;Iccāyasmā hemako&lt;/b&gt;ti.</span><br />
</p>
<p id="cnd12c2p4">
<span class="pali m-text">&lt;b&gt;Iccā&lt;/b&gt;ti padasandhi …pe… padānupubbatāpetaṁ—</span><br />
</p>
<p id="cnd12c2p5">
<span class="pali m-text">iccāti.</span><br />
</p>
<p id="cnd12c2p6">
<span class="pali m-text">&lt;b&gt;Āyasmā&lt;/b&gt;ti piyavacanaṁ …pe….</span><br />
</p>
<p id="cnd12c2p7">
<span class="pali m-text">&lt;b&gt;Hemako&lt;/b&gt;ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd12c2p8">
<span class="pali m-text">iccāyasmā hemako.</span><br />
</p>
<p id="cnd12c3p1">
<span class="pali m-text">&lt;b&gt;Huraṁ gotamasāsanā&lt;/b&gt;ti huraṁ gotamasāsanā paraṁ gotamasāsanā pure gotamasāsanā paṭhamataraṁ gotamasāsanā buddhasāsanā jinasāsanā tathāgatasāsanā arahantasāsanāti—</span><br />
</p>
<p id="cnd12c3p2">
<span class="pali m-text">huraṁ gotamasāsanā.</span><br />
</p>
<p id="cnd12c4p1">
<span class="pali m-text">&lt;b&gt;Iccāsi iti bhavissatī&lt;/b&gt;ti evaṁ kira āsi, evaṁ kira bhavissatīti—</span><br />
</p>
<p id="cnd12c4p2">
<span class="pali m-text">iccāsi iti bhavissati.</span><br />
</p>
<p id="cnd12c5p1">
<span class="pali m-text">&lt;b&gt;Sabbaṁ taṁ itihītihan&lt;/b&gt;ti sabbaṁ taṁ itihītihaṁ itikirāya paraṁparāya piṭakasampadāya takkahetu nayahetu ākāraparivitakkena diṭṭhinijjhānakkhantiyā na sāmaṁ sayamabhiññātaṁ na attapaccakkhadhammaṁ kathayiṁsūti—</span><br />
</p>
<p id="cnd12c5p2">
<span class="pali m-text">sabbaṁ taṁ itihītihaṁ.</span><br />
</p>
<p id="cnd12c6p1">
<span class="pali m-text">&lt;b&gt;Sabbaṁ taṁ takkavaḍḍhanan&lt;/b&gt;ti sabbaṁ taṁ takkavaḍḍhanaṁ vitakkavaḍḍhanaṁ saṅkappavaḍḍhanaṁ kāmavitakkavaḍḍhanaṁ byāpādavitakkavaḍḍhanaṁ vihiṁsāvitakkavaḍḍhanaṁ ñātivitakkavaḍḍhanaṁ janapadavitakkavaḍḍhanaṁ amarāvitakkavaḍḍhanaṁ parānudayatāpaṭisaṁyuttavitakkavaḍḍhanaṁ lābhasakkārasilokapaṭisaṁyuttavitakkavaḍḍhanaṁ anavaññattipaṭisaṁyuttavitakkavaḍḍhananti—</span><br />
</p>
<p id="cnd12c6p2">
<span class="pali m-text">sabbaṁ taṁ takkavaḍḍhanaṁ.</span><br />
</p>
<p id="cnd12c7p1">
<span class="pali m-text">&lt;b&gt;Nāhaṁ tattha abhiramin&lt;/b&gt;ti nāhaṁ tattha abhiramiṁ na vindiṁ nādhigacchiṁ na paṭilabhinti—</span><br />
</p>
<p id="cnd12c7p2">
<span class="pali m-text">nāhaṁ tattha abhiramiṁ.</span><br />
</p>
<p id="cnd12c7p3">
<span class="pali m-text">Tenāha so brāhmaṇo—</span><br />
</p>
<p id="cnd12c8p1">
<span class="pali m-text">“Ye me pubbe viyākaṁsu,</span><br />
</p>
<p id="cnd12c8p2">
<span class="pali m-text">(iccāyasmā hemako)</span><br />
</p>
<p id="cnd12c8p3">
<span class="pali m-text">Huraṁ gotamasāsanā;</span><br />
</p>
<p id="cnd12c8p4">
<span class="pali m-text">Iccāsi iti bhavissati,</span><br />
</p>
<p id="cnd12c8p5">
<span class="pali m-text">Sabbaṁ taṁ itihītihaṁ;</span><br />
</p>
<p id="cnd12c8p6">
<span class="pali m-text">Sabbaṁ taṁ takkavaḍḍhanaṁ,</span><br />
</p>
<p id="cnd12c8p7">
<span class="pali m-text">Nāhaṁ tattha abhiramin”ti.</span><br />
</p>
<p id="cnd12c9p1">
<span class="pali m-text">&lt;b&gt;Tvañca me dhammamakkhāhi,&lt;/b&gt;</span><br />
</p>
<p id="cnd12c9p2">
<span class="pali m-text">&lt;b&gt;Taṇhānigghātanaṁ muni;&lt;/b&gt;</span><br />
</p>
<p id="cnd12c9p3">
<span class="pali m-text">&lt;b&gt;Yaṁ viditvā sato caraṁ,&lt;/b&gt;</span><br />
</p>
<p id="cnd12c9p4">
<span class="pali m-text">&lt;b&gt;Tare loke visattikaṁ. &lt;/b&gt;</span><br />
</p>
<p id="cnd12c10p1">
<span class="pali m-text">&lt;b&gt;Tvañca me dhammamakkhāhī&lt;/b&gt;ti.</span><br />
</p>
<p id="cnd12c10p2">
<span class="pali m-text">&lt;b&gt;Tvan&lt;/b&gt;ti bhagavantaṁ bhaṇati.</span><br />
</p>
<p id="cnd12c10p3">
<span class="pali m-text">&lt;b&gt;Dhammamakkhāhī&lt;/b&gt;ti.</span><br />
</p>
<p id="cnd12c10p4">
<span class="pali m-text">&lt;b&gt;Dhamman&lt;/b&gt;ti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ, cattāro satipaṭṭhāne cattāro sammappadhāne cattāro iddhipāde pañcindriyāni pañca balāni satta bojjhaṅge ariyaṁ aṭṭhaṅgikaṁ maggaṁ nibbānañca nibbānagāminiñca paṭipadaṁ akkhāhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span><br />
</p>
<p id="cnd12c10p5">
<span class="pali m-text">tvañca me dhammamakkhāhi.</span><br />
</p>
<p id="cnd12c11p1">
<span class="pali m-text">&lt;b&gt;Taṇhānigghātanaṁ munī&lt;/b&gt;ti.</span><br />
</p>
<p id="cnd12c11p2">
<span class="pali m-text">&lt;b&gt;Taṇhā&lt;/b&gt;ti—</span><br />
</p>
<p id="cnd12c11p3">
<span class="pali m-text">rūpataṇhā …pe… dhammataṇhā.</span><br />
</p>
<p id="cnd12c11p4">
<span class="pali m-text">Taṇhānigghātanaṁ taṇhāpahānaṁ taṇhāvūpasamaṁ taṇhāpaṭinissaggaṁ taṇhāpaṭippassaddhiṁ amataṁ nibbānaṁ.</span><br />
</p>
<p id="cnd12c11p5">
<span class="pali m-text">&lt;b&gt;Munī&lt;/b&gt;ti monaṁ vuccati ñāṇaṁ …pe… saṅgajālamaticca so munīti—</span><br />
</p>
<p id="cnd12c11p6">
<span class="pali m-text">taṇhānigghātanaṁ muni.</span><br />
</p>
<p id="cnd12c12p1">
<span class="pali m-text">&lt;b&gt;Yaṁ viditvā sato caran&lt;/b&gt;ti yaṁ viditaṁ katvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd12c12p2">
<span class="pali m-text">“Sabbe saṅkhārā aniccā”ti viditaṁ katvā tulayitvā tīrayitvā vibhāvayitvā vibhūtaṁ katvā,</span><br />
</p>
<p id="cnd12c12p3">
<span class="pali m-text">“sabbe saṅkhārā dukkhā”ti …pe…</span><br />
</p>
<p id="cnd12c12p4">
<span class="pali m-text">“sabbe dhammā anattā”ti …pe…</span><br />
</p>
<p id="cnd12c12p5">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti viditaṁ katvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd12c12p6">
<span class="pali m-text">&lt;b&gt;Sato&lt;/b&gt;ti catūhi kāraṇehi sato—</span><br />
</p>
<p id="cnd12c12p7">
<span class="pali m-text">kāye kāyānupassanāsatipaṭṭhānaṁ bhāvento sato …pe…</span><br />
</p>
<p id="cnd12c12p8">
<span class="pali m-text">so vuccati sato.</span><br />
</p>
<p id="cnd12c12p9">
<span class="pali m-text">&lt;b&gt;Caran&lt;/b&gt;ti caranto viharanto iriyanto vattento pālento yapento yāpentoti—</span><br />
</p>
<p id="cnd12c12p10">
<span class="pali m-text">yaṁ viditvā sato caraṁ.</span><br />
</p>
<p id="cnd12c13p1">
<span class="pali m-text">&lt;b&gt;Tare loke visattikan&lt;/b&gt;ti visattikā vuccati taṇhā.</span><br />
</p>
<p id="cnd12c13p2">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd12c13p3">
<span class="pali m-text">&lt;b&gt;Visattikā&lt;/b&gt;ti kenaṭṭhena visattikā …pe… visaṭā vitthatāti visattikā.</span><br />
</p>
<p id="cnd12c13p4">
<span class="pali m-text">&lt;b&gt;Loke&lt;/b&gt;ti apāyaloke manussaloke devaloke khandhaloke dhātuloke āyatanaloke.</span><br />
</p>
<p id="cnd12c13p5">
<span class="pali m-text">&lt;b&gt;Tare loke visattikan&lt;/b&gt;ti loke vesā visattikā loke vetaṁ visattikaṁ sato tareyyaṁ uttareyyaṁ patareyyaṁ samatikkameyyaṁ vītivatteyyanti—</span><br />
</p>
<p id="cnd12c13p6">
<span class="pali m-text">tare loke visattikaṁ.</span><br />
</p>
<p id="cnd12c13p7">
<span class="pali m-text">Tenāha so brāhmaṇo—</span><br />
</p>
<p id="cnd12c14p1">
<span class="pali m-text">“Tvañca me dhammamakkhāhi,</span><br />
</p>
<p id="cnd12c14p2">
<span class="pali m-text">taṇhānigghātanaṁ muni;</span><br />
</p>
<p id="cnd12c14p3">
<span class="pali m-text">Yaṁ viditvā sato caraṁ,</span><br />
</p>
<p id="cnd12c14p4">
<span class="pali m-text">tare loke visattikan”ti.</span><br />
</p>
<p id="cnd12c15p1">
<span class="pali m-text">&lt;b&gt;Idha diṭṭhasutamutaviññātesu,&lt;/b&gt;</span><br />
</p>
<p id="cnd12c15p2">
<span class="pali m-text">&lt;b&gt;Piyarūpesu hemaka;&lt;/b&gt;</span><br />
</p>
<p id="cnd12c15p3">
<span class="pali m-text">&lt;b&gt;Chandarāgavinodanaṁ,&lt;/b&gt;</span><br />
</p>
<p id="cnd12c15p4">
<span class="pali m-text">&lt;b&gt;Nibbānapadamaccutaṁ. &lt;/b&gt;</span><br />
</p>
<p id="cnd12c16p1">
<span class="pali m-text">&lt;b&gt;Idha diṭṭhasutamutaviññātesū&lt;/b&gt;ti.</span><br />
</p>
<p id="cnd12c16p2">
<span class="pali m-text">&lt;b&gt;Diṭṭhan&lt;/b&gt;ti cakkhunā diṭṭhaṁ;</span><br />
</p>
<p id="cnd12c16p3">
<span class="pali m-text">&lt;b&gt;sutan&lt;/b&gt;ti sotena sutaṁ;</span><br />
</p>
<p id="cnd12c16p4">
<span class="pali m-text">&lt;b&gt;mutan&lt;/b&gt;ti ghānena ghāyitaṁ jivhāya sāyitaṁ kāyena phuṭṭhaṁ;</span><br />
</p>
<p id="cnd12c16p5">
<span class="pali m-text">&lt;b&gt;viññātan&lt;/b&gt;ti manasā viññātanti—</span><br />
</p>
<p id="cnd12c16p6">
<span class="pali m-text">idha diṭṭhasutamutaviññātesu.</span><br />
</p>
<p id="cnd12c17p1">
<span class="pali m-text">&lt;b&gt;Piyarūpesu hemakā&lt;/b&gt;ti kiñca loke piyarūpaṁ sātarūpaṁ?</span><br />
</p>
<p id="cnd12c17p2">
<span class="pali m-text">Cakkhu loke piyarūpaṁ sātarūpaṁ, sotaṁ loke …pe… ghānaṁ loke … jivhā loke … kāyo loke … mano loke piyarūpaṁ sātarūpaṁ;</span><br />
</p>
<p id="cnd12c17p3">
<span class="pali m-text">rūpā loke piyarūpaṁ sātarūpaṁ, saddā loke … gandhā loke … rasā loke … phoṭṭhabbā loke … dhammā loke piyarūpaṁ sātarūpaṁ;</span><br />
</p>
<p id="cnd12c17p4">
<span class="pali m-text">cakkhuviññāṇaṁ loke piyarūpaṁ sātarūpaṁ, sotaviññāṇaṁ loke piyarūpaṁ sātarūpaṁ, ghānaviññāṇaṁ loke … jivhāviññāṇaṁ loke … kāyaviññāṇaṁ loke … manoviññāṇaṁ loke piyarūpaṁ sātarūpaṁ, cakkhusamphasso loke … sotasamphasso loke … ghānasamphasso loke … jivhāsamphasso loke … kāyasamphasso loke … manosamphasso loke piyarūpaṁ sātarūpaṁ;</span><br />
</p>
<p id="cnd12c17p5">
<span class="pali m-text">cakkhusamphassajā vedanā loke piyarūpaṁ sātarūpaṁ … sotasamphassajā vedanā … ghānasamphassajā vedanā … jivhāsamphassajā vedanā … kāyasamphassajā vedanā … manosamphassajā vedanā loke piyarūpaṁ sātarūpaṁ;</span><br />
</p>
<p id="cnd12c17p6">
<span class="pali m-text">rūpasaññā loke … saddasaññā loke … gandhasaññā loke … rasasaññā loke … phoṭṭhabbasaññā loke … dhammasaññā loke piyarūpaṁ sātarūpaṁ, rūpasañcetanā loke … saddasañcetanā loke … gandhasañcetanā loke … rasasañcetanā loke … phoṭṭhabbasañcetanā loke … dhammasañcetanā loke piyarūpaṁ sātarūpaṁ;</span><br />
</p>
<p id="cnd12c17p7">
<span class="pali m-text">rūpataṇhā loke … saddataṇhā loke … gandhataṇhā loke … rasataṇhā loke … phoṭṭhabbataṇhā loke … dhammataṇhā loke piyarūpaṁ sātarūpaṁ;</span><br />
</p>
<p id="cnd12c17p8">
<span class="pali m-text">rūpavitakko loke … saddavitakko loke … gandhavitakko loke … rasavitakko loke … phoṭṭhabbavitakko loke … dhammavitakko loke piyarūpaṁ sātarūpaṁ;</span><br />
</p>
<p id="cnd12c17p9">
<span class="pali m-text">rūpavicāro loke piyarūpaṁ sātarūpaṁ, saddavicāro loke … gandhavicāro loke … rasavicāro loke … phoṭṭhabbavicāro loke … dhammavicāro loke piyarūpaṁ sātarūpanti—</span><br />
</p>
<p id="cnd12c17p10">
<span class="pali m-text">piyarūpesu hemaka.</span><br />
</p>
<p id="cnd12c18p1">
<span class="pali m-text">&lt;b&gt;Chandarāgavinodanan&lt;/b&gt;ti.</span><br />
</p>
<p id="cnd12c18p2">
<span class="pali m-text">&lt;b&gt;Chandarāgo&lt;/b&gt;ti yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ kāmogho kāmayogo kāmupādānaṁ kāmacchandanīvaraṇaṁ.</span><br />
</p>
<p id="cnd12c18p3">
<span class="pali m-text">&lt;b&gt;Chandarāgavinodanan&lt;/b&gt;ti chandarāgappahānaṁ chandarāgavūpasamaṁ chandarāgapaṭinissaggaṁ chandarāgapaṭippassaddhaṁ amataṁ nibbānanti—</span><br />
</p>
<p id="cnd12c18p4">
<span class="pali m-text">chandarāgavinodanaṁ.</span><br />
</p>
<p id="cnd12c19p1">
<span class="pali m-text">&lt;b&gt;Nibbānapadamaccutan&lt;/b&gt;ti nibbānapadaṁ tāṇapadaṁ leṇapadaṁ saraṇapadaṁ abhayapadaṁ.</span><br />
</p>
<p id="cnd12c19p2">
<span class="pali m-text">&lt;b&gt;Accutan&lt;/b&gt;ti niccaṁ dhuvaṁ sassataṁ avipariṇāmadhammanti—</span><br />
</p>
<p id="cnd12c19p3">
<span class="pali m-text">nibbānapadamaccutaṁ.</span><br />
</p>
<p id="cnd12c19p4">
<span class="pali m-text">Tenāha bhagavā—</span><br />
</p>
<p id="cnd12c20p1">
<span class="pali m-text">“Idha diṭṭhasutamutaviññātesu,</span><br />
</p>
<p id="cnd12c20p2">
<span class="pali m-text">Piyarūpesu hemaka;</span><br />
</p>
<p id="cnd12c20p3">
<span class="pali m-text">Chandarāgavinodanaṁ,</span><br />
</p>
<p id="cnd12c20p4">
<span class="pali m-text">Nibbānapadamaccutan”ti.</span><br />
</p>
<p id="cnd12c21p1">
<span class="pali m-text">&lt;b&gt;Etadaññāya ye satā,&lt;/b&gt;</span><br />
</p>
<p id="cnd12c21p2">
<span class="pali m-text">&lt;b&gt;diṭṭhadhammābhinibbutā;&lt;/b&gt;</span><br />
</p>
<p id="cnd12c21p3">
<span class="pali m-text">&lt;b&gt;Upasantā ca te sadā,&lt;/b&gt;</span><br />
</p>
<p id="cnd12c21p4">
<span class="pali m-text">&lt;b&gt;tiṇṇā loke visattikaṁ. &lt;/b&gt;</span><br />
</p>
<p id="cnd12c22p1">
<span class="pali m-text">&lt;b&gt;Etadaññāya ye satā&lt;/b&gt;ti.</span><br />
</p>
<p id="cnd12c22p2">
<span class="pali m-text">&lt;b&gt;Etan&lt;/b&gt;ti amataṁ nibbānaṁ.</span><br />
</p>
<p id="cnd12c22p3">
<span class="pali m-text">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.</span><br />
</p>
<p id="cnd12c22p4">
<span class="pali m-text">&lt;b&gt;Aññāyā&lt;/b&gt;ti aññāya jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd12c22p5">
<span class="pali m-text">“Sabbe saṅkhārā aniccā”ti aññāya jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd12c22p6">
<span class="pali m-text">“Sabbe saṅkhārā dukkhā”ti …</span><br />
</p>
<p id="cnd12c22p7">
<span class="pali m-text">“sabbe dhammā anattā”ti …pe…</span><br />
</p>
<p id="cnd12c22p8">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti aññāya jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd12c22p9">
<span class="pali m-text">&lt;b&gt;Ye&lt;/b&gt;ti arahanto khīṇāsavā.</span><br />
</p>
<p id="cnd12c22p10">
<span class="pali m-text">&lt;b&gt;Satā&lt;/b&gt;ti catūhi kāraṇehi satā—</span><br />
</p>
<p id="cnd12c22p11">
<span class="pali m-text">kāye kāyānupassanāsatipaṭṭhānaṁ bhāvitattā satā …pe…</span><br />
</p>
<p id="cnd12c22p12">
<span class="pali m-text">te vuccanti satāti—</span><br />
</p>
<p id="cnd12c22p13">
<span class="pali m-text">etadaññāya ye satā.</span><br />
</p>
<p id="cnd12c23p1">
<span class="pali m-text">&lt;b&gt;Diṭṭhadhammābhinibbutā&lt;/b&gt;ti.</span><br />
</p>
<p id="cnd12c23p2">
<span class="pali m-text">&lt;b&gt;Diṭṭhadhammā&lt;/b&gt;ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā.</span><br />
</p>
<p id="cnd12c23p3">
<span class="pali m-text">“Sabbe saṅkhārā aniccā”ti diṭṭhadhammā …pe…</span><br />
</p>
<p id="cnd12c23p4">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā.</span><br />
</p>
<p id="cnd12c23p5">
<span class="pali m-text">&lt;b&gt;Abhinibbutā&lt;/b&gt;ti rāgassa nibbāpitattā nibbutā, dosassa nibbāpitattā nibbutā, mohassa nibbāpitattā nibbutā, kodhassa …pe… upanāhassa … sabbākusalābhisaṅkhārānaṁ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti—</span><br />
</p>
<p id="cnd12c23p6">
<span class="pali m-text">diṭṭhadhammābhinibbutā.</span><br />
</p>
<p id="cnd12c24p1">
<span class="pali m-text">&lt;b&gt;Upasantā ca te sadā&lt;/b&gt;ti.</span><br />
</p>
<p id="cnd12c24p2">
<span class="pali m-text">&lt;b&gt;Upasantā&lt;/b&gt;ti rāgassa upasamitattā nibbāpitattā upasantā …pe… dosassa … mohassa … kodhassa … upanāhassa …pe… sabbākusalābhisaṅkhārānaṁ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti upasantā.</span><br />
</p>
<p id="cnd12c24p3">
<span class="pali m-text">&lt;b&gt;Te&lt;/b&gt;ti arahanto khīṇāsavā.</span><br />
</p>
<p id="cnd12c24p4">
<span class="pali m-text">&lt;b&gt;Sadā&lt;/b&gt;ti sadā sabbakālaṁ niccakālaṁ dhuvakālaṁ satataṁ samitaṁ abbokiṇṇaṁ poṅkhānupoṅkhaṁ udakūmikajātaṁ avīcisantatisahitaṁ phassitaṁ purebhattaṁ pacchābhattaṁ purimayāmaṁ majjhimayāmaṁ pacchimayāmaṁ kāḷe juṇhe vasse hemante gimhe purime vayokhandhe majjhime vayokhandhe pacchime vayokhandheti—</span><br />
</p>
<p id="cnd12c24p5">
<span class="pali m-text">upasantā ca te sadā.</span><br />
</p>
<p id="cnd12c25p1">
<span class="pali m-text">&lt;b&gt;Tiṇṇā loke visattikan&lt;/b&gt;ti visattikā vuccati taṇhā.</span><br />
</p>
<p id="cnd12c25p2">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd12c25p3">
<span class="pali m-text">&lt;b&gt;Visattikā&lt;/b&gt;ti kenaṭṭhena visattikā …pe… visaṭā vitthatāti visattikā.</span><br />
</p>
<p id="cnd12c25p4">
<span class="pali m-text">&lt;b&gt;Loke&lt;/b&gt;ti apāyaloke …pe… āyatanaloke.</span><br />
</p>
<p id="cnd12c25p5">
<span class="pali m-text">&lt;b&gt;Tiṇṇā loke visattikan&lt;/b&gt;ti loke vesā visattikā loke vetaṁ visattikaṁ tiṇṇā uttiṇṇā nitthiṇṇā atikkantā samatikkantā vītivattāti—</span><br />
</p>
<p id="cnd12c25p6">
<span class="pali m-text">tiṇṇā loke visattikaṁ.</span><br />
</p>
<p id="cnd12c25p7">
<span class="pali m-text">Tenāha bhagavā—</span><br />
</p>
<p id="cnd12c26p1">
<span class="pali m-text">“Etadaññāya ye satā,</span><br />
</p>
<p id="cnd12c26p2">
<span class="pali m-text">diṭṭhadhammābhinibbutā;</span><br />
</p>
<p id="cnd12c26p3">
<span class="pali m-text">Upasantā ca te sadā,</span><br />
</p>
<p id="cnd12c26p4">
<span class="pali m-text">tiṇṇā loke visattikan”ti.</span><br />
</p>
<p id="cnd12c27p1">
<span class="pali m-text">Saha gāthāpariyosānā …pe…</span><br />
</p>
<p id="cnd12c27p2">
<span class="pali m-text">satthā me, bhante, bhagavā, sāvakohamasmīti.</span><br />
</p>
<p id="cnd12c27p3">
<span class="pali m-text">Hemakamāṇavapucchāniddeso aṭṭhamo.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cnd0011.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0013.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>