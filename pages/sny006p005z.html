<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn6 &raquo; Saṁyutta Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny006p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 6" />
  <meta name="twitter:title" content="Saṁyutta Nikāya 6" />
  <meta property="og:url" content="https://www.theravadan.org/pages/sny006p005z.html" />
  <meta property="og:description" content="Translators: sujato Linked Discourses 6 1. Paṭhamavagga 1. The Appeal 5. Aññatarabrahmasutta 5. A Certain Brahmā Sāvatthinidānaṁ. At Sāvatthī. Tena kho pana samayena aññatarassa brahmuno evarūpaṁ pāpakaṁ diṭṭhigataṁ uppannaṁ hoti: Now at that time a certain Brahmā had the following harmful misconception: “natthi so samaṇo vā brāhma …" />
  <meta name="twitter:description" content="Translators: sujato Linked Discourses 6 1. Paṭhamavagga 1. The Appeal 5. Aññatarabrahmasutta 5. A Certain Brahmā Sāvatthinidānaṁ. At Sāvatthī. Tena kho pana samayena aññatarassa brahmuno evarūpaṁ pāpakaṁ diṭṭhigataṁ uppannaṁ hoti: Now at that time a certain Brahmā had the following harmful misconception: “natthi so samaṇo vā brāhma …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn6-index.html">sn6</a> &raquo;
          </span>
          Saṁyutta Nikāya 6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 6</span></p>
<section id="pathamavagga">
<h2><a href="#pathamavagga">1. Paṭhamavagga</a></h2>
<p><span class="m-text">1. The Appeal</span></p>
<section id="annatarabrahmasutta">
<h3><a href="#annatarabrahmasutta">5. Aññatarabrahmasutta</a></h3>
<p><span class="m-text">5. A Certain Brahmā</span></p>
<p id="sn6p5c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn6p5c1p2">
<span class="m-text m-primary">Tena kho pana samayena aññatarassa brahmuno evarūpaṁ pāpakaṁ diṭṭhigataṁ uppannaṁ hoti:</span><br />
<span class="m-text">Now at that time a certain Brahmā had the following harmful misconception:</span><br />
</p>
<p id="sn6p5c1p3">
<span class="m-text m-primary">“natthi so samaṇo vā brāhmaṇo vā yo idha āgaccheyyā”ti.</span><br />
<span class="m-text">“No ascetic or brahmin can come here!”</span><br />
</p>
<p id="sn6p5c1p4">
<span class="m-text m-primary">Atha kho bhagavā tassa brahmuno cetasā cetoparivitakkamaññāya—seyyathāpi nāma balavā puriso …pe… tasmiṁ brahmaloke pāturahosi.</span><br />
<span class="m-text">Then the Buddha knew what that Brahmā was thinking. As easily as a strong person would extend or contract their arm, he vanished from Jeta’s Grove and reappeared in that Brahmā realm.</span><br />
</p>
<p id="sn6p5c1p5">
<span class="m-text m-primary">Atha kho bhagavā tassa brahmuno upari vehāsaṁ pallaṅkena nisīdi tejodhātuṁ samāpajjitvā.</span><br />
<span class="m-text">Then the Buddha sat cross-legged in the air above that Brahmā, having entered upon the fire element.</span><br />
</p>
<p id="sn6p5c2p1">
<span class="m-text m-primary">Atha kho āyasmato mahāmoggallānassa etadahosi:</span><br />
<span class="m-text">Then Venerable Mahāmoggallāna thought,</span><br />
</p>
<p id="sn6p5c2p2">
<span class="m-text m-primary">“kahaṁ nu kho bhagavā etarahi viharatī”ti?</span><br />
<span class="m-text">“Where is the Buddha staying at present?”</span><br />
</p>
<p id="sn6p5c2p3">
<span class="m-text m-primary">Addasā kho āyasmā mahāmoggallāno bhagavantaṁ dibbena cakkhunā visuddhena atikkantamānusakena tassa brahmuno upari vehāsaṁ pallaṅkena nisinnaṁ tejodhātuṁ samāpannaṁ.</span><br />
<span class="m-text">With clairvoyance that is purified and superhuman, he saw the Buddha seated cross-legged in the air above that Brahmā, having entered upon the fire element.</span><br />
</p>
<p id="sn6p5c2p4">
<span class="m-text m-primary">Disvāna—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane antarahito tasmiṁ brahmaloke pāturahosi.</span><br />
<span class="m-text">Then, as easily as a strong person would extend or contract their arm, he vanished from Jeta’s Grove and reappeared in that Brahmā realm.</span><br />
</p>
<p id="sn6p5c2p5">
<span class="m-text m-primary">Atha kho āyasmā mahāmoggallāno puratthimaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.</span><br />
<span class="m-text">Then Mahāmoggallāna—positioning himself in the east, below the Buddha—sat cross-legged in the air above that Brahmā, having entered upon the fire element.</span><br />
</p>
<p id="sn6p5c3p1">
<span class="m-text m-primary">Atha kho āyasmato mahākassapassa etadahosi:</span><br />
<span class="m-text">Then Venerable Mahākassapa …</span><br />
</p>
<p id="sn6p5c3p2">
<span class="m-text m-primary">“kahaṁ nu kho bhagavā etarahi viharatī”ti?</span><br />
</p>
<p id="sn6p5c3p3">
<span class="m-text m-primary">Addasā kho āyasmā mahākassapo bhagavantaṁ dibbena cakkhunā …pe…</span><br />
</p>
<p id="sn6p5c3p4">
<span class="m-text m-primary">disvāna—seyyathāpi nāma balavā puriso …pe… evameva—jetavane antarahito tasmiṁ brahmaloke pāturahosi.</span><br />
</p>
<p id="sn6p5c3p5">
<span class="m-text m-primary">Atha kho āyasmā mahākassapo dakkhiṇaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.</span><br />
<span class="m-text">positioned himself in the south …</span><br />
</p>
<p id="sn6p5c4p1">
<span class="m-text m-primary">Atha kho āyasmato mahākappinassa etadahosi:</span><br />
<span class="m-text">Venerable Mahākappina …</span><br />
</p>
<p id="sn6p5c4p2">
<span class="m-text m-primary">“kahaṁ nu kho bhagavā etarahi viharatī”ti?</span><br />
</p>
<p id="sn6p5c4p3">
<span class="m-text m-primary">Addasā kho āyasmā mahākappino bhagavantaṁ dibbena cakkhunā …pe… tejodhātuṁ samāpannaṁ.</span><br />
</p>
<p id="sn6p5c4p4">
<span class="m-text m-primary">Disvāna—seyyathāpi nāma balavā puriso …pe…</span><br />
</p>
<p id="sn6p5c4p5">
<span class="m-text m-primary">evameva—jetavane antarahito tasmiṁ brahmaloke pāturahosi.</span><br />
</p>
<p id="sn6p5c4p6">
<span class="m-text m-primary">Atha kho āyasmā mahākappino pacchimaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.</span><br />
<span class="m-text">positioned himself in the west …</span><br />
</p>
<p id="sn6p5c5p1">
<span class="m-text m-primary">Atha kho āyasmato anuruddhassa etadahosi:</span><br />
<span class="m-text">Venerable Anuruddha …</span><br />
</p>
<p id="sn6p5c5p2">
<span class="m-text m-primary">“kahaṁ nu kho bhagavā etarahi viharatī”ti?</span><br />
</p>
<p id="sn6p5c5p3">
<span class="m-text m-primary">Addasā kho āyasmā anuruddho …pe… tejodhātuṁ samāpannaṁ.</span><br />
</p>
<p id="sn6p5c5p4">
<span class="m-text m-primary">Disvāna—seyyathāpi nāma balavā puriso …pe… tasmiṁ brahmaloke pāturahosi.</span><br />
</p>
<p id="sn6p5c5p5">
<span class="m-text m-primary">Atha kho āyasmā anuruddho uttaraṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.</span><br />
<span class="m-text">positioned himself in the north, below the Buddha, sitting cross-legged in the air above that Brahmā, having entered upon the fire element.</span><br />
</p>
<p id="sn6p5c6p1">
<span class="m-text m-primary">Atha kho āyasmā mahāmoggallāno taṁ brahmānaṁ gāthāya ajjhabhāsi:</span><br />
<span class="m-text">Then Mahāmoggallāna addressed that Brahmā in verse:</span><br />
</p>
<p id="sn6p5c7p1">
<span class="m-text m-primary">“Ajjāpi te āvuso sā diṭṭhi,</span><br />
<span class="m-text">“Sir, do you still have the same view</span><br />
</p>
<p id="sn6p5c7p2">
<span class="m-text m-primary">Yā te diṭṭhi pure ahu;</span><br />
<span class="m-text">that you had in the past?</span><br />
</p>
<p id="sn6p5c7p3">
<span class="m-text m-primary">Passasi vītivattantaṁ,</span><br />
<span class="m-text">Or do you see the radiance</span><br />
</p>
<p id="sn6p5c7p4">
<span class="m-text m-primary">Brahmaloke pabhassaran”ti.</span><br />
<span class="m-text">transcending the Brahmā realm?”</span><br />
</p>
<p id="sn6p5c8p1">
<span class="m-text m-primary">“Na me mārisa sā diṭṭhi,</span><br />
<span class="m-text">“Good sir, I don’t have that view</span><br />
</p>
<p id="sn6p5c8p2">
<span class="m-text m-primary">yā me diṭṭhi pure ahu;</span><br />
<span class="m-text">that I had in the past.</span><br />
</p>
<p id="sn6p5c8p3">
<span class="m-text m-primary">Passāmi vītivattantaṁ,</span><br />
<span class="m-text">I see the radiance</span><br />
</p>
<p id="sn6p5c8p4">
<span class="m-text m-primary">brahmaloke pabhassaraṁ;</span><br />
<span class="m-text">transcending the Brahmā realm.</span><br />
</p>
<p id="sn6p5c8p5">
<span class="m-text m-primary">Svāhaṁ ajja kathaṁ vajjaṁ,</span><br />
<span class="m-text">So how could I say today</span><br />
</p>
<p id="sn6p5c8p6">
<span class="m-text m-primary">ahaṁ niccomhi sassato”ti.</span><br />
<span class="m-text">that I am permanent and eternal?”</span><br />
</p>
<p id="sn6p5c9p1">
<span class="m-text m-primary">Atha kho bhagavā taṁ brahmānaṁ saṁvejetvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—tasmiṁ brahmaloke antarahito jetavane pāturahosi.</span><br />
<span class="m-text">Having inspired a sense of awe in the Brahmā, as easily as a strong person would extend or contract their arm, the Buddha vanished from the Brahmā realm and reappeared in Jeta’s Grove.</span><br />
</p>
<p id="sn6p5c9p2">
<span class="m-text m-primary">Atha kho so brahmā aññataraṁ brahmapārisajjaṁ āmantesi:</span><br />
<span class="m-text">Then that Brahmā addressed a member of his retinue,</span><br />
</p>
<p id="sn6p5c9p3">
<span class="m-text m-primary">“ehi tvaṁ, mārisa, yenāyasmā mahāmoggallāno tenupasaṅkama; upasaṅkamitvā āyasmantaṁ mahāmoggallānaṁ evaṁ vadehi:</span><br />
<span class="m-text">“Please, good sir, go up to Venerable Mahāmoggallāna and say to him:</span><br />
</p>
<p id="sn6p5c9p4">
<span class="m-text m-primary">‘atthi nu kho, mārisa moggallāna, aññepi tassa bhagavato sāvakā evaṁmahiddhikā evaṁmahānubhāvā;</span><br />
<span class="m-text">‘Moggallāna my good sir, are there any other disciples of the Buddha who have power and might</span><br />
</p>
<p id="sn6p5c9p5">
<span class="m-text m-primary">seyyathāpi bhavaṁ moggallāno kassapo kappino anuruddho’”ti?</span><br />
<span class="m-text">comparable to the masters Moggallāna, Kassapa, Kappina, and Anuruddha?’”</span><br />
</p>
<p id="sn6p5c9p6">
<span class="m-text m-primary">“Evaṁ, mārisā”ti kho so brahmapārisajjo tassa brahmuno paṭissutvā yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ etadavoca:</span><br />
<span class="m-text">“Yes, good sir,” replied that retinue member. He went to Moggallāna and asked as instructed.</span><br />
</p>
<p id="sn6p5c9p7">
<span class="m-text m-primary">“atthi nu kho, mārisa moggallāna, aññepi tassa bhagavato sāvakā evaṁmahiddhikā evaṁmahānubhāvā;</span><br />
</p>
<p id="sn6p5c9p8">
<span class="m-text m-primary">seyyathāpi bhavaṁ moggallāno kassapo kappino anuruddho”ti?</span><br />
</p>
<p id="sn6p5c9p9">
<span class="m-text m-primary">Atha kho āyasmā mahāmoggallāno taṁ brahmapārisajjaṁ gāthāya ajjhabhāsi:</span><br />
<span class="m-text">Then Mahāmoggallāna addressed that member of Brahmā’s retinue in verse:</span><br />
</p>
<p id="sn6p5c10p1">
<span class="m-text m-primary">“Tevijjā iddhipattā ca,</span><br />
<span class="m-text">“There are many disciples of the Buddha</span><br />
</p>
<p id="sn6p5c10p2">
<span class="m-text m-primary">cetopariyāyakovidā;</span><br />
<span class="m-text">who have the three knowledges,</span><br />
</p>
<p id="sn6p5c10p3">
<span class="m-text m-primary">Khīṇāsavā arahanto,</span><br />
<span class="m-text">and have attained psychic power, expert in reading minds,</span><br />
</p>
<p id="sn6p5c10p4">
<span class="m-text m-primary">bahū buddhassa sāvakā”ti.</span><br />
<span class="m-text">they’re perfected ones with defilements ended.”</span><br />
</p>
<p id="sn6p5c11p1">
<span class="m-text m-primary">Atha kho so brahmapārisajjo āyasmato mahāmoggallānassa bhāsitaṁ abhinanditvā anumoditvā yena so brahmā tenupasaṅkami; upasaṅkamitvā taṁ brahmānaṁ etadavoca:</span><br />
<span class="m-text">Then that member of Brahmā’s retinue, having approved and agreed with what Mahāmoggallāna said, went to that Brahmā and said to him,</span><br />
</p>
<p id="sn6p5c11p2">
<span class="m-text m-primary">“āyasmā, mārisa, mahāmoggallāno evamāha:</span><br />
<span class="m-text">“Good sir, Venerable Mahāmoggallāna said this:</span><br />
</p>
<p id="sn6p5c12p1">
<span class="m-text m-primary">‘Tevijjā iddhipattā ca,</span><br />
<span class="m-text">‘There are many disciples of the Buddha</span><br />
</p>
<p id="sn6p5c12p2">
<span class="m-text m-primary">cetopariyāyakovidā;</span><br />
<span class="m-text">who have the three knowledges,</span><br />
</p>
<p id="sn6p5c12p3">
<span class="m-text m-primary">Khīṇāsavā arahanto,</span><br />
<span class="m-text">and have attained psychic power, expert in reading minds,</span><br />
</p>
<p id="sn6p5c12p4">
<span class="m-text m-primary">bahū buddhassa sāvakā’”ti.</span><br />
<span class="m-text">they’re perfected ones with defilements ended.’”</span><br />
</p>
<p id="sn6p5c13p1">
<span class="m-text m-primary">Idamavoca so brahmapārisajjo.</span><br />
<span class="m-text">That’s what that member of Brahmā’s retinue said.</span><br />
</p>
<p id="sn6p5c13p2">
<span class="m-text m-primary">Attamano ca so brahmā tassa brahmapārisajjassa bhāsitaṁ abhinandīti.</span><br />
<span class="m-text">Satisfied, that Brahmā was happy with what the member of his retinue said.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>