<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 37 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny019z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 37" />
  <meta name="twitter:title" content="Majjhima Nikāya 37" />
  <meta property="og:url" content="https://www.theravadan.org/pages/mny019z.html" />
  <meta property="og:description" content="Translators: sujato Middle Discourses 37 Cūḷataṇhāsaṅkhayasutta The Shorter Discourse on the Ending of Craving Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati pubbārāme migāramātupāsāde. At one time the Buddha was staying near Sāvatthī in the Eastern Monastery, the stilt longhouse of Migāra’s …" />
  <meta name="twitter:description" content="Translators: sujato Middle Discourses 37 Cūḷataṇhāsaṅkhayasutta The Shorter Discourse on the Ending of Craving Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati pubbārāme migāramātupāsāde. At one time the Buddha was staying near Sāvatthī in the Eastern Monastery, the stilt longhouse of Migāra’s …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 37
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Middle Discourses 37</span></p>
<section id="culatanhasankhayasutta">
<span id="mn37c0p2"></span><h2><span class="pali m-text">Cūḷataṇhāsaṅkhayasutta</span></h2>
<p><span class="sujato m-text">The Shorter Discourse on the Ending of Craving</span></p>
<p id="mn37c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn37c1p2">
<span class="pali m-text">ekaṁ samayaṁ bhagavā sāvatthiyaṁ viharati pubbārāme migāramātupāsāde.</span><br />
<span class="sujato m-text">At one time the Buddha was staying near Sāvatthī in the Eastern Monastery, the stilt longhouse of Migāra’s mother.</span><br />
</p>
<p id="mn37c2p1">
<span class="pali m-text">Atha kho sakko devānamindo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sakko devānamindo bhagavantaṁ etadavoca:</span><br />
<span class="sujato m-text">And then Sakka, lord of gods, went up to the Buddha, bowed, stood to one side, and said to him:</span><br />
</p>
<p id="mn37c2p2">
<span class="pali m-text">“kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti?</span><br />
<span class="sujato m-text">“Sir, how do you briefly define a mendicant who is freed through the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans?”</span><br />
</p>
<p id="mn37c3p1">
<span class="pali m-text">“Idha, devānaminda, bhikkhuno sutaṁ hoti:</span><br />
<span class="sujato m-text">“Lord of Gods, it’s when a mendicant has heard:</span><br />
</p>
<p id="mn37c3p2">
<span class="pali m-text">‘sabbe dhammā nālaṁ abhinivesāyā’ti.</span><br />
<span class="sujato m-text">‘Nothing is worth insisting on.’</span><br />
</p>
<p id="mn37c3p3">
<span class="pali m-text">Evañcetaṁ, devānaminda, bhikkhuno sutaṁ hoti:</span><br />
<span class="sujato m-text">When a mendicant has heard that</span><br />
</p>
<p id="mn37c3p4">
<span class="pali m-text">‘sabbe dhammā nālaṁ abhinivesāyā’ti.</span><br />
<span class="sujato m-text">nothing is worth insisting on,</span><br />
</p>
<p id="mn37c3p5">
<span class="pali m-text">So sabbaṁ dhammaṁ abhijānāti; sabbaṁ dhammaṁ abhiññāya sabbaṁ dhammaṁ parijānāti; sabbaṁ dhammaṁ pariññāya yaṁ kiñci vedanaṁ vedeti—</span><br />
<span class="sujato m-text">they directly know all things. Directly knowing all things, they completely understand all things. Having completely understood all things, when they experience any kind of feeling—pleasant, unpleasant, or neutral—</span><br />
</p>
<p id="mn37c3p6">
<span class="pali m-text">sukhaṁ vā dukkhaṁ vā adukkhamasukhaṁ vā, so tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati.</span><br />
<span class="sujato m-text">they meditate observing impermanence, dispassion, cessation, and letting go in those feelings.</span><br />
</p>
<p id="mn37c3p7">
<span class="pali m-text">So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati.</span><br />
<span class="sujato m-text">Meditating in this way, they don’t grasp at anything in the world.</span><br />
</p>
<p id="mn37c3p8">
<span class="pali m-text">Anupādiyaṁ na paritassati, aparitassaṁ paccattaññeva parinibbāyati:</span><br />
<span class="sujato m-text">Not grasping, they’re not anxious. Not being anxious, they personally become extinguished.</span><br />
</p>
<p id="mn37c3p9">
<span class="pali m-text">‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="sujato m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="mn37c3p10">
<span class="pali m-text">Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti.</span><br />
<span class="sujato m-text">That’s how I briefly define a mendicant who is freed through the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans.”</span><br />
</p>
<p id="mn37c4p1">
<span class="pali m-text">Atha kho sakko devānamindo bhagavato bhāsitaṁ abhinanditvā anumoditvā bhagavantaṁ abhivādetvā padakkhiṇaṁ katvā tatthevantaradhāyi.</span><br />
<span class="sujato m-text">Then Sakka, lord of gods, having approved and agreed with what the Buddha said, bowed and respectfully circled the Buddha, keeping him on his right, before vanishing right there.</span><br />
</p>
<p id="mn37c5p1">
<span class="pali m-text">Tena kho pana samayena āyasmā mahāmoggallāno bhagavato avidūre nisinno hoti.</span><br />
<span class="sujato m-text">Now at that time Venerable Mahāmoggallāna was sitting not far from the Buddha.</span><br />
</p>
<p id="mn37c5p2">
<span class="pali m-text">Atha kho āyasmato mahāmoggallānassa etadahosi:</span><br />
<span class="sujato m-text">He thought,</span><br />
</p>
<p id="mn37c5p3">
<span class="pali m-text">“kiṁ nu kho so yakkho bhagavato bhāsitaṁ abhisamecca anumodi udāhu no;</span><br />
<span class="sujato m-text">“Did that spirit comprehend what the Buddha said when he agreed with him, or not?</span><br />
</p>
<p id="mn37c5p4">
<span class="pali m-text">yannūnāhaṁ taṁ yakkhaṁ jāneyyaṁ—</span><br />
<span class="sujato m-text">Why don’t I find out?”</span><br />
</p>
<p id="mn37c5p5">
<span class="pali m-text">yadi vā so yakkho bhagavato bhāsitaṁ abhisamecca anumodi yadi vā no”ti?</span><br />
</p>
<p id="mn37c6p1">
<span class="pali m-text">Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—pubbārāme migāramātupāsāde antarahito devesu tāvatiṁsesu pāturahosi.</span><br />
<span class="sujato m-text">And then Venerable Mahāmoggallāna, as easily as a strong person would extend or contract their arm, vanished from the Eastern Monastery and reappeared among the gods of the Thirty-Three.</span><br />
</p>
<p id="mn37c7p1">
<span class="pali m-text">Tena kho pana samayena sakko devānamindo ekapuṇḍarīke uyyāne dibbehi pañcahi tūriyasatehi samappito samaṅgībhūto paricāreti.</span><br />
<span class="sujato m-text">Now at that time Sakka was amusing himself in the Single Lotus Park, supplied and provided with a divine orchestra.</span><br />
</p>
<p id="mn37c7p2">
<span class="pali m-text">Addasā kho sakko devānamindo āyasmantaṁ mahāmoggallānaṁ dūratova āgacchantaṁ.</span><br />
<span class="sujato m-text">Seeing Mahāmoggallāna coming off in the distance,</span><br />
</p>
<p id="mn37c7p3">
<span class="pali m-text">Disvāna tāni dibbāni pañca tūriyasatāni paṭippaṇāmetvā yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ etadavoca:</span><br />
<span class="sujato m-text">he dismissed the orchestra, approached Mahāmoggallāna, and said,</span><br />
</p>
<p id="mn37c7p4">
<span class="pali m-text">“ehi kho, mārisa moggallāna, svāgataṁ, mārisa moggallāna.</span><br />
<span class="sujato m-text">“Come, my good Moggallāna! Welcome, good sir!</span><br />
</p>
<p id="mn37c7p5">
<span class="pali m-text">Cirassaṁ kho, mārisa moggallāna, imaṁ pariyāyaṁ akāsi yadidaṁ idhāgamanāya.</span><br />
<span class="sujato m-text">It’s been a long time since you took the opportunity to come here.</span><br />
</p>
<p id="mn37c7p6">
<span class="pali m-text">Nisīda, mārisa moggallāna, idamāsanaṁ paññattan”ti.</span><br />
<span class="sujato m-text">Sit, my good Moggallāna, this seat is for you.”</span><br />
</p>
<p id="mn37c7p7">
<span class="pali m-text">Nisīdi kho āyasmā mahāmoggallāno paññatte āsane.</span><br />
<span class="sujato m-text">Mahāmoggallāna sat down on the seat spread out,</span><br />
</p>
<p id="mn37c7p8">
<span class="pali m-text">Sakkopi kho devānamindo aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">while Sakka took a low seat and sat to one side.</span><br />
</p>
<p id="mn37c7p9">
<span class="pali m-text">Ekamantaṁ nisinnaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="sujato m-text">Mahāmoggallāna said to him,</span><br />
</p>
<p id="mn37c8p1">
<span class="pali m-text">“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi?</span><br />
<span class="sujato m-text">“Kosiya, how did the Buddha briefly explain freedom through the ending of craving?</span><br />
</p>
<p id="mn37c8p2">
<span class="pali m-text">Sādhu mayampi etissā kathāya bhāgino assāma savanāyā”ti.</span><br />
<span class="sujato m-text">Please share this talk with me so that I can also get to hear it.”</span><br />
</p>
<p id="mn37c8p3">
<span class="pali m-text">“Mayaṁ kho, mārisa moggallāna, bahukiccā bahukaraṇīyā—</span><br />
<span class="sujato m-text">“My good Moggallāna, I have many duties, and much to do,</span><br />
</p>
<p id="mn37c8p4">
<span class="pali m-text">appeva sakena karaṇīyena, api ca devānaṁyeva tāvatiṁsānaṁ karaṇīyena.</span><br />
<span class="sujato m-text">not only for myself, but also for the Gods of the Thirty-Three.</span><br />
</p>
<p id="mn37c8p5">
<span class="pali m-text">Api ca, mārisa moggallāna, sussutaṁyeva hoti suggahitaṁ sumanasikataṁ sūpadhāritaṁ, yaṁ no khippameva antaradhāyati.</span><br />
<span class="sujato m-text">Besides, I quickly forget even things I’ve properly heard, learned, attended, and memorized.</span><br />
</p>
<p id="mn37c8p6">
<span class="pali m-text">Bhūtapubbaṁ, mārisa moggallāna, devāsurasaṅgāmo samupabyūḷho ahosi.</span><br />
<span class="sujato m-text">Once upon a time, a battle was fought between the gods and the demons.</span><br />
</p>
<p id="mn37c8p7">
<span class="pali m-text">Tasmiṁ kho pana, mārisa moggallāna, saṅgāme devā jiniṁsu, asurā parājiniṁsu.</span><br />
<span class="sujato m-text">In that battle the gods won and the demons lost.</span><br />
</p>
<p id="mn37c8p8">
<span class="pali m-text">So kho ahaṁ, mārisa moggallāna, taṁ saṅgāmaṁ abhivijinitvā vijitasaṅgāmo tato paṭinivattitvā vejayantaṁ nāma pāsādaṁ māpesiṁ.</span><br />
<span class="sujato m-text">When I returned from that battle as a conqueror, I created the Palace of Victory.</span><br />
</p>
<p id="mn37c8p9">
<span class="pali m-text">Vejayantassa kho, mārisa moggallāna, pāsādassa ekasataṁ niyyūhaṁ.</span><br />
<span class="sujato m-text">The Palace of Victory has a hundred towers.</span><br />
</p>
<p id="mn37c8p10">
<span class="pali m-text">Ekekasmiṁ niyyūhe satta satta kūṭāgārasatāni.</span><br />
<span class="sujato m-text">Each tower has seven hundred chambers.</span><br />
</p>
<p id="mn37c8p11">
<span class="pali m-text">Ekamekasmiṁ kūṭāgāre satta satta accharāyo.</span><br />
<span class="sujato m-text">Each chamber has seven nymphs.</span><br />
</p>
<p id="mn37c8p12">
<span class="pali m-text">Ekamekissā accharāya satta satta paricārikāyo.</span><br />
<span class="sujato m-text">Each nymph has seven maids.</span><br />
</p>
<p id="mn37c8p13">
<span class="pali m-text">Iccheyyāsi no tvaṁ, mārisa moggallāna, vejayantassa pāsādassa rāmaṇeyyakaṁ daṭṭhun”ti?</span><br />
<span class="sujato m-text">Would you like to see the lovely Palace of Victory?”</span><br />
</p>
<p id="mn37c8p14">
<span class="pali m-text">Adhivāsesi kho āyasmā mahāmoggallāno tuṇhībhāvena.</span><br />
<span class="sujato m-text">Mahāmoggallāna consented in silence.</span><br />
</p>
<p id="mn37c9p1">
<span class="pali m-text">Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ purakkhatvā yena vejayanto pāsādo tenupasaṅkamiṁsu.</span><br />
<span class="sujato m-text">Then, putting Venerable Mahāmoggallāna in front, Sakka, lord of gods, and Vessavaṇa, the Great King, went to the Palace of Victory.</span><br />
</p>
<p id="mn37c9p2">
<span class="pali m-text">Addasaṁsu kho sakkassa devānamindassa paricārikāyo āyasmantaṁ mahāmoggallānaṁ dūratova āgacchantaṁ;</span><br />
<span class="sujato m-text">When they saw Moggallāna coming off in the distance, Sakka’s maids,</span><br />
</p>
<p id="mn37c9p3">
<span class="pali m-text">disvā ottappamānā hirīyamānā sakaṁ sakaṁ ovarakaṁ pavisiṁsu.</span><br />
<span class="sujato m-text">being prudent and discreet, each went to her own bedroom.</span><br />
</p>
<p id="mn37c10p1">
<span class="pali m-text">Seyyathāpi nāma suṇisā sasuraṁ disvā ottappati hirīyati;</span><br />
<span class="sujato m-text">They were just like a daughter-in-law who is prudent and discreet when they see their father-in-law.</span><br />
</p>
<p id="mn37c10p2">
<span class="pali m-text">evameva sakkassa devānamindassa paricārikāyo āyasmantaṁ mahāmoggallānaṁ disvā ottappamānā hirīyamānā sakaṁ sakaṁ ovarakaṁ pavisiṁsu.</span><br />
</p>
<p id="mn37c10p3">
<span class="pali m-text">Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ vejayante pāsāde anucaṅkamāpenti anuvicarāpenti:</span><br />
<span class="sujato m-text">Then Sakka and Vessavaṇa encouraged Moggallāna to wander and explore the palace, saying,</span><br />
</p>
<p id="mn37c10p4">
<span class="pali m-text">“idampi, mārisa moggallāna, passa vejayantassa pāsādassa rāmaṇeyyakaṁ;</span><br />
<span class="sujato m-text">“See, in the palace, my good Moggallāna, this lovely thing!</span><br />
</p>
<p id="mn37c10p5">
<span class="pali m-text">idampi, mārisa moggallāna, passa vejayantassa pāsādassa rāmaṇeyyakan”ti.</span><br />
<span class="sujato m-text">And that lovely thing!”</span><br />
</p>
<p id="mn37c10p6">
<span class="pali m-text">“Sobhati idaṁ āyasmato kosiyassa, yathā taṁ pubbe katapuññassa.</span><br />
<span class="sujato m-text">“That looks nice for Venerable Kosiya, just like for someone who has made merit in the past.</span><br />
</p>
<p id="mn37c10p7">
<span class="pali m-text">Manussāpi kiñcideva rāmaṇeyyakaṁ disvā evamāhaṁsu:</span><br />
<span class="sujato m-text">Humans, when they see something lovely, also say:</span><br />
</p>
<p id="mn37c10p8">
<span class="pali m-text">‘sobhati vata bho yathā devānaṁ tāvatiṁsānan’ti.</span><br />
<span class="sujato m-text">‘It looks nice enough for the Gods of the Thirty-Three!’</span><br />
</p>
<p id="mn37c10p9">
<span class="pali m-text">Tayidaṁ āyasmato kosiyassa sobhati, yathā taṁ pubbe katapuññassā”ti.</span><br />
<span class="sujato m-text">That looks nice for Venerable Kosiya, just like for someone who has made merit in the past.”</span><br />
</p>
<p id="mn37c11p1">
<span class="pali m-text">Atha kho āyasmato mahāmoggallānassa etadahosi:</span><br />
<span class="sujato m-text">Then Moggallāna thought,</span><br />
</p>
<p id="mn37c11p2">
<span class="pali m-text">“atibāḷhaṁ kho ayaṁ yakkho pamatto viharati.</span><br />
<span class="sujato m-text">“This spirit lives much too negligently.</span><br />
</p>
<p id="mn37c11p3">
<span class="pali m-text">Yannūnāhaṁ imaṁ yakkhaṁ saṁvejeyyan”ti.</span><br />
<span class="sujato m-text">Why don’t I stir up a sense of urgency in him?”</span><br />
</p>
<p id="mn37c11p4">
<span class="pali m-text">Atha kho āyasmā mahāmoggallāno tathārūpaṁ iddhābhisaṅkhāraṁ abhisaṅkhāsi yathā vejayantaṁ pāsādaṁ pādaṅguṭṭhakena saṅkampesi sampakampesi sampavedhesi.</span><br />
<span class="sujato m-text">Then Moggallāna used his psychic power to make the Palace of Victory shake and rock and tremble with his big toe.</span><br />
</p>
<p id="mn37c11p5">
<span class="pali m-text">Atha kho sakko ca devānamindo, vessavaṇo ca mahārājā, devā ca tāvatiṁsā acchariyabbhutacittajātā ahesuṁ:</span><br />
<span class="sujato m-text">Then Sakka, Vessavaṇa, and the Gods of the Thirty-Three, their minds full of wonder and amazement, thought,</span><br />
</p>
<p id="mn37c11p6">
<span class="pali m-text">“acchariyaṁ vata, bho, abbhutaṁ vata, bho.</span><br />
<span class="sujato m-text">“It’s incredible, it’s amazing!</span><br />
</p>
<p id="mn37c11p7">
<span class="pali m-text">Samaṇassa mahiddhikatā mahānubhāvatā, yatra hi nāma dibbabhavanaṁ pādaṅguṭṭhakena saṅkampessati sampakampessati sampavedhessatī”ti.</span><br />
<span class="sujato m-text">The ascetic has such power and might that he makes the god’s home shake and rock and tremble with his big toe!”</span><br />
</p>
<p id="mn37c12p1">
<span class="pali m-text">Atha kho āyasmā mahāmoggallāno sakkaṁ devānamindaṁ saṁviggaṁ lomahaṭṭhajātaṁ viditvā sakkaṁ devānamindaṁ etadavoca:</span><br />
<span class="sujato m-text">Knowing that Sakka was shocked and awestruck, Moggallāna said to him,</span><br />
</p>
<p id="mn37c12p2">
<span class="pali m-text">“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi?</span><br />
<span class="sujato m-text">“Kosiya, how did the Buddha briefly explain freedom through the ending of craving?</span><br />
</p>
<p id="mn37c12p3">
<span class="pali m-text">Sādhu mayampi etissā kathāya bhāgino assāma savanāyā”ti.</span><br />
<span class="sujato m-text">Please share this talk with me so that I can also get to hear it.”</span><br />
</p>
<p id="mn37c12p4">
<span class="pali m-text">“Idhāhaṁ, mārisa moggallāna, yena bhagavā tenupasaṅkamiṁ; upasaṅkamitvā bhagavantaṁ abhivādetvā ekamantaṁ aṭṭhāsiṁ. Ekamantaṁ ṭhito kho ahaṁ, mārisa moggallāna, bhagavantaṁ etadavocaṁ:</span><br />
<span class="sujato m-text">“My dear Moggallāna, I approached the Buddha, bowed, stood to one side, and said to him,</span><br />
</p>
<p id="mn37c12p5">
<span class="pali m-text">‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti?</span><br />
<span class="sujato m-text">‘Sir, how do you briefly define a mendicant who is freed with the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans?’</span><br />
</p>
<p id="mn37c13p1">
<span class="pali m-text">Evaṁ vutte, mārisa moggallāna, bhagavā maṁ etadavoca:</span><br />
<span class="sujato m-text">When I had spoken the Buddha said to me:</span><br />
</p>
<p id="mn37c13p2">
<span class="pali m-text">‘idha, devānaminda, bhikkhuno sutaṁ hoti:</span><br />
<span class="sujato m-text">‘Lord of Gods, it’s when a mendicant has heard:</span><br />
</p>
<p id="mn37c13p3">
<span class="pali m-text">“sabbe dhammā nālaṁ abhinivesāyā”ti.</span><br />
<span class="sujato m-text">“Nothing is worth insisting on”</span><br />
</p>
<p id="mn37c13p4">
<span class="pali m-text">Evañcetaṁ, devānaminda, bhikkhuno sutaṁ hoti</span><br />
<span class="sujato m-text">When a mendicant has heard that</span><br />
</p>
<p id="mn37c13p5">
<span class="pali m-text">“sabbe dhammā nālaṁ abhinivesāyā”ti.</span><br />
<span class="sujato m-text">nothing is worth insisting on,</span><br />
</p>
<p id="mn37c13p6">
<span class="pali m-text">So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā.</span><br />
<span class="sujato m-text">they directly know all things. Directly knowing all things, they completely understand all things. Having completely understood all things, when they experience any kind of feeling—pleasant, unpleasant, or neutral—</span><br />
</p>
<p id="mn37c13p7">
<span class="pali m-text">So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati.</span><br />
<span class="sujato m-text">they meditate observing impermanence, dispassion, cessation, and letting go in those feelings.</span><br />
</p>
<p id="mn37c13p8">
<span class="pali m-text">So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati,</span><br />
<span class="sujato m-text">Meditating in this way, they don’t grasp at anything in the world.</span><br />
</p>
<p id="mn37c13p9">
<span class="pali m-text">anupādiyaṁ na paritassati, aparitassaṁ paccattaññeva parinibbāyati:</span><br />
<span class="sujato m-text">Not grasping, they’re not anxious. Not being anxious, they personally become extinguished.</span><br />
</p>
<p id="mn37c13p10">
<span class="pali m-text">“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti.</span><br />
<span class="sujato m-text">They understand: “Rebirth is ended, the spiritual journey has been completed, what had to be done has been done, there is no return to any state of existence.”</span><br />
</p>
<p id="mn37c13p11">
<span class="pali m-text">Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti.</span><br />
<span class="sujato m-text">That’s how I briefly define a mendicant who is freed through the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans.’</span><br />
</p>
<p id="mn37c13p12">
<span class="pali m-text">Evaṁ kho me, mārisa moggallāna, bhagavā saṅkhittena taṇhāsaṅkhayavimuttiṁ abhāsī”ti.</span><br />
<span class="sujato m-text">That’s how the Buddha briefly explained freedom through the ending of craving to me.”</span><br />
</p>
<p id="mn37c14p1">
<span class="pali m-text">Atha kho āyasmā mahāmoggallāno sakkassa devānamindassa bhāsitaṁ abhinanditvā anumoditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito pubbārāme migāramātupāsāde pāturahosi.</span><br />
<span class="sujato m-text">Moggallāna approved and agreed with what Sakka said. As easily as a strong person would extend or contract their arm, he vanished from among the Gods of the Thirty-Three and reappeared in the Eastern Monastery.</span><br />
</p>
<p id="mn37c14p2">
<span class="pali m-text">Atha kho sakkassa devānamindassa paricārikāyo acirapakkante āyasmante mahāmoggallāne sakkaṁ devānamindaṁ etadavocuṁ:</span><br />
<span class="sujato m-text">Soon after Moggallāna left, Sakka’s maids said to him,</span><br />
</p>
<p id="mn37c14p3">
<span class="pali m-text">“eso nu te, mārisa, so bhagavā satthā”ti?</span><br />
<span class="sujato m-text">“Good sir, was that the Blessed One, your Teacher?”</span><br />
</p>
<p id="mn37c14p4">
<span class="pali m-text">“Na kho me, mārisa, so bhagavā satthā.</span><br />
<span class="sujato m-text">“No, it was not.</span><br />
</p>
<p id="mn37c14p5">
<span class="pali m-text">Sabrahmacārī me eso āyasmā mahāmoggallāno”ti.</span><br />
<span class="sujato m-text">That was my spiritual companion Venerable Mahāmoggallāna.”</span><br />
</p>
<p id="mn37c14p6">
<span class="pali m-text">“Lābhā te, mārisa, suladdhaṁ te, mārisa</span><br />
<span class="sujato m-text">“You’re fortunate, good sir, so very fortunate,</span><br />
</p>
<p id="mn37c14p7">
<span class="pali m-text">yassa te sabrahmacārī evaṁmahiddhiko evaṁmahānubhāvo.</span><br />
<span class="sujato m-text">to have a spiritual companion of such power and might!</span><br />
</p>
<p id="mn37c14p8">
<span class="pali m-text">Aho nūna te so bhagavā satthā”ti.</span><br />
<span class="sujato m-text">We can’t believe that’s not the Blessed One, your Teacher!”</span><br />
</p>
<p id="mn37c15p1">
<span class="pali m-text">Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca:</span><br />
<span class="sujato m-text">Then Mahāmoggallāna went up to the Buddha, bowed, sat down to one side, and said to him,</span><br />
</p>
<p id="mn37c15p2">
<span class="pali m-text">“abhijānāti no, bhante, bhagavā ahu ñātaññatarassa mahesakkhassa yakkhassa saṅkhittena taṇhāsaṅkhayavimuttiṁ bhāsitā”ti?</span><br />
<span class="sujato m-text">“Sir, do you recall briefly explaining freedom through the ending of craving to a certain well-known and illustrious spirit?”</span><br />
</p>
<p id="mn37c15p3">
<span class="pali m-text">“Abhijānāmahaṁ, moggallāna, idha sakko devānamindo yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, moggallāna, sakko devānamindo maṁ etadavoca:</span><br />
<span class="sujato m-text">“I do, Moggallāna.” And the Buddha retold all that happened when Sakka came to visit him, adding:</span><br />
</p>
<p id="mn37c15p4">
<span class="pali m-text">‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti.</span><br />
</p>
<p id="mn37c15p5">
<span class="pali m-text">Evaṁ vutte, ahaṁ, moggallāna, sakkaṁ devānamindaṁ etadavocaṁ</span><br />
</p>
<p id="mn37c15p6">
<span class="pali m-text">‘idha devānaminda, bhikkhuno sutaṁ hoti</span><br />
</p>
<p id="mn37c15p7">
<span class="pali m-text">“sabbe dhammā nālaṁ abhinivesāyā”ti.</span><br />
</p>
<p id="mn37c15p8">
<span class="pali m-text">Evaṁ cetaṁ, devānaminda, bhikkhuno sutaṁ hoti</span><br />
</p>
<p id="mn37c15p9">
<span class="pali m-text">“sabbe dhammā nālaṁ abhinivesāyā”ti.</span><br />
</p>
<p id="mn37c15p10">
<span class="pali m-text">So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā.</span><br />
</p>
<p id="mn37c15p11">
<span class="pali m-text">So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati.</span><br />
</p>
<p id="mn37c15p12">
<span class="pali m-text">So tāsu vedanāsu aniccānupassī viharanto, virāgānupassī viharanto, nirodhānupassī viharanto,</span><br />
</p>
<p id="mn37c15p13">
<span class="pali m-text">paṭinissaggānupassī viharanto na kiñci loke upādiyati,</span><br />
</p>
<p id="mn37c15p14">
<span class="pali m-text">anupādiyaṁ na paritassati, aparitassaṁ paccattaññeva parinibbāyati:</span><br />
</p>
<p id="mn37c15p15">
<span class="pali m-text">“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti.</span><br />
</p>
<p id="mn37c15p16">
<span class="pali m-text">Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti.</span><br />
</p>
<p id="mn37c15p17">
<span class="pali m-text">Evaṁ kho ahaṁ, moggallāna, abhijānāmi sakkassa devānamindassa saṅkhittena taṇhāsaṅkhayavimuttiṁ bhāsitā”ti.</span><br />
<span class="sujato m-text">“That’s how I recall briefly explaining freedom through the ending of craving to Sakka, lord of gods.”</span><br />
</p>
<p id="mn37c15p18">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn37c15p19">
<span class="pali m-text">Attamano āyasmā mahāmoggallāno bhagavato bhāsitaṁ abhinandīti.</span><br />
<span class="sujato m-text">Satisfied, Venerable Mahāmoggallāna was happy with what the Buddha said.</span><br />
</p>
<p id="mn37c15p20">
<span class="pali m-text">Cūḷataṇhāsaṅkhayasuttaṁ niṭṭhitaṁ sattamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>