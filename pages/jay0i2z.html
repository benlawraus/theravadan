<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0i2z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0i2z.html" />
  <meta property="og:description" content="Aṭṭhakanipāta Kaccānivagga 6. Cetiyajātaka “Dhammo have hato hanti, Nāhato hanti kiñcanaṁ; Tasmā hi dhammaṁ na hane, Mā tvaṁ dhammo hato hani. Alikaṁ bhāsamānassa, apakkamanti devatā; Pūtikañca mukhaṁ vāti, sakaṭṭhānā ca dhaṁsati; Yo jānaṁ pucchito pañhaṁ, aññathā naṁ viyākare. Sace hi saccaṁ bhaṇasi, hohi rāja yathā pure …" />
  <meta name="twitter:description" content="Aṭṭhakanipāta Kaccānivagga 6. Cetiyajātaka “Dhammo have hato hanti, Nāhato hanti kiñcanaṁ; Tasmā hi dhammaṁ na hane, Mā tvaṁ dhammo hato hani. Alikaṁ bhāsamānassa, apakkamanti devatā; Pūtikañca mukhaṁ vāti, sakaṭṭhānā ca dhaṁsati; Yo jānaṁ pucchito pañhaṁ, aññathā naṁ viyākare. Sace hi saccaṁ bhaṇasi, hohi rāja yathā pure …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="atthakanipata">
<h2><a href="#atthakanipata">Aṭṭhakanipāta</a></h2>
<section id="kaccanivagga">
<h3><a href="#kaccanivagga">Kaccānivagga</a></h3>
<section id="cetiyajataka">
<h4><a href="#cetiyajataka">6. Cetiyajātaka</a></h4>
<p id="ja422c1p1">
<span class="m-text m-primary">“Dhammo have hato hanti,</span><br />
</p>
<p id="ja422c1p2">
<span class="m-text m-primary">Nāhato hanti kiñcanaṁ;</span><br />
</p>
<p id="ja422c1p3">
<span class="m-text m-primary">Tasmā hi dhammaṁ na hane,</span><br />
</p>
<p id="ja422c1p4">
<span class="m-text m-primary">Mā tvaṁ dhammo hato hani.</span><br />
</p>
<p id="ja422c2p1">
<span class="m-text m-primary">Alikaṁ bhāsamānassa,</span><br />
</p>
<p id="ja422c2p2">
<span class="m-text m-primary">apakkamanti devatā;</span><br />
</p>
<p id="ja422c2p3">
<span class="m-text m-primary">Pūtikañca mukhaṁ vāti,</span><br />
</p>
<p id="ja422c2p4">
<span class="m-text m-primary">sakaṭṭhānā ca dhaṁsati;</span><br />
</p>
<p id="ja422c2p5">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c2p6">
<span class="m-text m-primary">aññathā naṁ viyākare.</span><br />
</p>
<p id="ja422c3p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c3p2">
<span class="m-text m-primary">hohi rāja yathā pure;</span><br />
</p>
<p id="ja422c3p3">
<span class="m-text m-primary">Musā ce bhāsase rāja,</span><br />
</p>
<p id="ja422c3p4">
<span class="m-text m-primary">bhūmiyaṁ tiṭṭha cetiya.</span><br />
</p>
<p id="ja422c4p1">
<span class="m-text m-primary">Akāle vassatī tassa,</span><br />
</p>
<p id="ja422c4p2">
<span class="m-text m-primary">kāle tassa na vassati;</span><br />
</p>
<p id="ja422c4p3">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c4p4">
<span class="m-text m-primary">aññathā naṁ viyākare.</span><br />
</p>
<p id="ja422c5p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c5p2">
<span class="m-text m-primary">hohi rāja yathā pure;</span><br />
</p>
<p id="ja422c5p3">
<span class="m-text m-primary">Musā ce bhāsase rāja,</span><br />
</p>
<p id="ja422c5p4">
<span class="m-text m-primary">bhūmiṁ pavisa cetiya.</span><br />
</p>
<p id="ja422c6p1">
<span class="m-text m-primary">Jivhā tassa dvidhā hoti,</span><br />
</p>
<p id="ja422c6p2">
<span class="m-text m-primary">uragasseva disampati;</span><br />
</p>
<p id="ja422c6p3">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c6p4">
<span class="m-text m-primary">aññathā naṁ viyākare.</span><br />
</p>
<p id="ja422c7p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c7p2">
<span class="m-text m-primary">hohi rāja yathā pure;</span><br />
</p>
<p id="ja422c7p3">
<span class="m-text m-primary">Musā ce bhāsase rāja,</span><br />
</p>
<p id="ja422c7p4">
<span class="m-text m-primary">bhiyyo pavisa cetiya.</span><br />
</p>
<p id="ja422c8p1">
<span class="m-text m-primary">Jivhā tassa na bhavati,</span><br />
</p>
<p id="ja422c8p2">
<span class="m-text m-primary">macchasseva disampati;</span><br />
</p>
<p id="ja422c8p3">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c8p4">
<span class="m-text m-primary">aññathā naṁ viyākare.</span><br />
</p>
<p id="ja422c9p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c9p2">
<span class="m-text m-primary">hohi rāja yathā pure;</span><br />
</p>
<p id="ja422c9p3">
<span class="m-text m-primary">Musā ce bhāsase rāja,</span><br />
</p>
<p id="ja422c9p4">
<span class="m-text m-primary">bhiyyo pavisa cetiya.</span><br />
</p>
<p id="ja422c10p1">
<span class="m-text m-primary">Thiyova tassa jāyanti,</span><br />
</p>
<p id="ja422c10p2">
<span class="m-text m-primary">na pumā jāyare kule;</span><br />
</p>
<p id="ja422c10p3">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c10p4">
<span class="m-text m-primary">aññathā naṁ viyākare.</span><br />
</p>
<p id="ja422c11p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c11p2">
<span class="m-text m-primary">hohi rāja yathā pure;</span><br />
</p>
<p id="ja422c11p3">
<span class="m-text m-primary">Musā ce bhāsase rāja,</span><br />
</p>
<p id="ja422c11p4">
<span class="m-text m-primary">bhiyyo pavisa cetiya.</span><br />
</p>
<p id="ja422c12p1">
<span class="m-text m-primary">Puttā tassa na bhavanti,</span><br />
</p>
<p id="ja422c12p2">
<span class="m-text m-primary">pakkamanti disodisaṁ;</span><br />
</p>
<p id="ja422c12p3">
<span class="m-text m-primary">Yo jānaṁ pucchito pañhaṁ,</span><br />
</p>
<p id="ja422c12p4">
<span class="m-text m-primary">aññathā naṁ viyākare.</span><br />
</p>
<p id="ja422c13p1">
<span class="m-text m-primary">Sace hi saccaṁ bhaṇasi,</span><br />
</p>
<p id="ja422c13p2">
<span class="m-text m-primary">hohi rāja yathā pure;</span><br />
</p>
<p id="ja422c13p3">
<span class="m-text m-primary">Musā ce bhāsase rāja,</span><br />
</p>
<p id="ja422c13p4">
<span class="m-text m-primary">bhiyyo pavisa cetiya”.</span><br />
</p>
<p id="ja422c14p1">
<span class="m-text m-primary">“Sa rājā isinā satto,</span><br />
</p>
<p id="ja422c14p2">
<span class="m-text m-primary">antalikkhacaro pure;</span><br />
</p>
<p id="ja422c14p3">
<span class="m-text m-primary">Pāvekkhi pathaviṁ cecco,</span><br />
</p>
<p id="ja422c14p4">
<span class="m-text m-primary">hīnatto patva pariyāyaṁ.</span><br />
</p>
<p id="ja422c15p1">
<span class="m-text m-primary">Tasmā hi chandāgamanaṁ,</span><br />
</p>
<p id="ja422c15p2">
<span class="m-text m-primary">Nappasaṁsanti paṇḍitā;</span><br />
</p>
<p id="ja422c15p3">
<span class="m-text m-primary">Aduṭṭhacitto bhāseyya,</span><br />
</p>
<p id="ja422c15p4">
<span class="m-text m-primary">Giraṁ saccūpasaṁhitanti”.</span><br />
</p>
<p id="ja422c16p1">
<span class="m-text m-primary">Cetiyajātakaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>