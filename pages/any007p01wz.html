<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an7 &raquo; Aṅguttara Nikāya 7 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any007p01wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 7" />
  <meta name="twitter:title" content="Aṅguttara Nikāya 7" />
  <meta property="og:url" content="https://www.theravadan.org/pages/any007p01wz.html" />
  <meta property="og:description" content="Translators: sujato Numbered Discourses 7 6. Abyākatavagga 6. The Undeclared Points 54. Abyākatasutta 54. The Undeclared Points Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: Then a mendicant went up to the Buddha, bowed, sat down to …" />
  <meta name="twitter:description" content="Translators: sujato Numbered Discourses 7 6. Abyākatavagga 6. The Undeclared Points 54. Abyākatasutta 54. The Undeclared Points Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: Then a mendicant went up to the Buddha, bowed, sat down to …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an7-index.html">an7</a> &raquo;
          </span>
          Aṅguttara Nikāya 7
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 7</span></p>
<section id="abyakatavagga">
<h2><a href="#abyakatavagga">6. Abyākatavagga</a></h2>
<p><span class="m-text">6. The Undeclared Points</span></p>
<section id="abyakatasutta">
<h3><a href="#abyakatasutta">54. Abyākatasutta</a></h3>
<p><span class="m-text">54. The Undeclared Points</span></p>
<p id="an7p54c1p1">
<span class="m-text m-primary">Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="m-text">Then a mendicant went up to the Buddha, bowed, sat down to one side, and said to him:</span><br />
</p>
<p id="an7p54c1p2">
<span class="m-text m-primary">“ko nu kho, bhante, hetu ko paccayo yena sutavato ariyasāvakassa vicikicchā nuppajjati abyākatavatthūsū”ti?</span><br />
<span class="m-text">“Sir, what is the cause, what is the reason why an educated noble disciple has no doubts regarding the undeclared points?”</span><br />
</p>
<p id="an7p54c2p1">
<span class="m-text m-primary">“Diṭṭhinirodhā kho, bhikkhu, sutavato ariyasāvakassa vicikicchā nuppajjati abyākatavatthūsu.</span><br />
<span class="m-text">“Mendicant, it’s due to the cessation of views that an educated noble disciple has no doubts regarding the undeclared points.</span><br />
</p>
<p id="an7p54c2p2">
<span class="m-text m-primary">‘Hoti tathāgato paraṁ maraṇā’ti kho, bhikkhu, diṭṭhigatametaṁ;</span><br />
<span class="m-text">‘A Realized One exists after death’: this is a misconception.</span><br />
</p>
<p id="an7p54c2p3">
<span class="m-text m-primary">‘na hoti tathāgato paraṁ maraṇā’ti kho, bhikkhu, diṭṭhigatametaṁ;</span><br />
<span class="m-text">‘A Realized One doesn’t exist after death’: this is a misconception.</span><br />
</p>
<p id="an7p54c2p4">
<span class="m-text m-primary">‘hoti ca na ca hoti tathāgato paraṁ maraṇā’ti kho, bhikkhu, diṭṭhigatametaṁ;</span><br />
<span class="m-text">‘A Realized One both exists and doesn’t exist after death’: this is a misconception.</span><br />
</p>
<p id="an7p54c2p5">
<span class="m-text m-primary">‘neva hoti na na hoti tathāgato paraṁ maraṇā’ti kho, bhikkhu, diṭṭhigatametaṁ.</span><br />
<span class="m-text">‘A Realized One neither exists nor doesn’t exist after death’: this is a misconception.</span><br />
</p>
<p id="an7p54c2p6">
<span class="m-text m-primary">Assutavā, bhikkhu, puthujjano diṭṭhiṁ nappajānāti, diṭṭhisamudayaṁ nappajānāti, diṭṭhinirodhaṁ nappajānāti, diṭṭhinirodhagāminiṁ paṭipadaṁ nappajānāti.</span><br />
<span class="m-text">An uneducated ordinary person doesn’t understand views, their origin, their cessation, or the practice that leads to their cessation.</span><br />
</p>
<p id="an7p54c2p7">
<span class="m-text m-primary">Tassa sā diṭṭhi pavaḍḍhati, so na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi.</span><br />
<span class="m-text">And so their views grow. They’re not freed from rebirth, old age, and death, from sorrow, lamentation, pain, sadness, and distress. They’re not freed from suffering, I say.</span><br />
</p>
<p id="an7p54c3p1">
<span class="m-text m-primary">Sutavā ca kho, bhikkhu, ariyasāvako diṭṭhiṁ pajānāti, diṭṭhisamudayaṁ pajānāti, diṭṭhinirodhaṁ pajānāti, diṭṭhinirodhagāminiṁ paṭipadaṁ pajānāti.</span><br />
<span class="m-text">An educated noble disciple does understand views, their origin, their cessation, and the practice that leads to their cessation.</span><br />
</p>
<p id="an7p54c3p2">
<span class="m-text m-primary">Tassa sā diṭṭhi nirujjhati, so parimuccati jātiyā jarāya maraṇena sokehi paridevehi dukkhehi domanassehi upāyāsehi, parimuccati dukkhasmāti vadāmi.</span><br />
<span class="m-text">And so their views cease. They’re freed from rebirth, old age, and death, from sorrow, lamentation, pain, sadness, and distress. They’re freed from suffering, I say.</span><br />
</p>
<p id="an7p54c3p3">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ ‘hoti tathāgato paraṁ maraṇā’tipi na byākaroti;</span><br />
<span class="m-text">Knowing and seeing this, an educated noble disciple does not answer: ‘A Realized One exists after death’,</span><br />
</p>
<p id="an7p54c3p4">
<span class="m-text m-primary">‘na hoti tathāgato paraṁ maraṇā’tipi na byākaroti;</span><br />
<span class="m-text">‘a Realized One doesn’t exist after death’,</span><br />
</p>
<p id="an7p54c3p5">
<span class="m-text m-primary">‘hoti ca na ca hoti tathāgato paraṁ maraṇā’tipi na byākaroti;</span><br />
<span class="m-text">‘a Realized One both exists and doesn’t exist after death’,</span><br />
</p>
<p id="an7p54c3p6">
<span class="m-text m-primary">‘neva hoti na na hoti tathāgato paraṁ maraṇā’tipi na byākaroti.</span><br />
<span class="m-text">‘a Realized One neither exists nor doesn’t exist after death.’</span><br />
</p>
<p id="an7p54c3p7">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ evaṁ abyākaraṇadhammo hoti abyākatavatthūsu.</span><br />
<span class="m-text">Knowing and seeing this, an educated noble disciple does not declare the undeclared points.</span><br />
</p>
<p id="an7p54c3p8">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ na chambhati, na kampati, na vedhati, na santāsaṁ āpajjati abyākatavatthūsu.</span><br />
<span class="m-text">Knowing and seeing this, an educated noble disciple doesn’t shake, tremble, quake, or get nervous regarding the undeclared points.</span><br />
</p>
<p id="an7p54c4p1">
<span class="m-text m-primary">‘Hoti tathāgato paraṁ maraṇā’ti kho, bhikkhu, taṇhāgatametaṁ …pe…</span><br />
<span class="m-text">‘A Realized One exists after death’: this is just about craving. …</span><br />
</p>
<p id="an7p54c4p2">
<span class="m-text m-primary">saññāgatametaṁ …pe…</span><br />
<span class="m-text">it’s just about perception …</span><br />
</p>
<p id="an7p54c4p3">
<span class="m-text m-primary">maññitametaṁ …pe…</span><br />
<span class="m-text">it’s an identification …</span><br />
</p>
<p id="an7p54c4p4">
<span class="m-text m-primary">papañcitametaṁ …pe…</span><br />
<span class="m-text">it’s a proliferation …</span><br />
</p>
<p id="an7p54c4p5">
<span class="m-text m-primary">upādānagatametaṁ …pe…</span><br />
<span class="m-text">it’s just about grasping …</span><br />
</p>
<p id="an7p54c4p6">
<span class="m-text m-primary">‘hoti tathāgato paraṁ maraṇā’ti kho, bhikkhu, vippaṭisāro eso;</span><br />
<span class="m-text">‘A Realized One exists after death’: this is a regret.</span><br />
</p>
<p id="an7p54c4p7">
<span class="m-text m-primary">‘na hoti tathāgato paraṁ maraṇā’ti kho, bhikkhu, vippaṭisāro eso;</span><br />
<span class="m-text">‘A Realized One doesn’t exist after death’: this is a regret.</span><br />
</p>
<p id="an7p54c4p8">
<span class="m-text m-primary">‘hoti ca na ca hoti tathāgato paraṁ maraṇā’ti kho, bhikkhu, vippaṭisāro eso;</span><br />
<span class="m-text">‘A Realized One both exists and doesn’t exist after death’: this is a regret.</span><br />
</p>
<p id="an7p54c4p9">
<span class="m-text m-primary">‘neva hoti na na hoti tathāgato paraṁ maraṇā’ti kho, bhikkhu, vippaṭisāro eso.</span><br />
<span class="m-text">‘A Realized One neither exists nor doesn’t exist after death’: this is a regret.</span><br />
</p>
<p id="an7p54c4p10">
<span class="m-text m-primary">Assutavā, bhikkhu, puthujjano vippaṭisāraṁ nappajānāti, vippaṭisārasamudayaṁ nappajānāti, vippaṭisāranirodhaṁ nappajānāti, vippaṭisāranirodhagāminiṁ paṭipadaṁ nappajānāti.</span><br />
<span class="m-text">An uneducated ordinary person doesn’t understand regrets, their origin, their cessation, or the practice that leads to their cessation.</span><br />
</p>
<p id="an7p54c4p11">
<span class="m-text m-primary">Tassa so vippaṭisāro pavaḍḍhati, so na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi.</span><br />
<span class="m-text">And so their regrets grow. They’re not freed from rebirth, old age, and death, from sorrow, lamentation, pain, sadness, and distress. They’re not freed from suffering, I say.</span><br />
</p>
<p id="an7p54c5p1">
<span class="m-text m-primary">Sutavā ca kho, bhikkhu, ariyasāvako vippaṭisāraṁ pajānāti, vippaṭisārasamudayaṁ pajānāti, vippaṭisāranirodhaṁ pajānāti, vippaṭisāranirodhagāminiṁ paṭipadaṁ pajānāti.</span><br />
<span class="m-text">An educated noble disciple does understand regrets, their origin, their cessation, and the practice that leads to their cessation.</span><br />
</p>
<p id="an7p54c5p2">
<span class="m-text m-primary">Tassa so vippaṭisāro nirujjhati, so parimuccati jātiyā …pe… dukkhasmāti vadāmi.</span><br />
<span class="m-text">And so their regrets cease. They’re freed from rebirth, old age, and death, from sorrow, lamentation, pain, sadness, and distress. They’re freed from suffering, I say.</span><br />
</p>
<p id="an7p54c5p3">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ ‘hoti tathāgato paraṁ maraṇā’tipi na byākaroti …pe…</span><br />
<span class="m-text">Knowing and seeing this, an educated noble disciple does not answer: ‘A Realized One exists after death’ …</span><br />
</p>
<p id="an7p54c5p4">
<span class="m-text m-primary">‘neva hoti na na hoti tathāgato paraṁ maraṇā’tipi na byākaroti.</span><br />
<span class="m-text">‘a Realized One neither exists nor doesn’t exist after death.’</span><br />
</p>
<p id="an7p54c5p5">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ evaṁ abyākaraṇadhammo hoti abyākatavatthūsu.</span><br />
<span class="m-text">Knowing and seeing this, an educated noble disciple does not declare the undeclared points.</span><br />
</p>
<p id="an7p54c5p6">
<span class="m-text m-primary">Evaṁ jānaṁ kho, bhikkhu, sutavā ariyasāvako evaṁ passaṁ na chambhati, na kampati, na vedhati, na santāsaṁ āpajjati abyākatavatthūsu.</span><br />
<span class="m-text">Knowing and seeing this, an educated noble disciple doesn’t shake, tremble, quake, or get nervous regarding the undeclared points.</span><br />
</p>
<p id="an7p54c5p7">
<span class="m-text m-primary">Ayaṁ kho, bhikkhu, hetu ayaṁ paccayo yena sutavato ariyasāvakassa vicikicchā nuppajjati abyākatavatthūsū”ti.</span><br />
<span class="m-text">This is the cause, this is the reason why an educated noble disciple has no doubts regarding the undeclared points.”</span><br />
</p>
<p id="an7p54c5p8">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>