<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any004p02dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://www.theravadan.org/pages/any004p02dz.html" />
  <meta property="og:description" content="Translators: sujato Numbered Discourses 4 7. Pattakammavagga 7. Deeds of Substance 67. Ahirājasutta 67. The Snake King Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sāvatthiyaṁ aññataro bhikkhu …" />
  <meta name="twitter:description" content="Translators: sujato Numbered Discourses 4 7. Pattakammavagga 7. Deeds of Substance 67. Ahirājasutta 67. The Snake King Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sāvatthiyaṁ aññataro bhikkhu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 4</span></p>
<section id="pattakammavagga">
<h2><a href="#pattakammavagga">7. Pattakammavagga</a></h2>
<p><span class="m-text">7. Deeds of Substance</span></p>
<section id="ahirajasutta">
<h3><a href="#ahirajasutta">67. Ahirājasutta</a></h3>
<p><span class="m-text">67. The Snake King</span></p>
<p id="an4p67c1p1">
<span class="m-text m-primary">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an4p67c1p2">
<span class="m-text m-primary">Tena kho pana samayena sāvatthiyaṁ aññataro bhikkhu ahinā daṭṭho kālaṅkato hoti.</span><br />
<span class="m-text">Now, at that time a monk in Sāvatthī passed away due to a snake bite.</span><br />
</p>
<p id="an4p67c1p3">
<span class="m-text m-primary">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="m-text">Then several mendicants went up to the Buddha, bowed, sat down to one side, and said to him,</span><br />
</p>
<p id="an4p67c1p4">
<span class="m-text m-primary">“idha, bhante, sāvatthiyaṁ aññataro bhikkhu ahinā daṭṭho kālaṅkato”ti.</span><br />
<span class="m-text">“Sir, a monk in Sāvatthī has passed away due to a snake bite.”</span><br />
</p>
<p id="an4p67c2p1">
<span class="m-text m-primary">“Na hi nūna so, bhikkhave, bhikkhu cattāri ahirājakulāni mettena cittena phari.</span><br />
<span class="m-text">“Mendicants, that monk mustn’t have spread a mind of love to the four royal snake families.</span><br />
</p>
<p id="an4p67c2p2">
<span class="m-text m-primary">Sace hi so, bhikkhave, bhikkhu cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṁ kareyya.</span><br />
<span class="m-text">If he had, he wouldn’t have died due to a snake bite.</span><br />
</p>
<p id="an4p67c3p1">
<span class="m-text m-primary">Katamāni cattāri?</span><br />
<span class="m-text">What four?</span><br />
</p>
<p id="an4p67c3p2">
<span class="m-text m-primary">Virūpakkhaṁ ahirājakulaṁ, erāpathaṁ ahirājakulaṁ, chabyāputtaṁ ahirājakulaṁ, kaṇhāgotamakaṁ ahirājakulaṁ.</span><br />
<span class="m-text">The royal snake families of Virūpakkha, Erāpatha, Chabyāputta, and Kaṇhāgotamaka. …</span><br />
</p>
<p id="an4p67c3p3">
<span class="m-text m-primary">Na hi nūna so, bhikkhave, bhikkhu imāni cattāri ahirājakulāni mettena cittena phari.</span><br />
</p>
<p id="an4p67c3p4">
<span class="m-text m-primary">Sace hi so, bhikkhave, bhikkhu imāni cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṁ kareyya.</span><br />
</p>
<p id="an4p67c4p1">
<span class="m-text m-primary">Anujānāmi, bhikkhave, imāni cattāri ahirājakulāni mettena cittena pharituṁ attaguttiyā attarakkhāya attaparittāyāti.</span><br />
<span class="m-text">Mendicants, I urge you to spread a mind of love to the four royal snake families, for your own safety, security, and protection.</span><br />
</p>
<p id="an4p67c5p1">
<span class="m-text m-primary">Virūpakkhehi me mettaṁ,</span><br />
<span class="m-text">I love the Virūpakkhas,</span><br />
</p>
<p id="an4p67c5p2">
<span class="m-text m-primary">Mettaṁ erāpathehi me;</span><br />
<span class="m-text">the Erāpathas I love,</span><br />
</p>
<p id="an4p67c5p3">
<span class="m-text m-primary">Chabyāputtehi me mettaṁ,</span><br />
<span class="m-text">I love the Chabyāputtas,</span><br />
</p>
<p id="an4p67c5p4">
<span class="m-text m-primary">Mettaṁ kaṇhāgotamakehi ca.</span><br />
<span class="m-text">the Kaṇhāgotamakas I love.</span><br />
</p>
<p id="an4p67c6p1">
<span class="m-text m-primary">Apādakehi me mettaṁ,</span><br />
<span class="m-text">I love the footless creatures,</span><br />
</p>
<p id="an4p67c6p2">
<span class="m-text m-primary">mettaṁ dvipādakehi me;</span><br />
<span class="m-text">the two-footed I love,</span><br />
</p>
<p id="an4p67c6p3">
<span class="m-text m-primary">Catuppadehi me mettaṁ,</span><br />
<span class="m-text">I love the four-footed,</span><br />
</p>
<p id="an4p67c6p4">
<span class="m-text m-primary">mettaṁ bahuppadehi me.</span><br />
<span class="m-text">the many-footed I love.</span><br />
</p>
<p id="an4p67c7p1">
<span class="m-text m-primary">Mā maṁ apādako hiṁsi,</span><br />
<span class="m-text">May the footless not harm me!</span><br />
</p>
<p id="an4p67c7p2">
<span class="m-text m-primary">mā maṁ hiṁsi dvipādako;</span><br />
<span class="m-text">May I not be harmed by the two-footed!</span><br />
</p>
<p id="an4p67c7p3">
<span class="m-text m-primary">Mā maṁ catuppado hiṁsi,</span><br />
<span class="m-text">May the four-footed not harm me!</span><br />
</p>
<p id="an4p67c7p4">
<span class="m-text m-primary">mā maṁ hiṁsi bahuppado.</span><br />
<span class="m-text">May I not be harmed by the many-footed!</span><br />
</p>
<p id="an4p67c8p1">
<span class="m-text m-primary">Sabbe sattā sabbe pāṇā,</span><br />
<span class="m-text">All sentient beings, all living things,</span><br />
</p>
<p id="an4p67c8p2">
<span class="m-text m-primary">sabbe bhūtā ca kevalā;</span><br />
<span class="m-text">all creatures, every one:</span><br />
</p>
<p id="an4p67c8p3">
<span class="m-text m-primary">Sabbe bhadrāni passantu,</span><br />
<span class="m-text">may they see only nice things,</span><br />
</p>
<p id="an4p67c8p4">
<span class="m-text m-primary">mā kañci pāpamāgamā.</span><br />
<span class="m-text">may bad not come to anyone.</span><br />
</p>
<p id="an4p67c9p1">
<span class="m-text m-primary">Appamāṇo buddho,</span><br />
<span class="m-text">The Buddha is immeasurable,</span><br />
</p>
<p id="an4p67c9p2">
<span class="m-text m-primary">Appamāṇo dhammo;</span><br />
<span class="m-text">the teaching is immeasurable,</span><br />
</p>
<p id="an4p67c9p3">
<span class="m-text m-primary">Appamāṇo saṅgho,</span><br />
<span class="m-text">the Saṅgha is immeasurable.</span><br />
</p>
<p id="an4p67c9p4">
<span class="m-text m-primary">Pamāṇavantāni sarīsapāni.</span><br />
<span class="m-text">But limited are crawling things,</span><br />
</p>
<p id="an4p67c10p1">
<span class="m-text m-primary">Ahivicchikā satapadī,</span><br />
<span class="m-text">snakes and scorpions, centipedes,</span><br />
</p>
<p id="an4p67c10p2">
<span class="m-text m-primary">Uṇṇanābhī sarabū mūsikā;</span><br />
<span class="m-text">spiders and lizards and mice.</span><br />
</p>
<p id="an4p67c10p3">
<span class="m-text m-primary">Katā me rakkhā katā me parittā,</span><br />
<span class="m-text">I’ve made this safeguard, I’ve made this protection:</span><br />
</p>
<p id="an4p67c10p4">
<span class="m-text m-primary">Paṭikkamantu bhūtāni;</span><br />
<span class="m-text">go away, creatures!</span><br />
</p>
<p id="an4p67c10p5">
<span class="m-text m-primary">Sohaṁ namo bhagavato,</span><br />
<span class="m-text">And so I revere the Blessed One,</span><br />
</p>
<p id="an4p67c10p6">
<span class="m-text m-primary">Namo sattannaṁ sammāsambuddhānan”ti.</span><br />
<span class="m-text">I revere the seven perfectly awakened Buddhas.”</span><br />
</p>
<p id="an4p67c10p7">
<span class="m-text m-primary">Sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>