<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn46 &raquo; Saṁyutta Nikāya 46 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01lp01xz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 46" />
  <meta name="twitter:title" content="Saṁyutta Nikāya 46" />
  <meta property="og:url" content="https://www.theravadan.org/pages/sny01lp01xz.html" />
  <meta property="og:description" content="Translators: sujato Linked Discourses 46 6. Sākacchavagga 6. Discussion 55. Saṅgāravasutta 55. With Saṅgārava Sāvatthinidānaṁ. At Sāvatthī. Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Then Saṅgārava the brahmin went up to the Buddha, and exchanged greetings with him. Sammodanīya …" />
  <meta name="twitter:description" content="Translators: sujato Linked Discourses 46 6. Sākacchavagga 6. Discussion 55. Saṅgāravasutta 55. With Saṅgārava Sāvatthinidānaṁ. At Sāvatthī. Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Then Saṅgārava the brahmin went up to the Buddha, and exchanged greetings with him. Sammodanīya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn46-index.html">sn46</a> &raquo;
          </span>
          Saṁyutta Nikāya 46
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 46</span></p>
<section id="sakacchavagga">
<h2><a href="#sakacchavagga">6. Sākacchavagga</a></h2>
<p><span class="m-text">6. Discussion</span></p>
<section id="sangaravasutta">
<h3><a href="#sangaravasutta">55. Saṅgāravasutta</a></h3>
<p><span class="m-text">55. With Saṅgārava</span></p>
<p id="sn46p55c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn46p55c1p2">
<span class="m-text m-primary">Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then Saṅgārava the brahmin went up to the Buddha, and exchanged greetings with him.</span><br />
</p>
<p id="sn46p55c1p3">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="sn46p55c2p1">
<span class="m-text m-primary">“Ko nu kho, bho gotama, hetu, ko paccayo yenekadā dīgharattaṁ sajjhāyakatāpi mantā nappaṭibhanti, pageva asajjhāyakatā?</span><br />
<span class="m-text">“What is the cause, Master Gotama, what is the reason why sometimes even hymns that are long-practiced don’t spring to mind, let alone those that are not practiced?</span><br />
</p>
<p id="sn46p55c2p2">
<span class="m-text m-primary">Ko pana, bho gotama, hetu, ko paccayo yenekadā dīgharattaṁ asajjhāyakatāpi mantā paṭibhanti, pageva sajjhāyakatā”ti?</span><br />
<span class="m-text">And why is it that sometimes even hymns that are long-unpracticed spring to mind, let alone those that are practiced?”</span><br />
</p>
<p id="sn46p55c3p1">
<span class="m-text m-primary">“Yasmiṁ kho, brāhmaṇa, samaye kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi tasmiṁ samaye yathābhūtaṁ na jānāti na passati, ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">“Brahmin, there’s a time when your heart is overcome and mired in sensual desire and you don’t truly understand the escape from sensual desire that has arisen. At that time you don’t truly know or see your own good, the good of another, or the good of both. Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c4p1">
<span class="m-text m-primary">Seyyathāpi, brāhmaṇa, udapatto saṁsaṭṭho lākhāya vā haliddiyā vā nīliyā vā mañjiṭṭhāya vā.</span><br />
<span class="m-text">Suppose there was a bowl of water that was mixed with dye such as red lac, turmeric, indigo, or rose madder.</span><br />
</p>
<p id="sn46p55c4p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ na jāneyya na passeyya.</span><br />
<span class="m-text">Even a person with good eyesight checking their own reflection wouldn’t truly know it or see it.</span><br />
</p>
<p id="sn46p55c4p3">
<span class="m-text m-primary">Evameva kho, brāhmaṇa, yasmiṁ samaye kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati …pe… paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">In the same way, when your heart is overcome and mired in sensual desire … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c5p1">
<span class="m-text m-primary">Puna caparaṁ, brāhmaṇa, yasmiṁ samaye byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">Furthermore, when your heart is overcome and mired in ill will … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c6p1">
<span class="m-text m-primary">Seyyathāpi, brāhmaṇa, udapatto agginā santatto pakkuthito usmudakajāto.</span><br />
<span class="m-text">Suppose there was a bowl of water that was heated by fire, boiling and bubbling.</span><br />
</p>
<p id="sn46p55c6p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ na jāneyya na passeyya.</span><br />
<span class="m-text">Even a person with good eyesight checking their own reflection wouldn’t truly know it or see it.</span><br />
</p>
<p id="sn46p55c6p3">
<span class="m-text m-primary">Evameva kho, brāhmaṇa, yasmiṁ samaye byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi tasmiṁ samaye …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">In the same way, when your heart is overcome and mired in ill will … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c7p1">
<span class="m-text m-primary">Puna caparaṁ, brāhmaṇa, yasmiṁ samaye thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">Furthermore, when your heart is overcome and mired in dullness and drowsiness … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c8p1">
<span class="m-text m-primary">Seyyathāpi, brāhmaṇa, udapatto sevālapaṇakapariyonaddho.</span><br />
<span class="m-text">Suppose there was a bowl of water overgrown with moss and aquatic plants.</span><br />
</p>
<p id="sn46p55c8p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ na jāneyya na passeyya.</span><br />
<span class="m-text">Even a person with good eyesight checking their own reflection wouldn’t truly know it or see it.</span><br />
</p>
<p id="sn46p55c8p3">
<span class="m-text m-primary">Evameva kho, brāhmaṇa, yasmiṁ samaye thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">In the same way, when your heart is overcome and mired in dullness and drowsiness … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c9p1">
<span class="m-text m-primary">Puna caparaṁ, brāhmaṇa, yasmiṁ samaye uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">Furthermore, when your heart is overcome and mired in restlessness and remorse … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c10p1">
<span class="m-text m-primary">Seyyathāpi, brāhmaṇa, udapatto vāterito calito bhanto ūmijāto.</span><br />
<span class="m-text">Suppose there was a bowl of water stirred by the wind, churning, swirling, and rippling.</span><br />
</p>
<p id="sn46p55c10p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ na jāneyya na passeyya.</span><br />
<span class="m-text">Even a person with good eyesight checking their own reflection wouldn’t truly know it or see it.</span><br />
</p>
<p id="sn46p55c10p3">
<span class="m-text m-primary">Evameva kho, brāhmaṇa, yasmiṁ samaye uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">In the same way, when your heart is overcome and mired in restlessness and remorse … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c11p1">
<span class="m-text m-primary">Puna caparaṁ, brāhmaṇa, yasmiṁ samaye vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi …pe… ubhayatthampi … dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">Furthermore, when your heart is overcome and mired in doubt … Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c12p1">
<span class="m-text m-primary">Seyyathāpi, brāhmaṇa, udapatto āvilo luḷito kalalībhūto andhakāre nikkhitto.</span><br />
<span class="m-text">Suppose there was a bowl of water that was cloudy, murky, and muddy, hidden in the darkness.</span><br />
</p>
<p id="sn46p55c12p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ na jāneyya na passeyya.</span><br />
<span class="m-text">Even a person with good eyesight checking their own reflection wouldn’t truly know it or see it.</span><br />
</p>
<p id="sn46p55c12p3">
<span class="m-text m-primary">Evameva kho, brāhmaṇa, yasmiṁ samaye vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ na jānāti na passati, paratthampi tasmiṁ samaye yathābhūtaṁ na jānāti na passati, ubhayatthampi tasmiṁ samaye yathābhūtaṁ na jānāti na passati; dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">In the same way, there’s a time when your heart is overcome and mired in doubt and you don’t truly understand the escape from doubt that has arisen. At that time you don’t truly know or see your own good, the good of another, or the good of both. Even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c12p4">
<span class="m-text m-primary">Ayaṁ kho, brāhmaṇa, hetu ayaṁ paccayo yenekadā dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="m-text">This is the cause, brahmin, this is the reason why sometimes even hymns that are long-practiced don’t spring to mind, let alone those that are not practiced.</span><br />
</p>
<p id="sn46p55c13p1">
<span class="m-text m-primary">Yasmiñca kho, brāhmaṇa, samaye na kāmarāgapariyuṭṭhitena cetasā viharati na kāmarāgaparetena, uppannassa ca kāmarāgassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi tasmiṁ samaye yathābhūtaṁ jānāti passati, ubhayatthampi tasmiṁ samaye yathābhūtaṁ jānāti passati; dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">There’s a time when your heart is not overcome and mired in sensual desire and you truly understand the escape from sensual desire that has arisen. At that time you truly know and see your own good, the good of another, and the good of both. Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c14p1">
<span class="m-text m-primary">Seyyathāpi, brāhmaṇa, udapatto asaṁsaṭṭho lākhāya vā haliddiyā vā nīliyā vā mañjiṭṭhāya vā.</span><br />
<span class="m-text">Suppose there was a bowl of water that was not mixed with dye such as red lac, turmeric, indigo, or rose madder.</span><br />
</p>
<p id="sn46p55c14p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ jāneyya passeyya.</span><br />
<span class="m-text">A person with good eyesight checking their own reflection would truly know it and see it.</span><br />
</p>
<p id="sn46p55c14p3">
<span class="m-text m-primary">Evameva kho, brāhmaṇa, yasmiṁ samaye na kāmarāgapariyuṭṭhitena cetasā viharati na kāmarāgaparetena, uppannassa ca kāmarāgassa nissaraṇaṁ yathābhūtaṁ pajānāti …pe….</span><br />
<span class="m-text">In the same way, when your heart is not overcome and mired in sensual desire … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c15p1">
<span class="m-text m-primary">Puna caparaṁ, brāhmaṇa, yasmiṁ samaye na byāpādapariyuṭṭhitena cetasā viharati na byāpādaparetena, uppannassa ca byāpādassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">Furthermore, when your heart is not overcome and mired in ill will … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c16p1">
<span class="m-text m-primary">Seyyathāpi, brāhmaṇa, udapatto na agginā santatto na pakkuthito na usmudakajāto.</span><br />
<span class="m-text">Suppose there is a bowl of water that is not heated by a fire, boiling and bubbling.</span><br />
</p>
<p id="sn46p55c16p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ jāneyya passeyya.</span><br />
<span class="m-text">A person with good eyesight checking their own reflection would truly know it and see it.</span><br />
</p>
<p id="sn46p55c16p3">
<span class="m-text m-primary">Evameva kho, brāhmaṇa, yasmiṁ samaye na byāpādapariyuṭṭhitena cetasā viharati na byāpādaparetena, uppannassa ca byāpādassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">In the same way, when your heart is not overcome and mired in ill will … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c17p1">
<span class="m-text m-primary">Puna caparaṁ, brāhmaṇa, yasmiṁ samaye na thinamiddhapariyuṭṭhitena cetasā viharati na thinamiddhaparetena, uppannassa ca thinamiddhassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">Furthermore, when your heart is not overcome and mired in dullness and drowsiness … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c18p1">
<span class="m-text m-primary">Seyyathāpi, brāhmaṇa, udapatto na sevālapaṇakapariyonaddho.</span><br />
<span class="m-text">Suppose there is a bowl of water that is not overgrown with moss and aquatic plants.</span><br />
</p>
<p id="sn46p55c18p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ jāneyya passeyya.</span><br />
<span class="m-text">A person with good eyesight checking their own reflection would truly know it and see it.</span><br />
</p>
<p id="sn46p55c18p3">
<span class="m-text m-primary">Evameva kho, brāhmaṇa, yasmiṁ samaye na thinamiddhapariyuṭṭhitena cetasā viharati na thinamiddhaparetena, uppannassa ca thinamiddhassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">In the same way, when your heart is not overcome and mired in dullness and drowsiness … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c19p1">
<span class="m-text m-primary">Puna caparaṁ, brāhmaṇa, yasmiṁ samaye na uddhaccakukkuccapariyuṭṭhitena cetasā viharati na uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">Furthermore, when your heart is not overcome and mired in restlessness and remorse … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c20p1">
<span class="m-text m-primary">Seyyathāpi, brāhmaṇa, udapatto na vāterito na calito na bhanto na ūmijāto.</span><br />
<span class="m-text">Suppose there is a bowl of water that is not stirred by the wind, churning, swirling, and rippling.</span><br />
</p>
<p id="sn46p55c20p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ jāneyya passeyya.</span><br />
<span class="m-text">A person with good eyesight checking their own reflection would truly know it and see it.</span><br />
</p>
<p id="sn46p55c20p3">
<span class="m-text m-primary">Evameva kho, brāhmaṇa, yasmiṁ samaye na uddhaccakukkuccapariyuṭṭhitena cetasā viharati na uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi …pe… ubhayatthampi …pe… dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">In the same way, when your heart is not overcome and mired in restlessness and remorse … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c21p1">
<span class="m-text m-primary">Puna caparaṁ, brāhmaṇa, yasmiṁ samaye na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi tasmiṁ samaye yathābhūtaṁ jānāti passati; ubhayatthampi tasmiṁ samaye yathābhūtaṁ jānāti passati; dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">Furthermore, when your heart is not overcome and mired in doubt … Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c22p1">
<span class="m-text m-primary">Seyyathāpi, brāhmaṇa, udapatto accho vippasanno anāvilo āloke nikkhitto.</span><br />
<span class="m-text">Suppose there was a bowl of water that was transparent, clear, and unclouded, brought into the light.</span><br />
</p>
<p id="sn46p55c22p2">
<span class="m-text m-primary">Tattha cakkhumā puriso sakaṁ mukhanimittaṁ paccavekkhamāno yathābhūtaṁ jāneyya passeyya.</span><br />
<span class="m-text">A person with good eyesight checking their own reflection would truly know it and see it.</span><br />
</p>
<p id="sn46p55c22p3">
<span class="m-text m-primary">Evameva kho, brāhmaṇa, yasmiṁ samaye na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ jānāti passati, paratthampi tasmiṁ samaye yathābhūtaṁ jānāti passati, ubhayatthampi tasmiṁ samaye yathābhūtaṁ jānāti passati; dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">In the same way, there’s a time when your heart is not overcome and mired in doubt and you truly understand the escape from doubt that has arisen. At that time you truly know and see your own good, the good of another, and the good of both. Even hymns that are long-unpracticed spring to mind, let alone those that are practiced.</span><br />
</p>
<p id="sn46p55c22p4">
<span class="m-text m-primary">Ayaṁ kho, brāhmaṇa, hetu ayaṁ paccayo yenekadā dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="m-text">This is the cause, brahmin, this is the reason why sometimes even hymns that are long-unpracticed do spring to mind, let alone those that are practiced.</span><br />
</p>
<p id="sn46p55c23p1">
<span class="m-text m-primary">Sattime, brāhmaṇa, bojjhaṅgā anāvaraṇā anīvaraṇā cetaso anupakkilesā bhāvitā bahulīkatā vijjāvimuttiphalasacchikiriyāya saṁvattanti.</span><br />
<span class="m-text">These seven awakening factors are not obstacles, hindrances, or corruptions of the mind. When developed and cultivated they lead to the realization of the fruit of knowledge and freedom.</span><br />
</p>
<p id="sn46p55c23p2">
<span class="m-text m-primary">Katame satta?</span><br />
<span class="m-text">What seven?</span><br />
</p>
<p id="sn46p55c23p3">
<span class="m-text m-primary">Satisambojjhaṅgo kho, brāhmaṇa, anāvaraṇo anīvaraṇo cetaso anupakkileso bhāvito bahulīkato vijjāvimuttiphalasacchikiriyāya saṁvattati …pe… upekkhāsambojjhaṅgo kho, brāhmaṇa, anāvaraṇo anīvaraṇo cetaso anupakkileso bhāvito bahulīkato vijjāvimuttiphalasacchikiriyāya saṁvattati.</span><br />
<span class="m-text">The awakening factors of mindfulness, investigation of principles, energy, rapture, tranquility, immersion, and equanimity.</span><br />
</p>
<p id="sn46p55c23p4">
<span class="m-text m-primary">Ime kho, brāhmaṇa, satta bojjhaṅgā anāvaraṇā anīvaraṇā cetaso anupakkilesā bhāvitā bahulīkatā vijjāvimuttiphalasacchikiriyāya saṁvattantī”ti.</span><br />
<span class="m-text">These seven awakening factors are not obstacles, hindrances, or corruptions of the mind. When developed and cultivated they lead to the realization of the fruit of knowledge and freedom.”</span><br />
</p>
<p id="sn46p55c24p1">
<span class="m-text m-primary">Evaṁ vutte, saṅgāravo brāhmaṇo bhagavantaṁ etadavoca:</span><br />
<span class="m-text">When he said this, Saṅgārava said to the Buddha,</span><br />
</p>
<p id="sn46p55c24p2">
<span class="m-text m-primary">“abhikkantaṁ, bho gotama …pe…</span><br />
<span class="m-text">“Excellent, Master Gotama! …</span><br />
</p>
<p id="sn46p55c24p3">
<span class="m-text m-primary">upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="sn46p55c24p4">
<span class="m-text m-primary">Pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>