<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0n9z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0n9z.html" />
  <meta property="og:description" content="Kaccāyanavagga 9. Rādhattheraapadāna “Padumuttaro nāma jino, sabbalokavidū muni; Ito satasahassamhi, kappe uppajji cakkhumā. Ovādako viññāpako, tārako sabbapāṇinaṁ; Desanākusalo buddho, tāresi janataṁ bahuṁ. Anukampako kāruṇiko, hitesī sabbapāṇinaṁ; Sampatte titthiye sabbe, pañcasīle patiṭṭhapi. Evaṁ nirākulaṁ āsi, suññataṁ titthiyehi ca; Vicittaṁ arahantehi, vasībhūtehi tādibhi. Ratanānaṭṭhapaññāsaṁ, uggato so mahāmuni …" />
  <meta name="twitter:description" content="Kaccāyanavagga 9. Rādhattheraapadāna “Padumuttaro nāma jino, sabbalokavidū muni; Ito satasahassamhi, kappe uppajji cakkhumā. Ovādako viññāpako, tārako sabbapāṇinaṁ; Desanākusalo buddho, tāresi janataṁ bahuṁ. Anukampako kāruṇiko, hitesī sabbapāṇinaṁ; Sampatte titthiye sabbe, pañcasīle patiṭṭhapi. Evaṁ nirākulaṁ āsi, suññataṁ titthiyehi ca; Vicittaṁ arahantehi, vasībhūtehi tādibhi. Ratanānaṭṭhapaññāsaṁ, uggato so mahāmuni …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kaccayanavagga">
<h2><a href="#kaccayanavagga">Kaccāyanavagga</a></h2>
<section id="radhattheraapadana">
<h3><a href="#radhattheraapadana">9. Rādhattheraapadāna</a></h3>
<p id="tha-ap541c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap541c1p2">
<span class="m-text m-primary">sabbalokavidū muni;</span><br />
</p>
<p id="tha-ap541c1p3">
<span class="m-text m-primary">Ito satasahassamhi,</span><br />
</p>
<p id="tha-ap541c1p4">
<span class="m-text m-primary">kappe uppajji cakkhumā.</span><br />
</p>
<p id="tha-ap541c2p1">
<span class="m-text m-primary">Ovādako viññāpako,</span><br />
</p>
<p id="tha-ap541c2p2">
<span class="m-text m-primary">tārako sabbapāṇinaṁ;</span><br />
</p>
<p id="tha-ap541c2p3">
<span class="m-text m-primary">Desanākusalo buddho,</span><br />
</p>
<p id="tha-ap541c2p4">
<span class="m-text m-primary">tāresi janataṁ bahuṁ.</span><br />
</p>
<p id="tha-ap541c3p1">
<span class="m-text m-primary">Anukampako kāruṇiko,</span><br />
</p>
<p id="tha-ap541c3p2">
<span class="m-text m-primary">hitesī sabbapāṇinaṁ;</span><br />
</p>
<p id="tha-ap541c3p3">
<span class="m-text m-primary">Sampatte titthiye sabbe,</span><br />
</p>
<p id="tha-ap541c3p4">
<span class="m-text m-primary">pañcasīle patiṭṭhapi.</span><br />
</p>
<p id="tha-ap541c4p1">
<span class="m-text m-primary">Evaṁ nirākulaṁ āsi,</span><br />
</p>
<p id="tha-ap541c4p2">
<span class="m-text m-primary">suññataṁ titthiyehi ca;</span><br />
</p>
<p id="tha-ap541c4p3">
<span class="m-text m-primary">Vicittaṁ arahantehi,</span><br />
</p>
<p id="tha-ap541c4p4">
<span class="m-text m-primary">vasībhūtehi tādibhi.</span><br />
</p>
<p id="tha-ap541c5p1">
<span class="m-text m-primary">Ratanānaṭṭhapaññāsaṁ,</span><br />
</p>
<p id="tha-ap541c5p2">
<span class="m-text m-primary">uggato so mahāmuni;</span><br />
</p>
<p id="tha-ap541c5p3">
<span class="m-text m-primary">Kañcanagghiyasaṅkāso,</span><br />
</p>
<p id="tha-ap541c5p4">
<span class="m-text m-primary">bāttiṁsavaralakkhaṇo.</span><br />
</p>
<p id="tha-ap541c6p1">
<span class="m-text m-primary">Vassasatasahassāni,</span><br />
</p>
<p id="tha-ap541c6p2">
<span class="m-text m-primary">āyu vijjati tāvade;</span><br />
</p>
<p id="tha-ap541c6p3">
<span class="m-text m-primary">Tāvatā tiṭṭhamāno so,</span><br />
</p>
<p id="tha-ap541c6p4">
<span class="m-text m-primary">tāresi janataṁ bahuṁ.</span><br />
</p>
<p id="tha-ap541c7p1">
<span class="m-text m-primary">Tadāhaṁ haṁsavatiyaṁ,</span><br />
</p>
<p id="tha-ap541c7p2">
<span class="m-text m-primary">brāhmaṇo mantapāragū;</span><br />
</p>
<p id="tha-ap541c7p3">
<span class="m-text m-primary">Upecca taṁ naravaraṁ,</span><br />
</p>
<p id="tha-ap541c7p4">
<span class="m-text m-primary">assosiṁ dhammadesanaṁ.</span><br />
</p>
<p id="tha-ap541c8p1">
<span class="m-text m-primary">Paññāpentaṁ mahāvīraṁ,</span><br />
</p>
<p id="tha-ap541c8p2">
<span class="m-text m-primary">parisāsu visāradaṁ;</span><br />
</p>
<p id="tha-ap541c8p3">
<span class="m-text m-primary">Paṭibhāneyyakaṁ bhikkhuṁ,</span><br />
</p>
<p id="tha-ap541c8p4">
<span class="m-text m-primary">etadagge vināyakaṁ.</span><br />
</p>
<p id="tha-ap541c9p1">
<span class="m-text m-primary">Tadāhaṁ kāraṁ katvāna,</span><br />
</p>
<p id="tha-ap541c9p2">
<span class="m-text m-primary">sasaṅghe lokanāyake;</span><br />
</p>
<p id="tha-ap541c9p3">
<span class="m-text m-primary">Nipacca sirasā pāde,</span><br />
</p>
<p id="tha-ap541c9p4">
<span class="m-text m-primary">taṁ ṭhānaṁ abhipatthayiṁ.</span><br />
</p>
<p id="tha-ap541c10p1">
<span class="m-text m-primary">Tato maṁ bhagavā āha,</span><br />
</p>
<p id="tha-ap541c10p2">
<span class="m-text m-primary">siṅgīnikkhasamappabho;</span><br />
</p>
<p id="tha-ap541c10p3">
<span class="m-text m-primary">Sarena rajanīyena,</span><br />
</p>
<p id="tha-ap541c10p4">
<span class="m-text m-primary">kilesamalahārinā.</span><br />
</p>
<p id="tha-ap541c11p1">
<span class="m-text m-primary">‘Sukhī bhavassu dīghāyu,</span><br />
</p>
<p id="tha-ap541c11p2">
<span class="m-text m-primary">sijjhatu paṇidhī tava;</span><br />
</p>
<p id="tha-ap541c11p3">
<span class="m-text m-primary">Sasaṅghe me kataṁ kāraṁ,</span><br />
</p>
<p id="tha-ap541c11p4">
<span class="m-text m-primary">atīva vipulaṁ tayā.</span><br />
</p>
<p id="tha-ap541c12p1">
<span class="m-text m-primary">Satasahassito kappe,</span><br />
</p>
<p id="tha-ap541c12p2">
<span class="m-text m-primary">okkākakulasambhavo;</span><br />
</p>
<p id="tha-ap541c12p3">
<span class="m-text m-primary">Gotamo nāma gottena,</span><br />
</p>
<p id="tha-ap541c12p4">
<span class="m-text m-primary">satthā loke bhavissati.</span><br />
</p>
<p id="tha-ap541c13p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap541c13p2">
<span class="m-text m-primary">oraso dhammanimmito;</span><br />
</p>
<p id="tha-ap541c13p3">
<span class="m-text m-primary">Rādhoti nāmadheyyena,</span><br />
</p>
<p id="tha-ap541c13p4">
<span class="m-text m-primary">hessati satthu sāvako.</span><br />
</p>
<p id="tha-ap541c14p1">
<span class="m-text m-primary">Sa te hetuguṇe tuṭṭho,</span><br />
</p>
<p id="tha-ap541c14p2">
<span class="m-text m-primary">sakyaputto narāsabho;</span><br />
</p>
<p id="tha-ap541c14p3">
<span class="m-text m-primary">Paṭibhāneyyakānaggaṁ,</span><br />
</p>
<p id="tha-ap541c14p4">
<span class="m-text m-primary">paññapessati nāyako’.</span><br />
</p>
<p id="tha-ap541c15p1">
<span class="m-text m-primary">Taṁ sutvā mudito hutvā,</span><br />
</p>
<p id="tha-ap541c15p2">
<span class="m-text m-primary">yāvajīvaṁ tadā jinaṁ;</span><br />
</p>
<p id="tha-ap541c15p3">
<span class="m-text m-primary">Mettacitto paricariṁ,</span><br />
</p>
<p id="tha-ap541c15p4">
<span class="m-text m-primary">sato paññāsamāhito.</span><br />
</p>
<p id="tha-ap541c16p1">
<span class="m-text m-primary">Tena kammena sukatena,</span><br />
</p>
<p id="tha-ap541c16p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap541c16p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap541c16p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap541c17p1">
<span class="m-text m-primary">Satānaṁ tīṇikkhattuñca,</span><br />
</p>
<p id="tha-ap541c17p2">
<span class="m-text m-primary">devarajjamakārayiṁ;</span><br />
</p>
<p id="tha-ap541c17p3">
<span class="m-text m-primary">Satānaṁ pañcakkhattuñca,</span><br />
</p>
<p id="tha-ap541c17p4">
<span class="m-text m-primary">cakkavattī ahosahaṁ.</span><br />
</p>
<p id="tha-ap541c18p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap541c18p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap541c18p3">
<span class="m-text m-primary">Sabbattha sukhito āsiṁ,</span><br />
</p>
<p id="tha-ap541c18p4">
<span class="m-text m-primary">tassa kammassa vāhasā.</span><br />
</p>
<p id="tha-ap541c19p1">
<span class="m-text m-primary">Pacchime bhave sampatte,</span><br />
</p>
<p id="tha-ap541c19p2">
<span class="m-text m-primary">giribbajapuruttame;</span><br />
</p>
<p id="tha-ap541c19p3">
<span class="m-text m-primary">Jāto vippakule niddhe,</span><br />
</p>
<p id="tha-ap541c19p4">
<span class="m-text m-primary">vikalacchādanāsane.</span><br />
</p>
<p id="tha-ap541c20p1">
<span class="m-text m-primary">Kaṭacchubhikkhaṁ pādāsiṁ,</span><br />
</p>
<p id="tha-ap541c20p2">
<span class="m-text m-primary">sāriputtassa tādino;</span><br />
</p>
<p id="tha-ap541c20p3">
<span class="m-text m-primary">Yadā jiṇṇo ca vuddho ca,</span><br />
</p>
<p id="tha-ap541c20p4">
<span class="m-text m-primary">tadārāmamupāgamiṁ.</span><br />
</p>
<p id="tha-ap541c21p1">
<span class="m-text m-primary">Pabbajati na maṁ koci,</span><br />
</p>
<p id="tha-ap541c21p2">
<span class="m-text m-primary">jiṇṇadubbalathāmakaṁ;</span><br />
</p>
<p id="tha-ap541c21p3">
<span class="m-text m-primary">Tena dīno vivaṇṇaṅgo,</span><br />
</p>
<p id="tha-ap541c21p4">
<span class="m-text m-primary">soko cāsiṁ tadā ahaṁ.</span><br />
</p>
<p id="tha-ap541c22p1">
<span class="m-text m-primary">Disvā mahākāruṇiko,</span><br />
</p>
<p id="tha-ap541c22p2">
<span class="m-text m-primary">mamamāha mahāmuni;</span><br />
</p>
<p id="tha-ap541c22p3">
<span class="m-text m-primary">‘Kimatthaṁ puttasokaṭṭo,</span><br />
</p>
<p id="tha-ap541c22p4">
<span class="m-text m-primary">brūhi te cittajaṁ rujaṁ’.</span><br />
</p>
<p id="tha-ap541c23p1">
<span class="m-text m-primary">‘Pabbajjaṁ na labhe vīra,</span><br />
</p>
<p id="tha-ap541c23p2">
<span class="m-text m-primary">svākkhāte tava sāsane;</span><br />
</p>
<p id="tha-ap541c23p3">
<span class="m-text m-primary">Tena sokena dīnosmi,</span><br />
</p>
<p id="tha-ap541c23p4">
<span class="m-text m-primary">saraṇaṁ hohi nāyaka’.</span><br />
</p>
<p id="tha-ap541c24p1">
<span class="m-text m-primary">Tadā bhikkhū samānetvā,</span><br />
</p>
<p id="tha-ap541c24p2">
<span class="m-text m-primary">apucchi munisattamo;</span><br />
</p>
<p id="tha-ap541c24p3">
<span class="m-text m-primary">‘Imassa adhikāraṁ ye,</span><br />
</p>
<p id="tha-ap541c24p4">
<span class="m-text m-primary">saranti byāharantu te’.</span><br />
</p>
<p id="tha-ap541c25p1">
<span class="m-text m-primary">Sāriputto tadāvoca,</span><br />
</p>
<p id="tha-ap541c25p2">
<span class="m-text m-primary">‘kāramassa sarāmahaṁ;</span><br />
</p>
<p id="tha-ap541c25p3">
<span class="m-text m-primary">Kaṭacchubhikkhaṁ dāpesi,</span><br />
</p>
<p id="tha-ap541c25p4">
<span class="m-text m-primary">piṇḍāya carato mama’.</span><br />
</p>
<p id="tha-ap541c26p1">
<span class="m-text m-primary">‘Sādhu sādhu kataññūsi,</span><br />
</p>
<p id="tha-ap541c26p2">
<span class="m-text m-primary">sāriputta imaṁ tuvaṁ;</span><br />
</p>
<p id="tha-ap541c26p3">
<span class="m-text m-primary">Pabbājehi dijaṁ vuḍḍhaṁ,</span><br />
</p>
<p id="tha-ap541c26p4">
<span class="m-text m-primary">hessatājāniyo ayaṁ’.</span><br />
</p>
<p id="tha-ap541c27p1">
<span class="m-text m-primary">Tato alatthaṁ pabbajjaṁ,</span><br />
</p>
<p id="tha-ap541c27p2">
<span class="m-text m-primary">kammavācopasampadaṁ;</span><br />
</p>
<p id="tha-ap541c27p3">
<span class="m-text m-primary">Na cireneva kālena,</span><br />
</p>
<p id="tha-ap541c27p4">
<span class="m-text m-primary">pāpuṇiṁ āsavakkhayaṁ.</span><br />
</p>
<p id="tha-ap541c28p1">
<span class="m-text m-primary">Sakkaccaṁ munino vākyaṁ,</span><br />
</p>
<p id="tha-ap541c28p2">
<span class="m-text m-primary">suṇāmi mudito yato;</span><br />
</p>
<p id="tha-ap541c28p3">
<span class="m-text m-primary">Paṭibhāneyyakānaggaṁ,</span><br />
</p>
<p id="tha-ap541c28p4">
<span class="m-text m-primary">tato maṁ ṭhapayī jino.</span><br />
</p>
<p id="tha-ap541c29p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap541c29p2">
<span class="m-text m-primary">…pe…</span><br />
</p>
<p id="tha-ap541c29p3">
<span class="m-text m-primary">viharāmi anāsavo.</span><br />
</p>
<p id="tha-ap541c30p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap541c30p2">
<span class="m-text m-primary">…pe…</span><br />
</p>
<p id="tha-ap541c30p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap541c31p1">
<span class="m-text m-primary">Paṭisambhidā catasso,</span><br />
</p>
<p id="tha-ap541c31p2">
<span class="m-text m-primary">…pe…</span><br />
</p>
<p id="tha-ap541c31p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap541c32p1">
<span class="m-text m-primary">Itthaṁ sudaṁ āyasmā rādho thero imā gāthāyo abhāsitthāti.</span><br />
</p>
<p id="tha-ap541c33p1">
<span class="m-text m-primary">Rādhattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>