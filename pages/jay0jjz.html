<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0jjz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0jjz.html" />
  <meta property="og:description" content="Dvādasakanipāta Cūḷakuṇālavagga 1. Cūḷakuṇālajātaka “Luddhānaṁ lahucittānaṁ, akataññūna dubbhinaṁ; Nādevasatto puriso, thīnaṁ saddhātumarahati. Na tā pajānanti kataṁ na kiccaṁ, Na mātaraṁ pitaraṁ bhātaraṁ vā; Anariyā samatikkantadhammā, Sasseva cittassa vasaṁ vajanti. Cirānuvutthampi piyaṁ manāpaṁ, Anukampakaṁ pāṇasamampi bhattuṁ; Āvāsu kiccesu ca naṁ jahanti, Tasmāhamitthīnaṁ na vissasāmi. Thīnañhi citta …" />
  <meta name="twitter:description" content="Dvādasakanipāta Cūḷakuṇālavagga 1. Cūḷakuṇālajātaka “Luddhānaṁ lahucittānaṁ, akataññūna dubbhinaṁ; Nādevasatto puriso, thīnaṁ saddhātumarahati. Na tā pajānanti kataṁ na kiccaṁ, Na mātaraṁ pitaraṁ bhātaraṁ vā; Anariyā samatikkantadhammā, Sasseva cittassa vasaṁ vajanti. Cirānuvutthampi piyaṁ manāpaṁ, Anukampakaṁ pāṇasamampi bhattuṁ; Āvāsu kiccesu ca naṁ jahanti, Tasmāhamitthīnaṁ na vissasāmi. Thīnañhi citta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dvadasakanipata">
<h2><a href="#dvadasakanipata">Dvādasakanipāta</a></h2>
<section id="culakunalavagga">
<h3><a href="#culakunalavagga">Cūḷakuṇālavagga</a></h3>
<section id="culakunalajataka">
<h4><a href="#culakunalajataka">1. Cūḷakuṇālajātaka</a></h4>
<p id="ja464c1p1">
<span class="pali m-text">“Luddhānaṁ lahucittānaṁ,</span><br />
</p>
<p id="ja464c1p2">
<span class="pali m-text">akataññūna dubbhinaṁ;</span><br />
</p>
<p id="ja464c1p3">
<span class="pali m-text">Nādevasatto puriso,</span><br />
</p>
<p id="ja464c1p4">
<span class="pali m-text">thīnaṁ saddhātumarahati.</span><br />
</p>
<p id="ja464c2p1">
<span class="pali m-text">Na tā pajānanti kataṁ na kiccaṁ,</span><br />
</p>
<p id="ja464c2p2">
<span class="pali m-text">Na mātaraṁ pitaraṁ bhātaraṁ vā;</span><br />
</p>
<p id="ja464c2p3">
<span class="pali m-text">Anariyā samatikkantadhammā,</span><br />
</p>
<p id="ja464c2p4">
<span class="pali m-text">Sasseva cittassa vasaṁ vajanti.</span><br />
</p>
<p id="ja464c3p1">
<span class="pali m-text">Cirānuvutthampi piyaṁ manāpaṁ,</span><br />
</p>
<p id="ja464c3p2">
<span class="pali m-text">Anukampakaṁ pāṇasamampi bhattuṁ;</span><br />
</p>
<p id="ja464c3p3">
<span class="pali m-text">Āvāsu kiccesu ca naṁ jahanti,</span><br />
</p>
<p id="ja464c3p4">
<span class="pali m-text">Tasmāhamitthīnaṁ na vissasāmi.</span><br />
</p>
<p id="ja464c4p1">
<span class="pali m-text">Thīnañhi cittaṁ yathā vānarassa,</span><br />
</p>
<p id="ja464c4p2">
<span class="pali m-text">Kannappakannaṁ yathā rukkhachāyā;</span><br />
</p>
<p id="ja464c4p3">
<span class="pali m-text">Calācalaṁ hadayamitthiyānaṁ,</span><br />
</p>
<p id="ja464c4p4">
<span class="pali m-text">Cakkassa nemi viya parivattati.</span><br />
</p>
<p id="ja464c5p1">
<span class="pali m-text">Yadā tā passanti samekkhamānā,</span><br />
</p>
<p id="ja464c5p2">
<span class="pali m-text">Ādeyyarūpaṁ purisassa vittaṁ;</span><br />
</p>
<p id="ja464c5p3">
<span class="pali m-text">Saṇhāhi vācāhi nayanti menaṁ,</span><br />
</p>
<p id="ja464c5p4">
<span class="pali m-text">Kambojakā jalajeneva assaṁ.</span><br />
</p>
<p id="ja464c6p1">
<span class="pali m-text">Yadā na passanti samekkhamānā,</span><br />
</p>
<p id="ja464c6p2">
<span class="pali m-text">Ādeyyarūpaṁ purisassa vittaṁ;</span><br />
</p>
<p id="ja464c6p3">
<span class="pali m-text">Samantato naṁ parivajjayanti,</span><br />
</p>
<p id="ja464c6p4">
<span class="pali m-text">Tiṇṇo nadīpāragatova kullaṁ.</span><br />
</p>
<p id="ja464c7p1">
<span class="pali m-text">Silesūpamā sikhiriva sabbabhakkhā,</span><br />
</p>
<p id="ja464c7p2">
<span class="pali m-text">Tikkhamāyā nadīriva sīghasotā;</span><br />
</p>
<p id="ja464c7p3">
<span class="pali m-text">Sevanti hetā piyamappiyañca,</span><br />
</p>
<p id="ja464c7p4">
<span class="pali m-text">Nāvā yathā orakūlaṁ parañca.</span><br />
</p>
<p id="ja464c8p1">
<span class="pali m-text">Na tā ekassa na dvinnaṁ,</span><br />
</p>
<p id="ja464c8p2">
<span class="pali m-text">āpaṇova pasārito;</span><br />
</p>
<p id="ja464c8p3">
<span class="pali m-text">Yo tā mayhanti maññeyya,</span><br />
</p>
<p id="ja464c8p4">
<span class="pali m-text">vātaṁ jālena bādhaye.</span><br />
</p>
<p id="ja464c9p1">
<span class="pali m-text">Yathā nadī ca pantho ca,</span><br />
</p>
<p id="ja464c9p2">
<span class="pali m-text">pānāgāraṁ sabhā papā;</span><br />
</p>
<p id="ja464c9p3">
<span class="pali m-text">Evaṁ lokitthiyo nāma,</span><br />
</p>
<p id="ja464c9p4">
<span class="pali m-text">velā tāsaṁ na vijjati.</span><br />
</p>
<p id="ja464c10p1">
<span class="pali m-text">Ghatāsanasamā etā,</span><br />
</p>
<p id="ja464c10p2">
<span class="pali m-text">kaṇhasappasirūpamā;</span><br />
</p>
<p id="ja464c10p3">
<span class="pali m-text">Gāvo bahitiṇasseva,</span><br />
</p>
<p id="ja464c10p4">
<span class="pali m-text">omasanti varaṁ varaṁ.</span><br />
</p>
<p id="ja464c11p1">
<span class="pali m-text">Ghatāsanaṁ kuñjaraṁ kaṇhasappaṁ,</span><br />
</p>
<p id="ja464c11p2">
<span class="pali m-text">Muddhābhisittaṁ pamadā ca sabbā;</span><br />
</p>
<p id="ja464c11p3">
<span class="pali m-text">Ete naro niccayato bhajetha,</span><br />
</p>
<p id="ja464c11p4">
<span class="pali m-text">Tesaṁ have dubbidu sabbabhāvo.</span><br />
</p>
<p id="ja464c12p1">
<span class="pali m-text">Naccantavaṇṇā na bahūnaṁ kantā,</span><br />
</p>
<p id="ja464c12p2">
<span class="pali m-text">Na dakkhiṇā pamadā sevitabbā;</span><br />
</p>
<p id="ja464c12p3">
<span class="pali m-text">Na parassa bhariyā na dhanassa hetu,</span><br />
</p>
<p id="ja464c12p4">
<span class="pali m-text">Etitthiyo pañca na sevitabbā”ti.</span><br />
</p>
<p id="ja464c13p1">
<span class="pali m-text">Cūḷakuṇālajātakaṁ paṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>