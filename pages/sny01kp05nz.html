<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn45 &raquo; Saṁyutta Nikāya 45 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01kp05nz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 45" />
  <meta name="twitter:title" content="Saṁyutta Nikāya 45" />
  <meta property="og:url" content="https://theravadan.org/pages/sny01kp05nz.html" />
  <meta property="og:description" content="Linked Discourses 45 12. Balakaraṇīyavagga 12. Hard Work 159. Āgantukasutta 159. A Guest House “Seyyathāpi, bhikkhave, āgantukāgāraṁ. Tattha puratthimāyapi disāya āgantvā vāsaṁ kappenti, pacchimāyapi disāya āgantvā vāsaṁ kappenti, uttarāyapi disāya āgantvā vāsaṁ kappenti, dakkhiṇāyapi disāya āgantvā vāsaṁ kappenti, khattiyāpi āgantvā vāsaṁ kappenti, brāhmaṇāpi āgantvā vāsaṁ kappenti, vessāpi …" />
  <meta name="twitter:description" content="Linked Discourses 45 12. Balakaraṇīyavagga 12. Hard Work 159. Āgantukasutta 159. A Guest House “Seyyathāpi, bhikkhave, āgantukāgāraṁ. Tattha puratthimāyapi disāya āgantvā vāsaṁ kappenti, pacchimāyapi disāya āgantvā vāsaṁ kappenti, uttarāyapi disāya āgantvā vāsaṁ kappenti, dakkhiṇāyapi disāya āgantvā vāsaṁ kappenti, khattiyāpi āgantvā vāsaṁ kappenti, brāhmaṇāpi āgantvā vāsaṁ kappenti, vessāpi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn45-index.html">sn45</a> &raquo;
          </span>
          Saṁyutta Nikāya 45
        </h1>
<!-- content -->
<p><span class="m-text">Linked Discourses 45</span></p>
<section id="balakaraniyavagga">
<h2><a href="#balakaraniyavagga">12. Balakaraṇīyavagga</a></h2>
<p><span class="m-text">12. Hard Work</span></p>
<section id="agantukasutta">
<h3><a href="#agantukasutta">159. Āgantukasutta</a></h3>
<p><span class="m-text">159. A Guest House</span></p>
<p id="sn45p159c1p1">
<span class="m-text m-primary">“Seyyathāpi, bhikkhave, āgantukāgāraṁ. Tattha puratthimāyapi disāya āgantvā vāsaṁ kappenti, pacchimāyapi disāya āgantvā vāsaṁ kappenti, uttarāyapi disāya āgantvā vāsaṁ kappenti, dakkhiṇāyapi disāya āgantvā vāsaṁ kappenti, khattiyāpi āgantvā vāsaṁ kappenti, brāhmaṇāpi āgantvā vāsaṁ kappenti, vessāpi āgantvā vāsaṁ kappenti, suddāpi āgantvā vāsaṁ kappenti;</span><br />
<span class="m-text">“Mendicants, suppose there was a guest house. Lodgers come from the east, west, north, and south. Aristocrats, brahmins, merchants, and workers all stay there.</span><br />
</p>
<p id="sn45p159c1p2">
<span class="m-text m-primary">evameva kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto ye dhammā abhiññā pariññeyyā, te dhamme abhiññā parijānāti …pe…</span><br />
<span class="m-text">In the same way, a mendicant who develops and cultivates the noble eightfold path completely understands by direct knowledge the things that should be completely understood by direct knowledge.</span><br />
</p>
<p id="sn45p159c1p3">
<span class="m-text m-primary">ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā, te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāveti.</span><br />
<span class="m-text">They give up by direct knowledge the things that should be given up by direct knowledge. They realize by direct knowledge the things that should be realized by direct knowledge. They develop by direct knowledge the things that should be developed by direct knowledge.</span><br />
</p>
<p id="sn45p159c2p1">
<span class="m-text m-primary">Katame ca, bhikkhave, dhammā abhiññā pariññeyyā?</span><br />
<span class="m-text">And what are the things that should be completely understood by direct knowledge?</span><br />
</p>
<p id="sn45p159c2p2">
<span class="m-text m-primary">Pañcupādānakkhandhātissa vacanīyaṁ.</span><br />
<span class="m-text">It should be said: the five grasping aggregates.</span><br />
</p>
<p id="sn45p159c2p3">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="sn45p159c2p4">
<span class="m-text m-primary">Seyyathidaṁ—rūpupādānakkhandho …pe… viññāṇupādānakkhandho.</span><br />
<span class="m-text">That is: form, feeling, perception, choices, and consciousness.</span><br />
</p>
<p id="sn45p159c2p5">
<span class="m-text m-primary">Ime, bhikkhave, dhammā abhiññā pariññeyyā.</span><br />
<span class="m-text">These are the things that should be completely understood by direct knowledge.</span><br />
</p>
<p id="sn45p159c2p6">
<span class="m-text m-primary">Katame ca, bhikkhave, dhammā abhiññā pahātabbā?</span><br />
<span class="m-text">And what are the things that should be given up by direct knowledge?</span><br />
</p>
<p id="sn45p159c2p7">
<span class="m-text m-primary">Avijjā ca bhavataṇhā ca—</span><br />
<span class="m-text">Ignorance and craving for continued existence.</span><br />
</p>
<p id="sn45p159c2p8">
<span class="m-text m-primary">ime, bhikkhave, dhammā abhiññā pahātabbā.</span><br />
<span class="m-text">These are the things that should be given up by direct knowledge.</span><br />
</p>
<p id="sn45p159c2p9">
<span class="m-text m-primary">Katame ca, bhikkhave, dhammā abhiññā sacchikātabbā?</span><br />
<span class="m-text">And what are the things that should be realized by direct knowledge?</span><br />
</p>
<p id="sn45p159c2p10">
<span class="m-text m-primary">Vijjā ca vimutti ca—</span><br />
<span class="m-text">Knowledge and freedom.</span><br />
</p>
<p id="sn45p159c2p11">
<span class="m-text m-primary">ime, bhikkhave, dhammā abhiññā sacchikātabbā.</span><br />
<span class="m-text">These are the things that should be realized by direct knowledge.</span><br />
</p>
<p id="sn45p159c2p12">
<span class="m-text m-primary">Katame ca, bhikkhave, dhammā abhiññā bhāvetabbā?</span><br />
<span class="m-text">And what are the things that should be developed by direct knowledge?</span><br />
</p>
<p id="sn45p159c2p13">
<span class="m-text m-primary">Samatho ca vipassanā ca—</span><br />
<span class="m-text">Serenity and discernment.</span><br />
</p>
<p id="sn45p159c2p14">
<span class="m-text m-primary">ime, bhikkhave, dhammā abhiññā bhāvetabbā.</span><br />
<span class="m-text">These are the things that should be developed by direct knowledge.</span><br />
</p>
<p id="sn45p159c2p15">
<span class="m-text m-primary">Kathañca, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto, ye dhammā abhiññā pariññeyyā te dhamme abhiññā parijānāti …pe… ye dhammā abhiññā bhāvetabbā, te dhamme abhiññā bhāveti?</span><br />
<span class="m-text">And how does a mendicant develop the noble eightfold path in this way?</span><br />
</p>
<p id="sn45p159c2p16">
<span class="m-text m-primary">Idha, bhikkhave, bhikkhu sammādiṭṭhiṁ bhāveti …pe… sammāsamādhiṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …</span><br />
<span class="m-text">It’s when a mendicant develops right view, right thought, right speech, right action, right livelihood, right effort, right mindfulness, and right immersion, which rely on seclusion, fading away, and cessation, and ripen as letting go.</span><br />
</p>
<p id="sn45p159c2p17">
<span class="m-text m-primary">evaṁ kho, bhikkhave, bhikkhu ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto ye dhammā abhiññā pariññeyyā, te dhamme abhiññā parijānāti, ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā, te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāvetī”ti.</span><br />
<span class="m-text">That’s how a mendicant develops and cultivates the eightfold path in this way.”</span><br />
</p>
<p id="sn45p159c2p18">
<span class="m-text m-primary">Ekādasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>