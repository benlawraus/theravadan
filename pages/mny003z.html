<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 3 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/mny003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 3" />
  <meta name="twitter:title" content="Majjhima Nikāya 3" />
  <meta property="og:url" content="/pages/mny003z.html" />
  <meta property="og:description" content="Translators: sujato Middle Discourses 3 Dhammadāyādasutta Heirs in the Teaching Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the …" />
  <meta name="twitter:description" content="Translators: sujato Middle Discourses 3 Dhammadāyādasutta Heirs in the Teaching Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-mn-index.html">mn</a> &raquo;
          </span>
          Majjhima Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Middle Discourses 3</span></p>
<p id="mn3c0p2">
<span class="pali m-text">Dhammadāyādasutta</span><br />
<span class="sujato m-text">Heirs in the Teaching</span><br />
</p>
<p id="mn3c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn3c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn3c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn3c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn3c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn3c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn3c2p1">
<span class="pali m-text">“Dhammadāyādā me, bhikkhave, bhavatha, mā āmisadāyādā.</span><br />
<span class="sujato m-text">“Mendicants, be my heirs in the teaching, not in material things.</span><br />
</p>
<p id="mn3c2p2">
<span class="pali m-text">Atthi me tumhesu anukampā:</span><br />
<span class="sujato m-text">Out of compassion for you, I think,</span><br />
</p>
<p id="mn3c2p3">
<span class="pali m-text">‘kinti me sāvakā dhammadāyādā bhaveyyuṁ, no āmisadāyādā’ti.</span><br />
<span class="sujato m-text">‘How can my disciples become heirs in the teaching, not in material things?’</span><br />
</p>
<p id="mn3c2p4">
<span class="pali m-text">Tumhe ca me, bhikkhave, āmisadāyādā bhaveyyātha no dhammadāyādā, tumhepi tena ādiyā bhaveyyātha:</span><br />
<span class="sujato m-text">If you become heirs in material things, not in the teaching, they’ll point to you, saying,</span><br />
</p>
<p id="mn3c2p5">
<span class="pali m-text">‘āmisadāyādā satthusāvakā viharanti, no dhammadāyādā’ti;</span><br />
<span class="sujato m-text">‘The Teacher’s disciples live as heirs in material things, not in the teaching.’</span><br />
</p>
<p id="mn3c2p6">
<span class="pali m-text">ahampi tena ādiyo bhaveyyaṁ:</span><br />
<span class="sujato m-text">And they’ll point to me, saying,</span><br />
</p>
<p id="mn3c2p7">
<span class="pali m-text">‘āmisadāyādā satthusāvakā viharanti, no dhammadāyādā’ti.</span><br />
<span class="sujato m-text">‘The Teacher’s disciples live as heirs in material things, not in the teaching.’</span><br />
</p>
<p id="mn3c2p8">
<span class="pali m-text">Tumhe ca me, bhikkhave, dhammadāyādā bhaveyyātha, no āmisadāyādā, tumhepi tena na ādiyā bhaveyyātha:</span><br />
<span class="sujato m-text">If you become heirs in the teaching, not in material things, they’ll point to you, saying,</span><br />
</p>
<p id="mn3c2p9">
<span class="pali m-text">‘dhammadāyādā satthusāvakā viharanti, no āmisadāyādā’ti;</span><br />
<span class="sujato m-text">‘The Teacher’s disciples live as heirs in the teaching, not in material things.’</span><br />
</p>
<p id="mn3c2p10">
<span class="pali m-text">ahampi tena na ādiyo bhaveyyaṁ:</span><br />
<span class="sujato m-text">And they’ll point to me, saying,</span><br />
</p>
<p id="mn3c2p11">
<span class="pali m-text">‘dhammadāyādā satthusāvakā viharanti, no āmisadāyādā’ti.</span><br />
<span class="sujato m-text">‘The Teacher’s disciples live as heirs in the teaching, not in material things.’</span><br />
</p>
<p id="mn3c2p12">
<span class="pali m-text">Tasmātiha me, bhikkhave, dhammadāyādā bhavatha, mā āmisadāyādā.</span><br />
<span class="sujato m-text">So, mendicants, be my heirs in the teaching, not in material things.</span><br />
</p>
<p id="mn3c2p13">
<span class="pali m-text">Atthi me tumhesu anukampā:</span><br />
<span class="sujato m-text">Out of compassion for you, I think,</span><br />
</p>
<p id="mn3c2p14">
<span class="pali m-text">‘kinti me sāvakā dhammadāyādā bhaveyyuṁ, no āmisadāyādā’ti.</span><br />
<span class="sujato m-text">‘How can my disciples become heirs in the teaching, not in material things?’</span><br />
</p>
<p id="mn3c3p1">
<span class="pali m-text">Idhāhaṁ, bhikkhave, bhuttāvī assaṁ pavārito paripuṇṇo pariyosito suhito yāvadattho;</span><br />
<span class="sujato m-text">Suppose that I had eaten and refused more food, being full, and having had as much as I needed.</span><br />
</p>
<p id="mn3c3p2">
<span class="pali m-text">siyā ca me piṇḍapāto atirekadhammo chaḍḍanīyadhammo.</span><br />
<span class="sujato m-text">And there was some extra almsfood that was going to be thrown away.</span><br />
</p>
<p id="mn3c3p3">
<span class="pali m-text">Atha dve bhikkhū āgaccheyyuṁ jighacchādubbalyaparetā.</span><br />
<span class="sujato m-text">Then two mendicants were to come who were weak with hunger.</span><br />
</p>
<p id="mn3c3p4">
<span class="pali m-text">Tyāhaṁ evaṁ vadeyyaṁ:</span><br />
<span class="sujato m-text">I’d say to them,</span><br />
</p>
<p id="mn3c3p5">
<span class="pali m-text">‘ahaṁ khomhi, bhikkhave, bhuttāvī pavārito paripuṇṇo pariyosito suhito yāvadattho;</span><br />
<span class="sujato m-text">‘Mendicants, I have eaten and refused more food, being full, and having had as much as I need.</span><br />
</p>
<p id="mn3c3p6">
<span class="pali m-text">atthi ca me ayaṁ piṇḍapāto atirekadhammo chaḍḍanīyadhammo.</span><br />
<span class="sujato m-text">And there is this extra almsfood that’s going to be thrown away.</span><br />
</p>
<p id="mn3c3p7">
<span class="pali m-text">Sace ākaṅkhatha, bhuñjatha, no ce tumhe bhuñjissatha, idānāhaṁ appaharite vā chaḍḍessāmi, appāṇake vā udake opilāpessāmī’ti.</span><br />
<span class="sujato m-text">Eat it if you like. Otherwise I’ll throw it out where there is little that grows, or drop it into water that has no living creatures.’</span><br />
</p>
<p id="mn3c3p8">
<span class="pali m-text">Tatrekassa bhikkhuno evamassa:</span><br />
<span class="sujato m-text">Then one of those mendicants thought,</span><br />
</p>
<p id="mn3c3p9">
<span class="pali m-text">‘bhagavā kho bhuttāvī pavārito paripuṇṇo pariyosito suhito yāvadattho;</span><br />
<span class="sujato m-text">‘The Buddha has eaten and refused more food.</span><br />
</p>
<p id="mn3c3p10">
<span class="pali m-text">atthi cāyaṁ bhagavato piṇḍapāto atirekadhammo chaḍḍanīyadhammo.</span><br />
<span class="sujato m-text">And he has some extra almsfood that’s going to be thrown away.</span><br />
</p>
<p id="mn3c3p11">
<span class="pali m-text">Sace mayaṁ na bhuñjissāma, idāni bhagavā appaharite vā chaḍḍessati, appāṇake vā udake opilāpessati.</span><br />
<span class="sujato m-text">If we don’t eat it he’ll throw it away.</span><br />
</p>
<p id="mn3c3p12">
<span class="pali m-text">Vuttaṁ kho panetaṁ bhagavatā:</span><br />
<span class="sujato m-text">But the Buddha has also said:</span><br />
</p>
<p id="mn3c3p13">
<span class="pali m-text">“dhammadāyādā me, bhikkhave, bhavatha, mā āmisadāyādā”ti.</span><br />
<span class="sujato m-text">“Be my heirs in the teaching, not in material things.”</span><br />
</p>
<p id="mn3c3p14">
<span class="pali m-text">Āmisaññataraṁ kho panetaṁ, yadidaṁ piṇḍapāto.</span><br />
<span class="sujato m-text">And almsfood is a kind of material thing.</span><br />
</p>
<p id="mn3c3p15">
<span class="pali m-text">Yannūnāhaṁ imaṁ piṇḍapātaṁ abhuñjitvā imināva jighacchādubbalyena evaṁ imaṁ rattindivaṁ vītināmeyyan’ti.</span><br />
<span class="sujato m-text">Instead of eating this almsfood, why don’t I spend this day and night weak with hunger?’</span><br />
</p>
<p id="mn3c3p16">
<span class="pali m-text">So taṁ piṇḍapātaṁ abhuñjitvā teneva jighacchādubbalyena evaṁ taṁ rattindivaṁ vītināmeyya.</span><br />
<span class="sujato m-text">And that’s what they did.</span><br />
</p>
<p id="mn3c3p17">
<span class="pali m-text">Atha dutiyassa bhikkhuno evamassa:</span><br />
<span class="sujato m-text">Then the second of those mendicants thought,</span><br />
</p>
<p id="mn3c3p18">
<span class="pali m-text">‘bhagavā kho bhuttāvī pavārito paripuṇṇo pariyosito suhito yāvadattho;</span><br />
<span class="sujato m-text">‘The Buddha has eaten and refused more food.</span><br />
</p>
<p id="mn3c3p19">
<span class="pali m-text">atthi cāyaṁ bhagavato piṇḍapāto atirekadhammo chaḍḍanīyadhammo.</span><br />
<span class="sujato m-text">And he has some extra almsfood that’s going to be thrown away.</span><br />
</p>
<p id="mn3c3p20">
<span class="pali m-text">Sace mayaṁ na bhuñjissāma, idāni bhagavā appaharite vā chaḍḍessati, appāṇake vā udake opilāpessati.</span><br />
<span class="sujato m-text">If we don’t eat it he’ll throw it away.</span><br />
</p>
<p id="mn3c3p21">
<span class="pali m-text">Yannūnāhaṁ imaṁ piṇḍapātaṁ bhuñjitvā jighacchādubbalyaṁ paṭivinodetvā evaṁ imaṁ rattindivaṁ vītināmeyyan’ti.</span><br />
<span class="sujato m-text">Why don’t I eat this almsfood, then spend the day and night having got rid of my hunger and weakness?’</span><br />
</p>
<p id="mn3c3p22">
<span class="pali m-text">So taṁ piṇḍapātaṁ bhuñjitvā jighacchādubbalyaṁ paṭivinodetvā evaṁ taṁ rattindivaṁ vītināmeyya.</span><br />
<span class="sujato m-text">And that’s what they did.</span><br />
</p>
<p id="mn3c3p23">
<span class="pali m-text">Kiñcāpi so, bhikkhave, bhikkhu taṁ piṇḍapātaṁ bhuñjitvā jighacchādubbalyaṁ paṭivinodetvā evaṁ taṁ rattindivaṁ vītināmeyya, atha kho asuyeva me purimo bhikkhu pujjataro ca pāsaṁsataro ca.</span><br />
<span class="sujato m-text">Even though that mendicant, after eating the almsfood, spent the day and night rid of hunger and weakness, it is the former mendicant who is more worthy of respect and praise.</span><br />
</p>
<p id="mn3c3p24">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn3c3p25">
<span class="pali m-text">Tañhi tassa, bhikkhave, bhikkhuno dīgharattaṁ appicchatāya santuṭṭhiyā sallekhāya subharatāya vīriyārambhāya saṁvattissati.</span><br />
<span class="sujato m-text">Because for a long time that will conduce to that mendicant being of few wishes, content, self-effacing, unburdensome, and energetic.</span><br />
</p>
<p id="mn3c3p26">
<span class="pali m-text">Tasmātiha me, bhikkhave, dhammadāyādā bhavatha, mā āmisadāyādā.</span><br />
<span class="sujato m-text">So, mendicants, be my heirs in the teaching, not in material things.</span><br />
</p>
<p id="mn3c3p27">
<span class="pali m-text">Atthi me tumhesu anukampā:</span><br />
<span class="sujato m-text">Out of compassion for you, I think,</span><br />
</p>
<p id="mn3c3p28">
<span class="pali m-text">‘kinti me sāvakā dhammadāyādā bhaveyyuṁ, no āmisadāyādā’”ti.</span><br />
<span class="sujato m-text">‘How can my disciples become heirs in the teaching, not in material things?’”</span><br />
</p>
<p id="mn3c4p1">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn3c4p2">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="mn3c4p3">
<span class="pali m-text">Tatra kho āyasmā sāriputto acirapakkantassa bhagavato bhikkhū āmantesi:</span><br />
<span class="sujato m-text">Then soon after the Buddha left, Venerable Sāriputta said to the mendicants,</span><br />
</p>
<p id="mn3c4p4">
<span class="pali m-text">“āvuso bhikkhave”ti.</span><br />
<span class="sujato m-text">“Reverends, mendicants!”</span><br />
</p>
<p id="mn3c4p5">
<span class="pali m-text">“Āvuso”ti kho te bhikkhū āyasmato sāriputtassa paccassosuṁ.</span><br />
<span class="sujato m-text">“Reverend,” they replied.</span><br />
</p>
<p id="mn3c4p6">
<span class="pali m-text">Āyasmā sāriputto etadavoca:</span><br />
<span class="sujato m-text">Sāriputta said this:</span><br />
</p>
<p id="mn3c5p1">
<span class="pali m-text">“Kittāvatā nu kho, āvuso, satthu pavivittassa viharato sāvakā vivekaṁ nānusikkhanti, kittāvatā ca pana satthu pavivittassa viharato sāvakā vivekamanusikkhantī”ti?</span><br />
<span class="sujato m-text">“Reverends, how do the disciples of a Teacher who lives in seclusion not train in seclusion? And how do they train in seclusion?”</span><br />
</p>
<p id="mn3c5p2">
<span class="pali m-text">“Dūratopi kho mayaṁ, āvuso, āgacchāma āyasmato sāriputtassa santike etassa bhāsitassa atthamaññātuṁ.</span><br />
<span class="sujato m-text">“Reverend, we would travel a long way to learn the meaning of this statement in the presence of Venerable Sāriputta.</span><br />
</p>
<p id="mn3c5p3">
<span class="pali m-text">Sādhu vatāyasmantaṁyeva sāriputtaṁ paṭibhātu etassa bhāsitassa attho;</span><br />
<span class="sujato m-text">May Venerable Sāriputta himself please clarify the meaning of this.</span><br />
</p>
<p id="mn3c5p4">
<span class="pali m-text">āyasmato sāriputtassa sutvā bhikkhū dhāressantī”ti.</span><br />
<span class="sujato m-text">The mendicants will listen and remember it.”</span><br />
</p>
<p id="mn3c5p5">
<span class="pali m-text">“Tena hāvuso, suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">“Well then, reverends, listen and pay close attention, I will speak.”</span><br />
</p>
<p id="mn3c5p6">
<span class="pali m-text">“Evamāvuso”ti kho te bhikkhū āyasmato sāriputtassa paccassosuṁ.</span><br />
<span class="sujato m-text">“Yes, reverend,” they replied.</span><br />
</p>
<p id="mn3c5p7">
<span class="pali m-text">Āyasmā sāriputto etadavoca:</span><br />
<span class="sujato m-text">Sāriputta said this:</span><br />
</p>
<p id="mn3c6p1">
<span class="pali m-text">“Kittāvatā nu kho, āvuso, satthu pavivittassa viharato sāvakā vivekaṁ nānusikkhanti?</span><br />
<span class="sujato m-text">“Reverends, how do the disciples of a Teacher who lives in seclusion not train in seclusion?</span><br />
</p>
<p id="mn3c6p2">
<span class="pali m-text">Idhāvuso, satthu pavivittassa viharato sāvakā vivekaṁ nānusikkhanti,</span><br />
<span class="sujato m-text">The disciples of a teacher who lives in seclusion do not train in seclusion.</span><br />
</p>
<p id="mn3c6p3">
<span class="pali m-text">yesañca dhammānaṁ satthā pahānamāha, te ca dhamme nappajahanti,</span><br />
<span class="sujato m-text">They don’t give up what the Teacher tells them to give up.</span><br />
</p>
<p id="mn3c6p4">
<span class="pali m-text">bāhulikā ca honti, sāthalikā, okkamane pubbaṅgamā, paviveke nikkhittadhurā.</span><br />
<span class="sujato m-text">They’re indulgent and slack, leaders in backsliding, neglecting seclusion.</span><br />
</p>
<p id="mn3c6p5">
<span class="pali m-text">Tatrāvuso, therā bhikkhū tīhi ṭhānehi gārayhā bhavanti.</span><br />
<span class="sujato m-text">In this case, the senior mendicants should be criticized on three grounds.</span><br />
</p>
<p id="mn3c6p6">
<span class="pali m-text">‘Satthu pavivittassa viharato sāvakā vivekaṁ nānusikkhantī’ti—</span><br />
<span class="sujato m-text">‘The disciples of a teacher who lives in seclusion do not train in seclusion.’</span><br />
</p>
<p id="mn3c6p7">
<span class="pali m-text">iminā paṭhamena ṭhānena therā bhikkhū gārayhā bhavanti.</span><br />
<span class="sujato m-text">This is the first ground.</span><br />
</p>
<p id="mn3c6p8">
<span class="pali m-text">‘Yesañca dhammānaṁ satthā pahānamāha te ca dhamme nappajahantī’ti—</span><br />
<span class="sujato m-text">‘They don’t give up what the Teacher tells them to give up.’</span><br />
</p>
<p id="mn3c6p9">
<span class="pali m-text">iminā dutiyena ṭhānena therā bhikkhū gārayhā bhavanti.</span><br />
<span class="sujato m-text">This is the second ground.</span><br />
</p>
<p id="mn3c6p10">
<span class="pali m-text">‘Bāhulikā ca, sāthalikā, okkamane pubbaṅgamā, paviveke nikkhittadhurā’ti—</span><br />
<span class="sujato m-text">‘They’re indulgent and slack, leaders in backsliding, neglecting seclusion.’</span><br />
</p>
<p id="mn3c6p11">
<span class="pali m-text">iminā tatiyena ṭhānena therā bhikkhū gārayhā bhavanti.</span><br />
<span class="sujato m-text">This is the third ground.</span><br />
</p>
<p id="mn3c6p12">
<span class="pali m-text">Therā, āvuso, bhikkhū imehi tīhi ṭhānehi gārayhā bhavanti.</span><br />
<span class="sujato m-text">The senior mendicants should be criticized on these three grounds.</span><br />
</p>
<p id="mn3c6p13">
<span class="pali m-text">Tatrāvuso, majjhimā bhikkhū …pe…</span><br />
<span class="sujato m-text">In this case, the middle mendicants</span><br />
</p>
<p id="mn3c6p14">
<span class="pali m-text">navā bhikkhū tīhi ṭhānehi gārayhā bhavanti.</span><br />
<span class="sujato m-text">and the junior mendicants should be criticized on the same three grounds.</span><br />
</p>
<p id="mn3c6p15">
<span class="pali m-text">‘Satthu pavivittassa viharato sāvakā vivekaṁ nānusikkhantī’ti—</span><br />
</p>
<p id="mn3c6p16">
<span class="pali m-text">iminā paṭhamena ṭhānena navā bhikkhū gārayhā bhavanti.</span><br />
</p>
<p id="mn3c6p17">
<span class="pali m-text">‘Yesañca dhammānaṁ satthā pahānamāha te ca dhamme nappajahantī’ti—</span><br />
</p>
<p id="mn3c6p18">
<span class="pali m-text">iminā dutiyena ṭhānena navā bhikkhū gārayhā bhavanti.</span><br />
</p>
<p id="mn3c6p19">
<span class="pali m-text">‘Bāhulikā ca honti, sāthalikā, okkamane pubbaṅgamā, paviveke nikkhittadhurā’ti—</span><br />
</p>
<p id="mn3c6p20">
<span class="pali m-text">iminā tatiyena ṭhānena navā bhikkhū gārayhā bhavanti.</span><br />
</p>
<p id="mn3c6p21">
<span class="pali m-text">Navā, āvuso, bhikkhū imehi tīhi ṭhānehi gārayhā bhavanti.</span><br />
</p>
<p id="mn3c6p22">
<span class="pali m-text">Ettāvatā kho, āvuso, satthu pavivittassa viharato sāvakā vivekaṁ nānusikkhanti.</span><br />
<span class="sujato m-text">This is how the disciples of a Teacher who lives in seclusion do not train in seclusion.</span><br />
</p>
<p id="mn3c7p1">
<span class="pali m-text">Kittāvatā ca panāvuso, satthu pavivittassa viharato sāvakā vivekamanusikkhanti?</span><br />
<span class="sujato m-text">And how do the disciples of a teacher who lives in seclusion train in seclusion?</span><br />
</p>
<p id="mn3c7p2">
<span class="pali m-text">Idhāvuso, satthu pavivittassa viharato sāvakā vivekamanusikkhanti—</span><br />
<span class="sujato m-text">The disciples of a teacher who lives in seclusion train in seclusion.</span><br />
</p>
<p id="mn3c7p3">
<span class="pali m-text">yesañca dhammānaṁ satthā pahānamāha te ca dhamme pajahanti;</span><br />
<span class="sujato m-text">They give up what the Teacher tells them to give up.</span><br />
</p>
<p id="mn3c7p4">
<span class="pali m-text">na ca bāhulikā honti, na sāthalikā okkamane nikkhittadhurā paviveke pubbaṅgamā.</span><br />
<span class="sujato m-text">They’re not indulgent and slack, leaders in backsliding, neglecting seclusion.</span><br />
</p>
<p id="mn3c7p5">
<span class="pali m-text">Tatrāvuso, therā bhikkhū tīhi ṭhānehi pāsaṁsā bhavanti.</span><br />
<span class="sujato m-text">In this case, the senior mendicants should be praised on three grounds.</span><br />
</p>
<p id="mn3c7p6">
<span class="pali m-text">‘Satthu pavivittassa viharato sāvakā vivekamanusikkhantī’ti—</span><br />
<span class="sujato m-text">‘The disciples of a teacher who lives in seclusion train in seclusion.’</span><br />
</p>
<p id="mn3c7p7">
<span class="pali m-text">iminā paṭhamena ṭhānena therā bhikkhū pāsaṁsā bhavanti.</span><br />
<span class="sujato m-text">This is the first ground.</span><br />
</p>
<p id="mn3c7p8">
<span class="pali m-text">‘Yesañca dhammānaṁ satthā pahānamāha te ca dhamme pajahantī’ti—</span><br />
<span class="sujato m-text">‘They give up what the Teacher tells them to give up.’</span><br />
</p>
<p id="mn3c7p9">
<span class="pali m-text">iminā dutiyena ṭhānena therā bhikkhū pāsaṁsā bhavanti.</span><br />
<span class="sujato m-text">This is the second ground.</span><br />
</p>
<p id="mn3c7p10">
<span class="pali m-text">‘Na ca bāhulikā, na sāthalikā okkamane nikkhittadhurā paviveke pubbaṅgamā’ti—</span><br />
<span class="sujato m-text">‘They’re not indulgent and slack, leaders in backsliding, neglecting seclusion.’</span><br />
</p>
<p id="mn3c7p11">
<span class="pali m-text">iminā tatiyena ṭhānena therā bhikkhū pāsaṁsā bhavanti.</span><br />
<span class="sujato m-text">This is the third ground.</span><br />
</p>
<p id="mn3c7p12">
<span class="pali m-text">Therā, āvuso, bhikkhū imehi tīhi ṭhānehi pāsaṁsā bhavanti.</span><br />
<span class="sujato m-text">The senior mendicants should be praised on these three grounds.</span><br />
</p>
<p id="mn3c7p13">
<span class="pali m-text">Tatrāvuso, majjhimā bhikkhū …pe…</span><br />
<span class="sujato m-text">In this case, the middle mendicants</span><br />
</p>
<p id="mn3c7p14">
<span class="pali m-text">navā bhikkhū tīhi ṭhānehi pāsaṁsā bhavanti.</span><br />
<span class="sujato m-text">and the junior mendicants should be praised on the same three grounds.</span><br />
</p>
<p id="mn3c7p15">
<span class="pali m-text">‘Satthu pavivittassa viharato sāvakā vivekamanusikkhantī’ti—</span><br />
</p>
<p id="mn3c7p16">
<span class="pali m-text">iminā paṭhamena ṭhānena navā bhikkhū pāsaṁsā bhavanti.</span><br />
</p>
<p id="mn3c7p17">
<span class="pali m-text">‘Yesañca dhammānaṁ satthā pahānamāha te ca dhamme pajahantī’ti—</span><br />
</p>
<p id="mn3c7p18">
<span class="pali m-text">iminā dutiyena ṭhānena navā bhikkhū pāsaṁsā bhavanti.</span><br />
</p>
<p id="mn3c7p19">
<span class="pali m-text">‘Na ca bāhulikā, na sāthalikā okkamane nikkhittadhurā paviveke pubbaṅgamā’ti—</span><br />
</p>
<p id="mn3c7p20">
<span class="pali m-text">iminā tatiyena ṭhānena navā bhikkhū pāsaṁsā bhavanti.</span><br />
</p>
<p id="mn3c7p21">
<span class="pali m-text">Navā, āvuso, bhikkhū imehi tīhi ṭhānehi pāsaṁsā bhavanti.</span><br />
</p>
<p id="mn3c7p22">
<span class="pali m-text">Ettāvatā kho, āvuso, satthu pavivittassa viharato sāvakā vivekamanusikkhanti.</span><br />
<span class="sujato m-text">This is how the disciples of a Teacher who lives in seclusion train in seclusion.</span><br />
</p>
<p id="mn3c8p1">
<span class="pali m-text">Tatrāvuso, lobho ca pāpako doso ca pāpako.</span><br />
<span class="sujato m-text">The bad thing here is greed and hate.</span><br />
</p>
<p id="mn3c8p2">
<span class="pali m-text">Lobhassa ca pahānāya dosassa ca pahānāya atthi majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.</span><br />
<span class="sujato m-text">There is a middle way of practice for giving up greed and hate. It gives vision and knowledge, and leads to peace, direct knowledge, awakening, and extinguishment.</span><br />
</p>
<p id="mn3c8p3">
<span class="pali m-text">Katamā ca sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati?</span><br />
<span class="sujato m-text">And what is that middle way of practice?</span><br />
</p>
<p id="mn3c8p4">
<span class="pali m-text">Ayameva ariyo aṭṭhaṅgiko maggo, seyyathidaṁ—</span><br />
<span class="sujato m-text">It is simply this noble eightfold path, that is:</span><br />
</p>
<p id="mn3c8p5">
<span class="pali m-text">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="mn3c8p6">
<span class="pali m-text">Ayaṁ kho sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.</span><br />
<span class="sujato m-text">This is that middle way of practice, which gives vision and knowledge, and leads to peace, direct knowledge, awakening, and extinguishment.</span><br />
</p>
<p id="mn3c9-15p1">
<span class="pali m-text">Tatrāvuso, kodho ca pāpako upanāho ca pāpako …pe…</span><br />
<span class="sujato m-text">The bad thing here is anger and hostility. …</span><br />
</p>
<p id="mn3c9-15p2">
<span class="pali m-text">makkho ca pāpako paḷāso ca pāpako,</span><br />
<span class="sujato m-text">disdain and contempt …</span><br />
</p>
<p id="mn3c9-15p3">
<span class="pali m-text">issā ca pāpikā maccherañca pāpakaṁ,</span><br />
<span class="sujato m-text">jealousy and stinginess …</span><br />
</p>
<p id="mn3c9-15p4">
<span class="pali m-text">māyā ca pāpikā sāṭheyyañca pāpakaṁ,</span><br />
<span class="sujato m-text">deceit and deviousness …</span><br />
</p>
<p id="mn3c9-15p5">
<span class="pali m-text">thambho ca pāpako sārambho ca pāpako,</span><br />
<span class="sujato m-text">obstinacy and aggression …</span><br />
</p>
<p id="mn3c9-15p6">
<span class="pali m-text">māno ca pāpako atimāno ca pāpako,</span><br />
<span class="sujato m-text">conceit and arrogance …</span><br />
</p>
<p id="mn3c9-15p7">
<span class="pali m-text">mado ca pāpako pamādo ca pāpako.</span><br />
<span class="sujato m-text">vanity and negligence.</span><br />
</p>
<p id="mn3c9-15p8">
<span class="pali m-text">Madassa ca pahānāya pamādassa ca pahānāya atthi majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.</span><br />
<span class="sujato m-text">There is a middle way of practice for giving up vanity and negligence. It gives vision and knowledge, and leads to peace, direct knowledge, awakening, and extinguishment.</span><br />
</p>
<p id="mn3c9-15p9">
<span class="pali m-text">Katamā ca sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati?</span><br />
<span class="sujato m-text">And what is that middle way of practice?</span><br />
</p>
<p id="mn3c9-15p10">
<span class="pali m-text">Ayameva ariyo aṭṭhaṅgiko maggo, seyyathidaṁ—</span><br />
<span class="sujato m-text">It is simply this noble eightfold path, that is:</span><br />
</p>
<p id="mn3c9-15p11">
<span class="pali m-text">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="mn3c9-15p12">
<span class="pali m-text">Ayaṁ kho sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattatī”ti.</span><br />
<span class="sujato m-text">This is that middle way of practice, which gives vision and knowledge, and leads to peace, direct knowledge, awakening, and extinguishment.”</span><br />
</p>
<p id="mn3c9-15p13">
<span class="pali m-text">Idamavocāyasmā sāriputto.</span><br />
<span class="sujato m-text">This is what Venerable Sāriputta said.</span><br />
</p>
<p id="mn3c9-15p14">
<span class="pali m-text">Attamanā te bhikkhū āyasmato sāriputtassa bhāsitaṁ abhinandunti.</span><br />
<span class="sujato m-text">Satisfied, the mendicants were happy with what Sāriputta said.</span><br />
</p>
<p id="mn3c9-15p15">
<span class="pali m-text">Dhammadāyādasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>