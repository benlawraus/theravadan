<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn56 &raquo; Saṁyutta Nikāya 56 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny020p00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 56" />
  <meta name="twitter:title" content="Saṁyutta Nikāya 56" />
  <meta property="og:url" content="https://www.theravadan.org/pages/sny020p00dz.html" />
  <meta property="og:description" content="Translators: sujato Linked Discourses 56 2. Dhammacakkappavattanavagga 2. Rolling Forth the Wheel of Dhamma 11. Dhammacakkappavattanasutta 11. Rolling Forth the Wheel of Dhamma Ekaṁ samayaṁ bhagavā bārāṇasiyaṁ viharati isipatane migadāye. At one time the Buddha was staying near Benares, in the deer park at Isipatana. Tatra kho bhagavā pañcavaggiye …" />
  <meta name="twitter:description" content="Translators: sujato Linked Discourses 56 2. Dhammacakkappavattanavagga 2. Rolling Forth the Wheel of Dhamma 11. Dhammacakkappavattanasutta 11. Rolling Forth the Wheel of Dhamma Ekaṁ samayaṁ bhagavā bārāṇasiyaṁ viharati isipatane migadāye. At one time the Buddha was staying near Benares, in the deer park at Isipatana. Tatra kho bhagavā pañcavaggiye …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn56-index.html">sn56</a> &raquo;
          </span>
          Saṁyutta Nikāya 56
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 56</span></p>
<section id="dhammacakkappavattanavagga">
<h2><a href="#dhammacakkappavattanavagga">2. Dhammacakkappavattanavagga</a></h2>
<p><span class="m-text">2. Rolling Forth the Wheel of Dhamma</span></p>
<section id="dhammacakkappavattanasutta">
<h3><a href="#dhammacakkappavattanasutta">11. Dhammacakkappavattanasutta</a></h3>
<p><span class="m-text">11. Rolling Forth the Wheel of Dhamma</span></p>
<p id="sn56p11c1p1">
<span class="m-text m-primary">Ekaṁ samayaṁ bhagavā bārāṇasiyaṁ viharati isipatane migadāye.</span><br />
<span class="m-text">At one time the Buddha was staying near Benares, in the deer park at Isipatana.</span><br />
</p>
<p id="sn56p11c1p2">
<span class="m-text m-primary">Tatra kho bhagavā pañcavaggiye bhikkhū āmantesi:</span><br />
<span class="m-text">There the Buddha addressed the group of five mendicants:</span><br />
</p>
<p id="sn56p11c2p1">
<span class="m-text m-primary">“Dveme, bhikkhave, antā pabbajitena na sevitabbā.</span><br />
<span class="m-text">“Mendicants, these two extremes should not be cultivated by one who has gone forth.</span><br />
</p>
<p id="sn56p11c2p2">
<span class="m-text m-primary">Katame dve?</span><br />
<span class="m-text">What two?</span><br />
</p>
<p id="sn56p11c2p3">
<span class="m-text m-primary">Yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito, yo cāyaṁ attakilamathānuyogo dukkho anariyo anatthasaṁhito.</span><br />
<span class="m-text">Indulgence in sensual pleasures, which is low, crude, ordinary, ignoble, and pointless. And indulgence in self-mortification, which is painful, ignoble, and pointless.</span><br />
</p>
<p id="sn56p11c2p4">
<span class="m-text m-primary">Ete kho, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.</span><br />
<span class="m-text">Avoiding these two extremes, the Realized One woke up by understanding the middle way of practice, which gives vision and knowledge, and leads to peace, direct knowledge, awakening, and extinguishment.</span><br />
</p>
<p id="sn56p11c3p1">
<span class="m-text m-primary">Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati?</span><br />
<span class="m-text">And what is that middle way of practice?</span><br />
</p>
<p id="sn56p11c3p2">
<span class="m-text m-primary">Ayameva ariyo aṭṭhaṅgiko maggo, seyyathidaṁ—</span><br />
<span class="m-text">It is simply this noble eightfold path, that is:</span><br />
</p>
<p id="sn56p11c3p3">
<span class="m-text m-primary">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn56p11c3p4">
<span class="m-text m-primary">Ayaṁ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.</span><br />
<span class="m-text">This is that middle way of practice, which gives vision and knowledge, and leads to peace, direct knowledge, awakening, and extinguishment.</span><br />
</p>
<p id="sn56p11c4p1">
<span class="m-text m-primary">Idaṁ kho pana, bhikkhave, dukkhaṁ ariyasaccaṁ—</span><br />
<span class="m-text">Now this is the noble truth of suffering.</span><br />
</p>
<p id="sn56p11c4p2">
<span class="m-text m-primary">jātipi dukkhā, jarāpi dukkhā, byādhipi dukkho, maraṇampi dukkhaṁ, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ—saṅkhittena pañcupādānakkhandhā dukkhā.</span><br />
<span class="m-text">Rebirth is suffering; old age is suffering; illness is suffering; death is suffering; association with the disliked is suffering; separation from the liked is suffering; not getting what you wish for is suffering. In brief, the five grasping aggregates are suffering.</span><br />
</p>
<p id="sn56p11c4p3">
<span class="m-text m-primary">Idaṁ kho pana, bhikkhave, dukkhasamudayaṁ ariyasaccaṁ—</span><br />
<span class="m-text">Now this is the noble truth of the origin of suffering.</span><br />
</p>
<p id="sn56p11c4p4">
<span class="m-text m-primary">yāyaṁ taṇhā ponobbhavikā nandirāgasahagatā tatratatrābhinandinī, seyyathidaṁ—</span><br />
<span class="m-text">It’s the craving that leads to future rebirth, mixed up with relishing and greed, taking pleasure in various different realms. That is,</span><br />
</p>
<p id="sn56p11c4p5">
<span class="m-text m-primary">kāmataṇhā, bhavataṇhā, vibhavataṇhā.</span><br />
<span class="m-text">craving for sensual pleasures, craving to continue existence, and craving to end existence.</span><br />
</p>
<p id="sn56p11c4p6">
<span class="m-text m-primary">Idaṁ kho pana, bhikkhave, dukkhanirodhaṁ ariyasaccaṁ—</span><br />
<span class="m-text">Now this is the noble truth of the cessation of suffering.</span><br />
</p>
<p id="sn56p11c4p7">
<span class="m-text m-primary">yo tassāyeva taṇhāya asesavirāganirodho cāgo paṭinissaggo mutti anālayo.</span><br />
<span class="m-text">It’s the fading away and cessation of that very same craving with nothing left over; giving it away, letting it go, releasing it, and not adhering to it.</span><br />
</p>
<p id="sn56p11c4p8">
<span class="m-text m-primary">Idaṁ kho pana, bhikkhave, dukkhanirodhagāminī paṭipadā ariyasaccaṁ—</span><br />
<span class="m-text">Now this is the noble truth of the practice that leads to the cessation of suffering.</span><br />
</p>
<p id="sn56p11c4p9">
<span class="m-text m-primary">ayameva ariyo aṭṭhaṅgiko maggo, seyyathidaṁ—</span><br />
<span class="m-text">It is simply this noble eightfold path, that is:</span><br />
</p>
<p id="sn56p11c4p10">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn56p11c5p1">
<span class="m-text m-primary">‘Idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This is the noble truth of suffering.’ Such was the vision, knowledge, wisdom, realization, and light that arose in me regarding teachings not learned before from another.</span><br />
</p>
<p id="sn56p11c5p2">
<span class="m-text m-primary">‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave, pubbe …pe… udapādi.</span><br />
<span class="m-text">‘This noble truth of suffering should be completely understood.’ Such was the vision that arose in me …</span><br />
</p>
<p id="sn56p11c5p3">
<span class="m-text m-primary">‘Taṁ kho panidaṁ dukkhaṁ ariyasaccaṁ pariññātan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This noble truth of suffering has been completely understood.’ Such was the vision that arose in me …</span><br />
</p>
<p id="sn56p11c6p1">
<span class="m-text m-primary">‘Idaṁ dukkhasamudayaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This is the noble truth of the origin of suffering.’ Such was the vision that arose in me …</span><br />
</p>
<p id="sn56p11c6p2">
<span class="m-text m-primary">‘Taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave, pubbe …pe… udapādi.</span><br />
<span class="m-text">‘This noble truth of the origin of suffering should be given up.’ Such was the vision that arose in me …</span><br />
</p>
<p id="sn56p11c6p3">
<span class="m-text m-primary">‘Taṁ kho panidaṁ dukkhasamudayaṁ ariyasaccaṁ pahīnan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This noble truth of the origin of suffering has been given up.’ Such was the vision that arose in me …</span><br />
</p>
<p id="sn56p11c7p1">
<span class="m-text m-primary">‘Idaṁ dukkhanirodhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This is the noble truth of the cessation of suffering.’ Such was the vision that arose in me …</span><br />
</p>
<p id="sn56p11c7p2">
<span class="m-text m-primary">‘Taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave, pubbe …pe… udapādi.</span><br />
<span class="m-text">‘This noble truth of the cessation of suffering should be realized.’ Such was the vision that arose in me …</span><br />
</p>
<p id="sn56p11c7p3">
<span class="m-text m-primary">‘Taṁ kho panidaṁ dukkhanirodhaṁ ariyasaccaṁ sacchikatan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This noble truth of the cessation of suffering has been realized.’ Such was the vision that arose in me …</span><br />
</p>
<p id="sn56p11c8p1">
<span class="m-text m-primary">‘Idaṁ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This is the noble truth of the practice that leads to the cessation of suffering.’ Such was the vision that arose in me …</span><br />
</p>
<p id="sn56p11c8p2">
<span class="m-text m-primary">‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave, pubbe …pe… udapādi.</span><br />
<span class="m-text">‘This noble truth of the practice that leads to the cessation of suffering should be developed.’ Such was the vision that arose in me …</span><br />
</p>
<p id="sn56p11c8p3">
<span class="m-text m-primary">‘Taṁ kho panidaṁ dukkhanirodhagāminī paṭipadā ariyasaccaṁ bhāvitan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
<span class="m-text">‘This noble truth of the practice that leads to the cessation of suffering has been developed.’ Such was the vision, knowledge, wisdom, realization, and light that arose in me regarding teachings not learned before from another.</span><br />
</p>
<p id="sn56p11c9p1">
<span class="m-text m-primary">Yāvakīvañca me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ.</span><br />
<span class="m-text">As long as my true knowledge and vision about these four noble truths was not fully purified in these three perspectives and twelve aspects, I didn’t announce my supreme perfect awakening in this world with its gods, Māras, and Brahmās, this population with its ascetics and brahmins, its gods and humans.</span><br />
</p>
<p id="sn56p11c10p1">
<span class="m-text m-primary">Yato ca kho me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ.</span><br />
<span class="m-text">But when my true knowledge and vision about these four noble truths was fully purified in these three perspectives and twelve aspects, I announced my supreme perfect awakening in this world with its gods, Māras, and Brahmās, this population with its ascetics and brahmins, its gods and humans.</span><br />
</p>
<p id="sn56p11c10p2">
<span class="m-text m-primary">Ñāṇañca pana me dassanaṁ udapādi:</span><br />
<span class="m-text">Knowledge and vision arose in me:</span><br />
</p>
<p id="sn56p11c10p3">
<span class="m-text m-primary">‘akuppā me vimutti, ayamantimā jāti, natthi dāni punabbhavo’”ti.</span><br />
<span class="m-text">‘My freedom is unshakable; this is my last rebirth; now there’ll be no more future lives.’”</span><br />
</p>
<p id="sn56p11c10p4">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="sn56p11c10p5">
<span class="m-text m-primary">Attamanā pañcavaggiyā bhikkhū bhagavato bhāsitaṁ abhinandunti.</span><br />
<span class="m-text">Satisfied, the group of five mendicants was happy with what the Buddha said.</span><br />
</p>
<p id="sn56p11c11p1">
<span class="m-text m-primary">Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi:</span><br />
<span class="m-text">And while this discourse was being spoken, the stainless, immaculate vision of the Dhamma arose in Venerable Koṇḍañña:</span><br />
</p>
<p id="sn56p11c11p2">
<span class="m-text m-primary">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
<span class="m-text">“Everything that has a beginning has an end.”</span><br />
</p>
<p id="sn56p11c12p1">
<span class="m-text m-primary">Pavattite ca pana bhagavatā dhammacakke bhummā devā saddamanussāvesuṁ:</span><br />
<span class="m-text">And when the Buddha rolled forth the Wheel of Dhamma, the earth gods raised the cry:</span><br />
</p>
<p id="sn56p11c12p2">
<span class="m-text m-primary">“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.</span><br />
<span class="m-text">“Near Benares, in the deer park at Isipatana, the Buddha has rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or Brahmā or by anyone in the world.”</span><br />
</p>
<p id="sn56p11c12p3">
<span class="m-text m-primary">Bhummānaṁ devānaṁ saddaṁ sutvā cātumahārājikā devā saddamanussāvesuṁ:</span><br />
<span class="m-text">Hearing the cry of the Earth Gods, the Gods of the Four Great Kings …</span><br />
</p>
<p id="sn56p11c12p4">
<span class="m-text m-primary">“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ, appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.</span><br />
</p>
<p id="sn56p11c12p5">
<span class="m-text m-primary">Cātumahārājikānaṁ devānaṁ saddaṁ sutvā tāvatiṁsā devā …pe…</span><br />
<span class="m-text">the Gods of the Thirty-Three …</span><br />
</p>
<p id="sn56p11c12p6">
<span class="m-text m-primary">yāmā devā …pe…</span><br />
<span class="m-text">the Gods of Yama …</span><br />
</p>
<p id="sn56p11c12p7">
<span class="m-text m-primary">tusitā devā …pe…</span><br />
<span class="m-text">the Joyful Gods …</span><br />
</p>
<p id="sn56p11c12p8">
<span class="m-text m-primary">nimmānaratī devā …pe…</span><br />
<span class="m-text">the Gods Who Love to Create …</span><br />
</p>
<p id="sn56p11c12p9">
<span class="m-text m-primary">paranimmitavasavattī devā …pe…</span><br />
<span class="m-text">the Gods Who Control the Creations of Others …</span><br />
</p>
<p id="sn56p11c12p10">
<span class="m-text m-primary">brahmakāyikā devā saddamanussāvesuṁ:</span><br />
<span class="m-text">the Gods of Brahmā’s Host raised the cry:</span><br />
</p>
<p id="sn56p11c12p11">
<span class="m-text m-primary">“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.</span><br />
<span class="m-text">“Near Benares, in the deer park at Isipatana, the Buddha has rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or Brahmā or by anyone in the world.”</span><br />
</p>
<p id="sn56p11c13p1">
<span class="m-text m-primary">Itiha tena khaṇena tena layena tena muhuttena yāva brahmalokā saddo abbhuggacchi.</span><br />
<span class="m-text">And so at that moment, in that instant, the cry soared up to the Brahmā realm.</span><br />
</p>
<p id="sn56p11c13p2">
<span class="m-text m-primary">Ayañca dasasahassilokadhātu saṅkampi sampakampi sampavedhi, appamāṇo ca uḷāro obhāso loke pāturahosi atikkamma devānaṁ devānubhāvanti.</span><br />
<span class="m-text">And this galaxy shook and rocked and trembled. And an immeasurable, magnificent light appeared in the world, surpassing the glory of the gods.</span><br />
</p>
<p id="sn56p11c14p1">
<span class="m-text m-primary">Atha kho bhagavā imaṁ udānaṁ udānesi:</span><br />
<span class="m-text">Then the Buddha expressed this heartfelt sentiment:</span><br />
</p>
<p id="sn56p11c14p2">
<span class="m-text m-primary">“aññāsi vata bho, koṇḍañño, aññāsi vata bho, koṇḍañño”ti.</span><br />
<span class="m-text">“Koṇḍañña has really understood! Koṇḍañña has really understood!”</span><br />
</p>
<p id="sn56p11c14p3">
<span class="m-text m-primary">Iti hidaṁ āyasmato koṇḍaññassa “aññāsikoṇḍañño” tveva nāmaṁ ahosīti.</span><br />
<span class="m-text">And that’s how Venerable Koṇḍañña came to be known as “Koṇḍañña Who Understood”.</span><br />
</p>
<p id="sn56p11c14p4">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>