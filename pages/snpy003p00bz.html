<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; snp &raquo; vagga3 &raquo; Sutta Nipāta 3.10 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/snpy003p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Sutta Nipāta 3.10" />
  <meta name="twitter:title" content="Sutta Nipāta 3.10" />
  <meta property="og:url" content="https://theravadan.org/pages/snpy003p00bz.html" />
  <meta property="og:description" content="Anthology of Discourses Kokālikasutta With Kokālika Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho kokāliko bhikkhu yena bhagavā tenupasaṅkami; upasaṅkamitvā bhagavanta …" />
  <meta name="twitter:description" content="Anthology of Discourses Kokālikasutta With Kokālika Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho kokāliko bhikkhu yena bhagavā tenupasaṅkami; upasaṅkamitvā bhagavanta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-snp-index.html">snp</a> &raquo;
            <a href="https://theravadan.org/pages/ms-sutta-kn-snp-vagga3-index.html">vagga3</a> &raquo;
          </span>
          Sutta Nipāta 3.10
        </h1>
<!-- content -->
<p><span class="m-text">Anthology of Discourses</span></p>
<p id="snp3p10c0p2">
<span class="m-text m-primary">Kokālikasutta</span><br />
<span class="m-text">With Kokālika</span><br />
</p>
<p id="snp3p10c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="snp3p10c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="snp3p10c1p3">
<span class="m-text m-primary">Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca:</span><br />
<span class="m-text">Then the mendicant Kokālika went up to the Buddha, bowed, sat down to one side, and said to him,</span><br />
</p>
<p id="snp3p10c1p4">
<span class="m-text m-primary">“pāpicchā, bhante, sāriputtamoggallānā, pāpikānaṁ icchānaṁ vasaṁ gatā”ti.</span><br />
<span class="m-text">“Sir, Sāriputta and Moggallāna have wicked desires. They’ve fallen under the sway of wicked desires.”</span><br />
</p>
<p id="snp3p10c2p1">
<span class="m-text m-primary">Evaṁ vutte, bhagavā kokālikaṁ bhikkhuṁ etadavoca:</span><br />
<span class="m-text">When this was said, the Buddha said to Kokālika,</span><br />
</p>
<p id="snp3p10c2p2">
<span class="m-text m-primary">“mā hevaṁ, kokālika, mā hevaṁ, kokālika.</span><br />
<span class="m-text">“Don’t say that, Kokālika! Don’t say that, Kokālika!</span><br />
</p>
<p id="snp3p10c2p3">
<span class="m-text m-primary">Pasādehi, kokālika, sāriputtamoggallānesu cittaṁ.</span><br />
<span class="m-text">Have confidence in Sāriputta and Moggallāna,</span><br />
</p>
<p id="snp3p10c2p4">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="snp3p10c3p1">
<span class="m-text m-primary">Dutiyampi kho …pe…</span><br />
<span class="m-text">For a second time …</span><br />
</p>
<p id="snp3p10c3p2">
<span class="m-text m-primary">tatiyampi kho kokāliko bhikkhu bhagavantaṁ etadavoca:</span><br />
<span class="m-text">For a third time Kokālika said to the Buddha,</span><br />
</p>
<p id="snp3p10c3p3">
<span class="m-text m-primary">“kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā”ti.</span><br />
<span class="m-text">“Despite my faith and trust in the Buddha, Sāriputta and Moggallāna have wicked desires. They’ve fallen under the sway of wicked desires.”</span><br />
</p>
<p id="snp3p10c3p4">
<span class="m-text m-primary">Tatiyampi kho bhagavā kokālikaṁ bhikkhuṁ etadavoca:</span><br />
<span class="m-text">For a third time, the Buddha said to Kokālika,</span><br />
</p>
<p id="snp3p10c3p5">
<span class="m-text m-primary">“mā hevaṁ, kokālika, mā hevaṁ, kokālika.</span><br />
<span class="m-text">“Don’t say that, Kokālika! Don’t say that, Kokālika!</span><br />
</p>
<p id="snp3p10c3p6">
<span class="m-text m-primary">Pasādehi, kokālika, sāriputtamoggallānesu cittaṁ.</span><br />
<span class="m-text">Have confidence in Sāriputta and Moggallāna,</span><br />
</p>
<p id="snp3p10c3p7">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="snp3p10c4p1">
<span class="m-text m-primary">Atha kho kokāliko bhikkhu uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">Then Kokālika got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="snp3p10c4p2">
<span class="m-text m-primary">Acirappakkantassa ca kokālikassa bhikkhuno sāsapamattīhi piḷakāhi sabbo kāyo phuṭo ahosi;</span><br />
<span class="m-text">Not long after he left his body erupted with boils the size of mustard seeds.</span><br />
</p>
<p id="snp3p10c4p3">
<span class="m-text m-primary">sāsapamattiyo hutvā muggamattiyo ahesuṁ; muggamattiyo hutvā kaḷāyamattiyo ahesuṁ; kaḷāyamattiyo hutvā kolaṭṭhimattiyo ahesuṁ; kolaṭṭhimattiyo hutvā kolamattiyo ahesuṁ; kolamattiyo hutvā āmalakamattiyo ahesuṁ; āmalakamattiyo hutvā beḷuvasalāṭukamattiyo ahesuṁ; beḷuvasalāṭukamattiyo hutvā billamattiyo ahesuṁ; billamattiyo hutvā pabhijjiṁsu; pubbañca lohitañca pagghariṁsu.</span><br />
<span class="m-text">The boils grew to the size of mung beans, then chickpeas, then jujube seeds, then jujubes, then myrobalans, then unripe wood apples, then ripe wood apples. Finally they burst open, and pus and blood oozed out.</span><br />
</p>
<p id="snp3p10c4p4">
<span class="m-text m-primary">Atha kho kokāliko bhikkhu tenevābādhena kālamakāsi.</span><br />
<span class="m-text">Then the mendicant Kokālika died of that illness.</span><br />
</p>
<p id="snp3p10c4p5">
<span class="m-text m-primary">Kālaṅkato ca kokāliko bhikkhu padumaṁ nirayaṁ upapajji sāriputtamoggallānesu cittaṁ āghātetvā.</span><br />
<span class="m-text">He was reborn in the Pink Lotus hell because of his resentment for Sāriputta and Moggallāna.</span><br />
</p>
<p id="snp3p10c5p1">
<span class="m-text m-primary">Atha kho brahmā sahampati abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho brahmā sahampati bhagavantaṁ etadavoca:</span><br />
<span class="m-text">Then, late at night, the beautiful Brahmā Sahampati, lighting up the entire Jeta’s Grove, went up to the Buddha, bowed, stood to one side, and said to him,</span><br />
</p>
<p id="snp3p10c5p2">
<span class="m-text m-primary">“kokāliko, bhante, bhikkhu kālaṅkato;</span><br />
<span class="m-text">“Sir, the mendicant Kokālika has passed away.</span><br />
</p>
<p id="snp3p10c5p3">
<span class="m-text m-primary">kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā”ti.</span><br />
<span class="m-text">He was reborn in the Pink Lotus hell because of his resentment for Sāriputta and Moggallāna.”</span><br />
</p>
<p id="snp3p10c5p4">
<span class="m-text m-primary">Idamavoca brahmā sahampati;</span><br />
<span class="m-text">That’s what Brahmā Sahampati said.</span><br />
</p>
<p id="snp3p10c5p5">
<span class="m-text m-primary">idaṁ vatvā bhagavantaṁ abhivādetvā padakkhiṇaṁ katvā tatthevantaradhāyi.</span><br />
<span class="m-text">Then he bowed and respectfully circled the Buddha, keeping him on his right side, before vanishing right there.</span><br />
</p>
<p id="snp3p10c6p1">
<span class="m-text m-primary">Atha kho bhagavā tassā rattiyā accayena bhikkhū āmantesi:</span><br />
<span class="m-text">Then, when the night had passed, the Buddha told the mendicants all that had happened.</span><br />
</p>
<p id="snp3p10c6p2">
<span class="m-text m-primary">“imaṁ, bhikkhave, rattiṁ brahmā sahampati abhikkantāya rattiyā …pe…</span><br />
</p>
<p id="snp3p10c6p3">
<span class="m-text m-primary">idamavoca, bhikkhave, brahmā sahampati, idaṁ vatvā maṁ padakkhiṇaṁ katvā tatthevantaradhāyī”ti.</span><br />
</p>
<p id="snp3p10c7p1">
<span class="m-text m-primary">Evaṁ vutte, aññataro bhikkhu bhagavantaṁ etadavoca:</span><br />
<span class="m-text">When he said this, one of the mendicants said to the Buddha,</span><br />
</p>
<p id="snp3p10c7p2">
<span class="m-text m-primary">“kīvadīghaṁ nu kho, bhante, padume niraye āyuppamāṇan”ti?</span><br />
<span class="m-text">“Sir, how long is the life span in the Pink Lotus hell?”</span><br />
</p>
<p id="snp3p10c7p3">
<span class="m-text m-primary">“Dīghaṁ kho, bhikkhu, padume niraye āyuppamāṇaṁ;</span><br />
<span class="m-text">“It’s long, mendicant.</span><br />
</p>
<p id="snp3p10c7p4">
<span class="m-text m-primary">taṁ na sukaraṁ saṅkhātuṁ ettakāni vassāni iti vā ettakāni vassasatāni iti vā ettakāni vassasahassāni iti vā ettakāni vassasatasahassāni iti vā”ti.</span><br />
<span class="m-text">It’s not easy to calculate how many years, how many hundreds or thousands or hundreds of thousands of years it lasts.”</span><br />
</p>
<p id="snp3p10c7p5">
<span class="m-text m-primary">“Sakkā pana, bhante, upamā kātun”ti?</span><br />
<span class="m-text">“But sir, is it possible to give a simile?”</span><br />
</p>
<p id="snp3p10c7p6">
<span class="m-text m-primary">“Sakkā, bhikkhū”ti bhagavā avoca:</span><br />
<span class="m-text">“It’s possible,” said the Buddha.</span><br />
</p>
<p id="snp3p10c8p1">
<span class="m-text m-primary">“Seyyathāpi, bhikkhu, vīsatikhāriko kosalako tilavāho; tato puriso vassasatassa vassasatassa accayena ekamekaṁ tilaṁ uddhareyya.</span><br />
<span class="m-text">“Suppose there was a Kosalan cartload of twenty bushels of sesame seed. And at the end of every hundred years someone would remove a single seed from it.</span><br />
</p>
<p id="snp3p10c8p2">
<span class="m-text m-primary">Khippataraṁ kho so bhikkhu vīsatikhāriko kosalako tilavāho iminā upakkamena parikkhayaṁ pariyādānaṁ gaccheyya, na tveva eko abbudo nirayo.</span><br />
<span class="m-text">By this means the Kosalan cartload of twenty bushels of sesame seed would run out faster than a single lifetime in the Abbuda hell.</span><br />
</p>
<p id="snp3p10c8p3">
<span class="m-text m-primary">Seyyathāpi, bhikkhu, vīsati abbudā nirayā evameko nirabbudo nirayo.</span><br />
<span class="m-text">Now, twenty lifetimes in the Abbuda hell equal one lifetime in the Nirabbuda hell.</span><br />
</p>
<p id="snp3p10c8p4">
<span class="m-text m-primary">Seyyathāpi, bhikkhu, vīsati nirabbudā nirayā evameko ababo nirayo.</span><br />
<span class="m-text">Twenty lifetimes in the Nirabbuda hell equal one lifetime in the Ababa hell.</span><br />
</p>
<p id="snp3p10c8p5">
<span class="m-text m-primary">Seyyathāpi, bhikkhu, vīsati ababā nirayā evameko aṭaṭo nirayo.</span><br />
<span class="m-text">Twenty lifetimes in the Ababa hell equal one lifetime in the Aṭaṭa hell.</span><br />
</p>
<p id="snp3p10c8p6">
<span class="m-text m-primary">Seyyathāpi, bhikkhu, vīsati aṭaṭā nirayā evameko ahaho nirayo.</span><br />
<span class="m-text">Twenty lifetimes in the Aṭaṭa hell equal one lifetime in the Ahaha hell.</span><br />
</p>
<p id="snp3p10c8p7">
<span class="m-text m-primary">Seyyathāpi, bhikkhu, vīsati ahahā nirayā evameko kumudo nirayo.</span><br />
<span class="m-text">Twenty lifetimes in the Ahaha hell equal one lifetime in the Yellow Lotus hell.</span><br />
</p>
<p id="snp3p10c8p8">
<span class="m-text m-primary">Seyyathāpi, bhikkhu, vīsati kumudā nirayā evameko sogandhiko nirayo.</span><br />
<span class="m-text">Twenty lifetimes in the Yellow Lotus hell equal one lifetime in the Sweet-Smelling hell.</span><br />
</p>
<p id="snp3p10c8p9">
<span class="m-text m-primary">Seyyathāpi, bhikkhu, vīsati sogandhikā nirayā evameko uppalako nirayo.</span><br />
<span class="m-text">Twenty lifetimes in the Sweet-Smelling hell equal one lifetime in the Blue Water Lily hell.</span><br />
</p>
<p id="snp3p10c8p10">
<span class="m-text m-primary">Seyyathāpi, bhikkhu, vīsati uppalakā nirayā evameko puṇḍarīko nirayo.</span><br />
<span class="m-text">Twenty lifetimes in the Blue Water Lily hell equal one lifetime in the White Lotus hell.</span><br />
</p>
<p id="snp3p10c8p11">
<span class="m-text m-primary">Seyyathāpi, bhikkhu, vīsati puṇḍarīkā nirayā evameko padumo nirayo.</span><br />
<span class="m-text">Twenty lifetimes in the White Lotus hell equal one lifetime in the Pink Lotus hell.</span><br />
</p>
<p id="snp3p10c8p12">
<span class="m-text m-primary">Padumaṁ kho pana bhikkhu nirayaṁ kokāliko bhikkhu upapanno sāriputtamoggallānesu cittaṁ āghātetvā”ti.</span><br />
<span class="m-text">The mendicant Kokālika has been reborn in the Pink Lotus hell because of his resentment for Sāriputta and Moggallāna.”</span><br />
</p>
<p id="snp3p10c8p13">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="snp3p10c8p14">
<span class="m-text m-primary">Idaṁ vatvāna sugato athāparaṁ etadavoca satthā:</span><br />
<span class="m-text">Then the Holy One, the Teacher, went on to say:</span><br />
</p>
<p id="snp3p10c9p1">
<span class="m-text m-primary">“Purisassa hi jātassa,</span><br />
<span class="m-text">“A person is born</span><br />
</p>
<p id="snp3p10c9p2">
<span class="m-text m-primary">kuṭhārī jāyate mukhe;</span><br />
<span class="m-text">with an axe in their mouth.</span><br />
</p>
<p id="snp3p10c9p3">
<span class="m-text m-primary">Yāya chindati attānaṁ,</span><br />
<span class="m-text">A fool cuts themselves with it</span><br />
</p>
<p id="snp3p10c9p4">
<span class="m-text m-primary">bālo dubbhāsitaṁ bhaṇaṁ.</span><br />
<span class="m-text">when they say bad words.</span><br />
</p>
<p id="snp3p10c10p1">
<span class="m-text m-primary">Yo nindiyaṁ pasaṁsati,</span><br />
<span class="m-text">When you praise someone worthy of criticism,</span><br />
</p>
<p id="snp3p10c10p2">
<span class="m-text m-primary">Taṁ vā nindati yo pasaṁsiyo;</span><br />
<span class="m-text">or criticize someone worthy of praise,</span><br />
</p>
<p id="snp3p10c10p3">
<span class="m-text m-primary">Vicināti mukhena so kaliṁ,</span><br />
<span class="m-text">you choose bad luck with your own mouth:</span><br />
</p>
<p id="snp3p10c10p4">
<span class="m-text m-primary">Kalinā tena sukhaṁ na vindati.</span><br />
<span class="m-text">you’ll never find happiness that way.</span><br />
</p>
<p id="snp3p10c11p1">
<span class="m-text m-primary">Appamatto ayaṁ kali,</span><br />
<span class="m-text">Bad luck at dice is a trivial thing,</span><br />
</p>
<p id="snp3p10c11p2">
<span class="m-text m-primary">Yo akkhesu dhanaparājayo;</span><br />
<span class="m-text">if all you lose is your money</span><br />
</p>
<p id="snp3p10c11p3">
<span class="m-text m-primary">Sabbassāpi sahāpi attanā,</span><br />
<span class="m-text">and all you own, even yourself.</span><br />
</p>
<p id="snp3p10c11p4">
<span class="m-text m-primary">Ayameva mahattaro kali;</span><br />
<span class="m-text">What’s really terrible luck</span><br />
</p>
<p id="snp3p10c11p5">
<span class="m-text m-primary">Yo sugatesu manaṁ padosaye.</span><br />
<span class="m-text">is to hate the holy ones.</span><br />
</p>
<p id="snp3p10c12p1">
<span class="m-text m-primary">Sataṁ sahassānaṁ nirabbudānaṁ,</span><br />
<span class="m-text">For more than two quinquadecillion years,</span><br />
</p>
<p id="snp3p10c12p2">
<span class="m-text m-primary">Chattiṁsati pañca ca abbudāni;</span><br />
<span class="m-text">and another five quattuordecillion years,</span><br />
</p>
<p id="snp3p10c12p3">
<span class="m-text m-primary">Yamariyagarahī nirayaṁ upeti,</span><br />
<span class="m-text">a slanderer of noble ones goes to hell,</span><br />
</p>
<p id="snp3p10c12p4">
<span class="m-text m-primary">Vācaṁ manañca paṇidhāya pāpakaṁ.</span><br />
<span class="m-text">having aimed bad words and thoughts at them.</span><br />
</p>
<p id="snp3p10c13p1">
<span class="m-text m-primary">Abhūtavādī nirayaṁ upeti,</span><br />
<span class="m-text">A liar goes to hell,</span><br />
</p>
<p id="snp3p10c13p2">
<span class="m-text m-primary">Yo vāpi katvā na karomicāha;</span><br />
<span class="m-text">as does one who denies what they did.</span><br />
</p>
<p id="snp3p10c13p3">
<span class="m-text m-primary">Ubhopi te pecca samā bhavanti,</span><br />
<span class="m-text">Both are equal in the hereafter,</span><br />
</p>
<p id="snp3p10c13p4">
<span class="m-text m-primary">Nihīnakammā manujā parattha.</span><br />
<span class="m-text">those men of base deeds.</span><br />
</p>
<p id="snp3p10c14p1">
<span class="m-text m-primary">Yo appaduṭṭhassa narassa dussati,</span><br />
<span class="m-text">Whoever wrongs a man who has done no wrong,</span><br />
</p>
<p id="snp3p10c14p2">
<span class="m-text m-primary">Suddhassa posassa anaṅgaṇassa;</span><br />
<span class="m-text">a pure man who has not a blemish,</span><br />
</p>
<p id="snp3p10c14p3">
<span class="m-text m-primary">Tameva bālaṁ pacceti pāpaṁ,</span><br />
<span class="m-text">the evil backfires on the fool,</span><br />
</p>
<p id="snp3p10c14p4">
<span class="m-text m-primary">Sukhumo rajo paṭivātaṁva khitto.</span><br />
<span class="m-text">like fine dust thrown upwind.</span><br />
</p>
<p id="snp3p10c15p1">
<span class="m-text m-primary">Yo lobhaguṇe anuyutto,</span><br />
<span class="m-text">One addicted to the way of greed,</span><br />
</p>
<p id="snp3p10c15p2">
<span class="m-text m-primary">So vacasā paribhāsati aññe;</span><br />
<span class="m-text">abuses others with their speech,</span><br />
</p>
<p id="snp3p10c15p3">
<span class="m-text m-primary">Asaddho kadariyo avadaññū,</span><br />
<span class="m-text">faithless, miserly, uncharitable,</span><br />
</p>
<p id="snp3p10c15p4">
<span class="m-text m-primary">Macchari pesuṇiyaṁ anuyutto.</span><br />
<span class="m-text">stingy, addicted to backbiting.</span><br />
</p>
<p id="snp3p10c16p1">
<span class="m-text m-primary">Mukhadugga vibhūta anariya,</span><br />
<span class="m-text">Foul-mouthed, divisive, ignoble,</span><br />
</p>
<p id="snp3p10c16p2">
<span class="m-text m-primary">Bhūnahu pāpaka dukkaṭakāri;</span><br />
<span class="m-text">a life-destroyer, wicked, wrongdoer,</span><br />
</p>
<p id="snp3p10c16p3">
<span class="m-text m-primary">Purisanta kalī avajāta,</span><br />
<span class="m-text">worst of men, cursed, base-born—</span><br />
</p>
<p id="snp3p10c16p4">
<span class="m-text m-primary">Mā bahubhāṇidha nerayikosi.</span><br />
<span class="m-text">quiet now, for you are bound for hell.</span><br />
</p>
<p id="snp3p10c17p1">
<span class="m-text m-primary">Rajamākirasī ahitāya,</span><br />
<span class="m-text">You stir up dust, causing harm,</span><br />
</p>
<p id="snp3p10c17p2">
<span class="m-text m-primary">Sante garahasi kibbisakārī;</span><br />
<span class="m-text">when you, evildoer, malign the good.</span><br />
</p>
<p id="snp3p10c17p3">
<span class="m-text m-primary">Bahūni duccaritāni caritvā,</span><br />
<span class="m-text">Having done many bad deeds,</span><br />
</p>
<p id="snp3p10c17p4">
<span class="m-text m-primary">Gacchasi kho papataṁ cirarattaṁ.</span><br />
<span class="m-text">you’ll go to the pit for a long time.</span><br />
</p>
<p id="snp3p10c18p1">
<span class="m-text m-primary">Na hi nassati kassaci kammaṁ,</span><br />
<span class="m-text">For no-one’s deeds are ever lost,</span><br />
</p>
<p id="snp3p10c18p2">
<span class="m-text m-primary">Eti hataṁ labhateva suvāmi;</span><br />
<span class="m-text">they return to their owner.</span><br />
</p>
<p id="snp3p10c18p3">
<span class="m-text m-primary">Dukkhaṁ mando paraloke,</span><br />
<span class="m-text">In the next life that stupid evildoer</span><br />
</p>
<p id="snp3p10c18p4">
<span class="m-text m-primary">Attani passati kibbisakārī.</span><br />
<span class="m-text">sees suffering in themselves.</span><br />
</p>
<p id="snp3p10c19p1">
<span class="m-text m-primary">Ayosaṅkusamāhataṭṭhānaṁ,</span><br />
<span class="m-text">They approach the place of impalement,</span><br />
</p>
<p id="snp3p10c19p2">
<span class="m-text m-primary">Tiṇhadhāramayasūlamupeti;</span><br />
<span class="m-text">with its iron spikes, sharp blades, and iron stakes.</span><br />
</p>
<p id="snp3p10c19p3">
<span class="m-text m-primary">Atha tattaayoguḷasannibhaṁ,</span><br />
<span class="m-text">Then there is the food, which appropriately,</span><br />
</p>
<p id="snp3p10c19p4">
<span class="m-text m-primary">Bhojanamatthi tathā patirūpaṁ.</span><br />
<span class="m-text">is like a red-hot iron ball.</span><br />
</p>
<p id="snp3p10c20p1">
<span class="m-text m-primary">Na hi vaggu vadanti vadantā,</span><br />
<span class="m-text">For the speakers speak not sweetly,</span><br />
</p>
<p id="snp3p10c20p2">
<span class="m-text m-primary">Nābhijavanti na tāṇamupenti;</span><br />
<span class="m-text">they don’t hurry there, or find shelter.</span><br />
</p>
<p id="snp3p10c20p3">
<span class="m-text m-primary">Aṅgāre santhate sayanti,</span><br />
<span class="m-text">They lie upon a spread of coals,</span><br />
</p>
<p id="snp3p10c20p4">
<span class="m-text m-primary">Ginisampajjalitaṁ pavisanti.</span><br />
<span class="m-text">they enter a blazing mass of fire.</span><br />
</p>
<p id="snp3p10c21p1">
<span class="m-text m-primary">Jālena ca onahiyāna,</span><br />
<span class="m-text">Wrapping them in a net,</span><br />
</p>
<p id="snp3p10c21p2">
<span class="m-text m-primary">Tattha hananti ayomayakuṭebhi;</span><br />
<span class="m-text">they strike them there with iron hammers.</span><br />
</p>
<p id="snp3p10c21p3">
<span class="m-text m-primary">Andhaṁva timisamāyanti,</span><br />
<span class="m-text">They come to blinding darkness,</span><br />
</p>
<p id="snp3p10c21p4">
<span class="m-text m-primary">Taṁ vitatañhi yathā mahikāyo.</span><br />
<span class="m-text">which spreads about them like a fog.</span><br />
</p>
<p id="snp3p10c22p1">
<span class="m-text m-primary">Atha lohamayaṁ pana kumbhiṁ,</span><br />
<span class="m-text">Next they enter a copper pot,</span><br />
</p>
<p id="snp3p10c22p2">
<span class="m-text m-primary">Ginisampajjalitaṁ pavisanti;</span><br />
<span class="m-text">a blazing mass of fire.</span><br />
</p>
<p id="snp3p10c22p3">
<span class="m-text m-primary">Paccanti hi tāsu cirarattaṁ,</span><br />
<span class="m-text">There they roast for a long time,</span><br />
</p>
<p id="snp3p10c22p4">
<span class="m-text m-primary">Agginisamāsu samuppilavāte.</span><br />
<span class="m-text">writhing in the masses of fire.</span><br />
</p>
<p id="snp3p10c23p1">
<span class="m-text m-primary">Atha pubbalohitamisse,</span><br />
<span class="m-text">Then the evildoer roasts there</span><br />
</p>
<p id="snp3p10c23p2">
<span class="m-text m-primary">Tattha kiṁ paccati kibbisakārī;</span><br />
<span class="m-text">in a mixture of pus and blood.</span><br />
</p>
<p id="snp3p10c23p3">
<span class="m-text m-primary">Yaṁ yaṁ disakaṁ adhiseti,</span><br />
<span class="m-text">No matter where they settle,</span><br />
</p>
<p id="snp3p10c23p4">
<span class="m-text m-primary">Tattha kilissati samphusamāno.</span><br />
<span class="m-text">everything they touch there hurts them.</span><br />
</p>
<p id="snp3p10c24p1">
<span class="m-text m-primary">Puḷavāvasathe salilasmiṁ,</span><br />
<span class="m-text">The evildoer roasts in</span><br />
</p>
<p id="snp3p10c24p2">
<span class="m-text m-primary">Tattha kiṁ paccati kibbisakārī;</span><br />
<span class="m-text">worm-infested water.</span><br />
</p>
<p id="snp3p10c24p3">
<span class="m-text m-primary">Gantuṁ na hi tīramapatthi,</span><br />
<span class="m-text">There’s not even a shore to go to,</span><br />
</p>
<p id="snp3p10c24p4">
<span class="m-text m-primary">Sabbasamā hi samantakapallā.</span><br />
<span class="m-text">for all around are the same kind of pots.</span><br />
</p>
<p id="snp3p10c25p1">
<span class="m-text m-primary">Asipattavanaṁ pana tiṇhaṁ,</span><br />
<span class="m-text">They enter the Wood of Sword-Leaves,</span><br />
</p>
<p id="snp3p10c25p2">
<span class="m-text m-primary">Taṁ pavisanti samucchidagattā;</span><br />
<span class="m-text">so sharp they cut their body to pieces.</span><br />
</p>
<p id="snp3p10c25p3">
<span class="m-text m-primary">Jivhaṁ balisena gahetvā,</span><br />
<span class="m-text">Having grabbed the tongue with a hook,</span><br />
</p>
<p id="snp3p10c25p4">
<span class="m-text m-primary">Ārajayārajayā vihananti.</span><br />
<span class="m-text">they stab it, slashing back and forth.</span><br />
</p>
<p id="snp3p10c26p1">
<span class="m-text m-primary">Atha vetaraṇiṁ pana duggaṁ,</span><br />
<span class="m-text">Then they approach the impassable  Vetaraṇi River,</span><br />
</p>
<p id="snp3p10c26p2">
<span class="m-text m-primary">Tiṇhadhārakhuradhāramupenti;</span><br />
<span class="m-text">with its sharp blades, its razor blades.</span><br />
</p>
<p id="snp3p10c26p3">
<span class="m-text m-primary">Tattha mandā papatanti,</span><br />
<span class="m-text">Idiots fall into it,</span><br />
</p>
<p id="snp3p10c26p4">
<span class="m-text m-primary">Pāpakarā pāpāni karitvā.</span><br />
<span class="m-text">the wicked who have done wicked deeds.</span><br />
</p>
<p id="snp3p10c27p1">
<span class="m-text m-primary">Khādanti hi tattha rudante,</span><br />
<span class="m-text">There dogs all brown and spotted,</span><br />
</p>
<p id="snp3p10c27p2">
<span class="m-text m-primary">Sāmā sabalā kākolagaṇā ca;</span><br />
<span class="m-text">and raven flocks, and greedy jackals</span><br />
</p>
<p id="snp3p10c27p3">
<span class="m-text m-primary">Soṇā siṅgālā paṭigiddhā,</span><br />
<span class="m-text">devour them as they wail,</span><br />
</p>
<p id="snp3p10c27p4">
<span class="m-text m-primary">Kulalā vāyasā ca vitudanti.</span><br />
<span class="m-text">while hawks and crows attack them.</span><br />
</p>
<p id="snp3p10c28p1">
<span class="m-text m-primary">Kicchā vatayaṁ idha vutti,</span><br />
<span class="m-text">Hard, alas, is the life here</span><br />
</p>
<p id="snp3p10c28p2">
<span class="m-text m-primary">Yaṁ jano phusati kibbisakārī;</span><br />
<span class="m-text">that evildoers endure.</span><br />
</p>
<p id="snp3p10c28p3">
<span class="m-text m-primary">Tasmā idha jīvitasese,</span><br />
<span class="m-text">That’s why for the rest of this life</span><br />
</p>
<p id="snp3p10c28p4">
<span class="m-text m-primary">Kiccakaro siyā naro na cappamajje.</span><br />
<span class="m-text">a person ought do their duty without fail.</span><br />
</p>
<p id="snp3p10c29p1">
<span class="m-text m-primary">Te gaṇitā vidūhi tilavāhā,</span><br />
<span class="m-text">Experts have counted the loads of sesame</span><br />
</p>
<p id="snp3p10c29p2">
<span class="m-text m-primary">Ye padume niraye upanītā;</span><br />
<span class="m-text">as compared to the Pink Lotus Hell.</span><br />
</p>
<p id="snp3p10c29p3">
<span class="m-text m-primary">Nahutāni hi koṭiyo pañca bhavanti,</span><br />
<span class="m-text">They amount to 50,000,000 times 10,000,</span><br />
</p>
<p id="snp3p10c29p4">
<span class="m-text m-primary">Dvādasa koṭisatāni punaññā.</span><br />
<span class="m-text">plus another 12,000,000,000.</span><br />
</p>
<p id="snp3p10c30p1">
<span class="m-text m-primary">Yāva dukhā nirayā idha vuttā,</span><br />
<span class="m-text">As painful as life is said to be in hell,</span><br />
</p>
<p id="snp3p10c30p2">
<span class="m-text m-primary">Tatthapi tāva ciraṁ vasitabbaṁ;</span><br />
<span class="m-text">that’s how long one must dwell there.</span><br />
</p>
<p id="snp3p10c30p3">
<span class="m-text m-primary">Tasmā sucipesalasādhuguṇesu,</span><br />
<span class="m-text">That’s why, for those who are pure, well-behaved, full of good qualities,</span><br />
</p>
<p id="snp3p10c30p4">
<span class="m-text m-primary">Vācaṁ manaṁ satataṁ parirakkhe”ti.</span><br />
<span class="m-text">one should always guard one’s speech and mind.</span><br />
</p>
<p id="snp3p10c30p5">
<span class="m-text m-primary">Kokālikasuttaṁ dasamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>