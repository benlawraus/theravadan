<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv2 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy002p007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy002p007z.html" />
  <meta property="og:description" content="Mahāpaṇṇāsaka Dutiyavagga Cittaṭṭhitikathā Ekaṁ cittaṁ divasaṁ tiṭṭhatīti? Āmantā. Upaḍḍhadivaso uppādakkhaṇo, upaḍḍhadivaso vayakkhaṇoti? Na hevaṁ vattabbe. Ekaṁ cittaṁ dve divase tiṭṭhatīti? Āmantā. Divaso uppādakkhaṇo, divaso vayakkhaṇoti? Na hevaṁ vattabbe. Ekaṁ cittaṁ cattāro divase tiṭṭhati … aṭṭha divase tiṭṭhati … dasa …" />
  <meta name="twitter:description" content="Mahāpaṇṇāsaka Dutiyavagga Cittaṭṭhitikathā Ekaṁ cittaṁ divasaṁ tiṭṭhatīti? Āmantā. Upaḍḍhadivaso uppādakkhaṇo, upaḍḍhadivaso vayakkhaṇoti? Na hevaṁ vattabbe. Ekaṁ cittaṁ dve divase tiṭṭhatīti? Āmantā. Divaso uppādakkhaṇo, divaso vayakkhaṇoti? Na hevaṁ vattabbe. Ekaṁ cittaṁ cattāro divase tiṭṭhati … aṭṭha divase tiṭṭhati … dasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv2-index.html">kv2</a> &raquo;
          </span>
          Kathāvatthu
        </h1>
<!-- content -->
<p id="kv2p7c0p2">
<span class="m-text m-primary">Mahāpaṇṇāsaka</span><br />
</p>
<p id="kv2p7c0p3">
<span class="m-text m-primary">Dutiyavagga</span><br />
</p>
<p id="kv2p7c0p4">
<span class="m-text m-primary">Cittaṭṭhitikathā</span><br />
</p>
<p id="kv2p7c1p1">
<span class="m-text m-primary">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c1p2">
<span class="m-text m-primary">Āmantā.</span><br />
</p>
<p id="kv2p7c1p3">
<span class="m-text m-primary">Upaḍḍhadivaso uppādakkhaṇo, upaḍḍhadivaso vayakkhaṇoti?</span><br />
</p>
<p id="kv2p7c1p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c2p1">
<span class="m-text m-primary">Ekaṁ cittaṁ dve divase tiṭṭhatīti?</span><br />
</p>
<p id="kv2p7c2p2">
<span class="m-text m-primary">Āmantā.</span><br />
</p>
<p id="kv2p7c2p3">
<span class="m-text m-primary">Divaso uppādakkhaṇo, divaso vayakkhaṇoti?</span><br />
</p>
<p id="kv2p7c2p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c3p1">
<span class="m-text m-primary">Ekaṁ cittaṁ cattāro divase tiṭṭhati …</span><br />
</p>
<p id="kv2p7c3p2">
<span class="m-text m-primary">aṭṭha divase tiṭṭhati …</span><br />
</p>
<p id="kv2p7c3p3">
<span class="m-text m-primary">dasa divase tiṭṭhati …</span><br />
</p>
<p id="kv2p7c3p4">
<span class="m-text m-primary">vīsati divase tiṭṭhati …</span><br />
</p>
<p id="kv2p7c3p5">
<span class="m-text m-primary">māsaṁ tiṭṭhati …</span><br />
</p>
<p id="kv2p7c3p6">
<span class="m-text m-primary">dve māse tiṭṭhati …</span><br />
</p>
<p id="kv2p7c3p7">
<span class="m-text m-primary">cattāro māse tiṭṭhati …</span><br />
</p>
<p id="kv2p7c3p8">
<span class="m-text m-primary">aṭṭha māse tiṭṭhati …</span><br />
</p>
<p id="kv2p7c3p9">
<span class="m-text m-primary">dasa māse tiṭṭhati …</span><br />
</p>
<p id="kv2p7c3p10">
<span class="m-text m-primary">saṁvaccharaṁ tiṭṭhati …</span><br />
</p>
<p id="kv2p7c3p11">
<span class="m-text m-primary">dve vassāni tiṭṭhati …</span><br />
</p>
<p id="kv2p7c3p12">
<span class="m-text m-primary">cattāri vassāni tiṭṭhati …</span><br />
</p>
<p id="kv2p7c3p13">
<span class="m-text m-primary">aṭṭha vassāni tiṭṭhati …</span><br />
</p>
<p id="kv2p7c3p14">
<span class="m-text m-primary">dasa vassāni tiṭṭhati …</span><br />
</p>
<p id="kv2p7c3p15">
<span class="m-text m-primary">vīsati vassāni tiṭṭhati …</span><br />
</p>
<p id="kv2p7c3p16">
<span class="m-text m-primary">tiṁsa vassāni tiṭṭhati …</span><br />
</p>
<p id="kv2p7c3p17">
<span class="m-text m-primary">cattārīsa vassāni tiṭṭhati …</span><br />
</p>
<p id="kv2p7c3p18">
<span class="m-text m-primary">paññāsa vassāni tiṭṭhati …</span><br />
</p>
<p id="kv2p7c3p19">
<span class="m-text m-primary">vassasataṁ tiṭṭhati …</span><br />
</p>
<p id="kv2p7c3p20">
<span class="m-text m-primary">dve vassasatāni tiṭṭhati …</span><br />
</p>
<p id="kv2p7c3p21">
<span class="m-text m-primary">cattāri vassasatāni tiṭṭhati …</span><br />
</p>
<p id="kv2p7c3p22">
<span class="m-text m-primary">pañca vassasatāni tiṭṭhati …</span><br />
</p>
<p id="kv2p7c3p23">
<span class="m-text m-primary">vassasahassaṁ tiṭṭhati …</span><br />
</p>
<p id="kv2p7c3p24">
<span class="m-text m-primary">dve vassasahassāni tiṭṭhati …</span><br />
</p>
<p id="kv2p7c3p25">
<span class="m-text m-primary">cattāri vassasahassāni tiṭṭhati …</span><br />
</p>
<p id="kv2p7c3p26">
<span class="m-text m-primary">aṭṭha vassasahassāni tiṭṭhati …</span><br />
</p>
<p id="kv2p7c3p27">
<span class="m-text m-primary">soḷasa vassasahassāni tiṭṭhati …</span><br />
</p>
<p id="kv2p7c3p28">
<span class="m-text m-primary">kappaṁ tiṭṭhati …</span><br />
</p>
<p id="kv2p7c3p29">
<span class="m-text m-primary">dve kappe tiṭṭhati …</span><br />
</p>
<p id="kv2p7c3p30">
<span class="m-text m-primary">cattāro kappe tiṭṭhati …</span><br />
</p>
<p id="kv2p7c3p31">
<span class="m-text m-primary">aṭṭha kappe tiṭṭhati …</span><br />
</p>
<p id="kv2p7c3p32">
<span class="m-text m-primary">soḷasa kappe tiṭṭhati …</span><br />
</p>
<p id="kv2p7c3p33">
<span class="m-text m-primary">bāttiṁsa kappe tiṭṭhati …</span><br />
</p>
<p id="kv2p7c3p34">
<span class="m-text m-primary">catusaṭṭhi kappe tiṭṭhati …</span><br />
</p>
<p id="kv2p7c3p35">
<span class="m-text m-primary">pañca kappasatāni tiṭṭhati …</span><br />
</p>
<p id="kv2p7c3p36">
<span class="m-text m-primary">kappasahassāni tiṭṭhati …</span><br />
</p>
<p id="kv2p7c3p37">
<span class="m-text m-primary">dve kappasahassāni tiṭṭhati …</span><br />
</p>
<p id="kv2p7c3p38">
<span class="m-text m-primary">cattāri kappasahassāni tiṭṭhati …</span><br />
</p>
<p id="kv2p7c3p39">
<span class="m-text m-primary">aṭṭha kappasahassāni tiṭṭhati …</span><br />
</p>
<p id="kv2p7c3p40">
<span class="m-text m-primary">soḷasa kappasahassāni tiṭṭhati …</span><br />
</p>
<p id="kv2p7c3p41">
<span class="m-text m-primary">vīsati kappasahassāni tiṭṭhati …</span><br />
</p>
<p id="kv2p7c3p42">
<span class="m-text m-primary">cattārīsa kappasahassāni tiṭṭhati …</span><br />
</p>
<p id="kv2p7c3p43">
<span class="m-text m-primary">saṭṭhi kappasahassāni tiṭṭhati …</span><br />
</p>
<p id="kv2p7c3p44">
<span class="m-text m-primary">caturāsīti kappasahassāni tiṭṭhatīti?</span><br />
</p>
<p id="kv2p7c3p45">
<span class="m-text m-primary">Āmantā.</span><br />
</p>
<p id="kv2p7c3p46">
<span class="m-text m-primary">Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti?</span><br />
</p>
<p id="kv2p7c3p47">
<span class="m-text m-primary">Na hevaṁ vattabbe.</span><br />
</p>
<p id="kv2p7c4p1">
<span class="m-text m-primary">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c4p2">
<span class="m-text m-primary">Āmantā.</span><br />
</p>
<p id="kv2p7c4p3">
<span class="m-text m-primary">Atthaññe dhammā ekāhaṁ bahumpi uppajjitvā nirujjhantīti?</span><br />
</p>
<p id="kv2p7c4p4">
<span class="m-text m-primary">Āmantā.</span><br />
</p>
<p id="kv2p7c4p5">
<span class="m-text m-primary">Te dhammā cittena lahuparivattāti?</span><br />
</p>
<p id="kv2p7c4p6">
<span class="m-text m-primary">Na hevaṁ vattabbe.</span><br />
</p>
<p id="kv2p7c5p1">
<span class="m-text m-primary">Te dhammā cittena lahuparivattāti?</span><br />
</p>
<p id="kv2p7c5p2">
<span class="m-text m-primary">Āmantā.</span><br />
</p>
<p id="kv2p7c5p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv2p7c5p4">
<span class="m-text m-primary">“nāhaṁ, bhikkhave, aññaṁ ekadhammampi samanupassāmi evaṁ lahuparivattaṁ yathayidaṁ cittaṁ.</span><br />
</p>
<p id="kv2p7c5p5">
<span class="m-text m-primary">Yāvañcidaṁ, bhikkhave, upamāpi na sukarā yāva lahuparivattaṁ cittan”ti.</span><br />
</p>
<p id="kv2p7c5p6">
<span class="m-text m-primary">Attheva suttantoti?</span><br />
</p>
<p id="kv2p7c5p7">
<span class="m-text m-primary">Āmantā.</span><br />
</p>
<p id="kv2p7c5p8">
<span class="m-text m-primary">Tena hi na vattabbaṁ—</span><br />
</p>
<p id="kv2p7c5p9">
<span class="m-text m-primary">“te dhammā cittena lahuparivattā”ti.</span><br />
</p>
<p id="kv2p7c6p1">
<span class="m-text m-primary">Te dhammā cittena lahuparivattāti?</span><br />
</p>
<p id="kv2p7c6p2">
<span class="m-text m-primary">Āmantā.</span><br />
</p>
<p id="kv2p7c6p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv2p7c6p4">
<span class="m-text m-primary">“seyyathāpi, bhikkhave, makkaṭo araññe pavane caramāno sākhaṁ gaṇhati, taṁ muñcitvā aññaṁ gaṇhati, taṁ muñcitvā aññaṁ gaṇhati;</span><br />
</p>
<p id="kv2p7c6p5">
<span class="m-text m-primary">evameva kho, bhikkhave, yamidaṁ vuccati cittaṁ itipi mano itipi viññāṇaṁ itipi taṁ rattiyā ca divasassa ca aññadeva uppajjati aññaṁ nirujjhatī”ti.</span><br />
</p>
<p id="kv2p7c6p6">
<span class="m-text m-primary">Attheva suttantoti?</span><br />
</p>
<p id="kv2p7c6p7">
<span class="m-text m-primary">Āmantā.</span><br />
</p>
<p id="kv2p7c6p8">
<span class="m-text m-primary">Tena hi na vattabbaṁ—</span><br />
</p>
<p id="kv2p7c6p9">
<span class="m-text m-primary">“te dhammā cittena lahuparivattā”ti.</span><br />
</p>
<p id="kv2p7c7p1">
<span class="m-text m-primary">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c7p2">
<span class="m-text m-primary">Āmantā.</span><br />
</p>
<p id="kv2p7c7p3">
<span class="m-text m-primary">Cakkhuviññāṇaṁ divasaṁ tiṭṭhatīti?</span><br />
</p>
<p id="kv2p7c7p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c7p5">
<span class="m-text m-primary">Sotaviññāṇaṁ …pe…</span><br />
</p>
<p id="kv2p7c7p6">
<span class="m-text m-primary">ghānaviññāṇaṁ …</span><br />
</p>
<p id="kv2p7c7p7">
<span class="m-text m-primary">jivhāviññāṇaṁ …</span><br />
</p>
<p id="kv2p7c7p8">
<span class="m-text m-primary">kāyaviññāṇaṁ …</span><br />
</p>
<p id="kv2p7c7p9">
<span class="m-text m-primary">akusalaṁ cittaṁ …</span><br />
</p>
<p id="kv2p7c7p10">
<span class="m-text m-primary">rāgasahagataṁ …</span><br />
</p>
<p id="kv2p7c7p11">
<span class="m-text m-primary">dosasahagataṁ …</span><br />
</p>
<p id="kv2p7c7p12">
<span class="m-text m-primary">mohasahagataṁ …</span><br />
</p>
<p id="kv2p7c7p13">
<span class="m-text m-primary">mānasahagataṁ …</span><br />
</p>
<p id="kv2p7c7p14">
<span class="m-text m-primary">diṭṭhisahagataṁ …</span><br />
</p>
<p id="kv2p7c7p15">
<span class="m-text m-primary">vicikicchāsahagataṁ …</span><br />
</p>
<p id="kv2p7c7p16">
<span class="m-text m-primary">thinasahagataṁ …</span><br />
</p>
<p id="kv2p7c7p17">
<span class="m-text m-primary">uddhaccasahagataṁ …</span><br />
</p>
<p id="kv2p7c7p18">
<span class="m-text m-primary">ahirikasahagataṁ …</span><br />
</p>
<p id="kv2p7c7p19">
<span class="m-text m-primary">anottappasahagataṁ cittaṁ divasaṁ tiṭṭhatīti?</span><br />
</p>
<p id="kv2p7c7p20">
<span class="m-text m-primary">Na hevaṁ vattabbe …pe….</span><br />
</p>
<p id="kv2p7c8p1">
<span class="m-text m-primary">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c8p2">
<span class="m-text m-primary">Āmantā.</span><br />
</p>
<p id="kv2p7c8p3">
<span class="m-text m-primary">Yeneva cittena cakkhunā rūpaṁ passati, teneva cittena sotena saddaṁ suṇāti …pe…</span><br />
</p>
<p id="kv2p7c8p4">
<span class="m-text m-primary">ghānena gandhaṁ ghāyati …</span><br />
</p>
<p id="kv2p7c8p5">
<span class="m-text m-primary">jivhāya rasaṁ sāyati …</span><br />
</p>
<p id="kv2p7c8p6">
<span class="m-text m-primary">kāyena phoṭṭhabbaṁ phusati …</span><br />
</p>
<p id="kv2p7c8p7">
<span class="m-text m-primary">manasā dhammaṁ vijānāti …pe…</span><br />
</p>
<p id="kv2p7c8p8">
<span class="m-text m-primary">yeneva cittena manasā dhammaṁ vijānāti, teneva cittena cakkhunā rūpaṁ passati …pe…</span><br />
</p>
<p id="kv2p7c8p9">
<span class="m-text m-primary">sotena saddaṁ suṇāti …</span><br />
</p>
<p id="kv2p7c8p10">
<span class="m-text m-primary">ghānena gandhaṁ ghāyati …</span><br />
</p>
<p id="kv2p7c8p11">
<span class="m-text m-primary">jivhāya rasaṁ sāyati …pe…</span><br />
</p>
<p id="kv2p7c8p12">
<span class="m-text m-primary">kāyena phoṭṭhabbaṁ phusatīti?</span><br />
</p>
<p id="kv2p7c8p13">
<span class="m-text m-primary">Na hevaṁ vattabbe …pe….</span><br />
</p>
<p id="kv2p7c9p1">
<span class="m-text m-primary">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c9p2">
<span class="m-text m-primary">Āmantā.</span><br />
</p>
<p id="kv2p7c9p3">
<span class="m-text m-primary">Yeneva cittena abhikkamati, teneva cittena paṭikkamati;</span><br />
</p>
<p id="kv2p7c9p4">
<span class="m-text m-primary">yeneva cittena paṭikkamati, teneva cittena abhikkamati;</span><br />
</p>
<p id="kv2p7c9p5">
<span class="m-text m-primary">yeneva cittena āloketi, teneva cittena viloketi;</span><br />
</p>
<p id="kv2p7c9p6">
<span class="m-text m-primary">yeneva cittena viloketi, teneva cittena āloketi;</span><br />
</p>
<p id="kv2p7c9p7">
<span class="m-text m-primary">yeneva cittena samiñjeti, teneva cittena pasāreti;</span><br />
</p>
<p id="kv2p7c9p8">
<span class="m-text m-primary">yeneva cittena pasāreti, teneva cittena samiñjetīti?</span><br />
</p>
<p id="kv2p7c9p9">
<span class="m-text m-primary">Na hevaṁ vattabbe …pe….</span><br />
</p>
<p id="kv2p7c10p1">
<span class="m-text m-primary">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c10p2">
<span class="m-text m-primary">Āmantā.</span><br />
</p>
<p id="kv2p7c10p3">
<span class="m-text m-primary">Manussānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c10p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c11p1">
<span class="m-text m-primary">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c11p2">
<span class="m-text m-primary">Āmantā.</span><br />
</p>
<p id="kv2p7c11p3">
<span class="m-text m-primary">Cātumahārājikānaṁ devānaṁ …pe…</span><br />
</p>
<p id="kv2p7c11p4">
<span class="m-text m-primary">tāvatiṁsānaṁ devānaṁ …</span><br />
</p>
<p id="kv2p7c11p5">
<span class="m-text m-primary">yāmānaṁ devānaṁ …</span><br />
</p>
<p id="kv2p7c11p6">
<span class="m-text m-primary">tusitānaṁ devānaṁ …</span><br />
</p>
<p id="kv2p7c11p7">
<span class="m-text m-primary">nimmānaratīnaṁ devānaṁ …</span><br />
</p>
<p id="kv2p7c11p8">
<span class="m-text m-primary">paranimmitavasavattīnaṁ devānaṁ …</span><br />
</p>
<p id="kv2p7c11p9">
<span class="m-text m-primary">brahmapārisajjānaṁ devānaṁ …</span><br />
</p>
<p id="kv2p7c11p10">
<span class="m-text m-primary">brahmapurohitānaṁ devānaṁ …</span><br />
</p>
<p id="kv2p7c11p11">
<span class="m-text m-primary">mahābrahmānaṁ devānaṁ …</span><br />
</p>
<p id="kv2p7c11p12">
<span class="m-text m-primary">parittābhānaṁ devānaṁ …</span><br />
</p>
<p id="kv2p7c11p13">
<span class="m-text m-primary">appamāṇābhānaṁ devānaṁ …</span><br />
</p>
<p id="kv2p7c11p14">
<span class="m-text m-primary">ābhassarānaṁ devānaṁ …</span><br />
</p>
<p id="kv2p7c11p15">
<span class="m-text m-primary">parittasubhānaṁ devānaṁ …</span><br />
</p>
<p id="kv2p7c11p16">
<span class="m-text m-primary">appamāṇasubhānaṁ devānaṁ …</span><br />
</p>
<p id="kv2p7c11p17">
<span class="m-text m-primary">subhakiṇhānaṁ devānaṁ …</span><br />
</p>
<p id="kv2p7c11p18">
<span class="m-text m-primary">vehapphalānaṁ devānaṁ …</span><br />
</p>
<p id="kv2p7c11p19">
<span class="m-text m-primary">avihānaṁ devānaṁ …</span><br />
</p>
<p id="kv2p7c11p20">
<span class="m-text m-primary">atappānaṁ devānaṁ …</span><br />
</p>
<p id="kv2p7c11p21">
<span class="m-text m-primary">sudassānaṁ devānaṁ …</span><br />
</p>
<p id="kv2p7c11p22">
<span class="m-text m-primary">sudassīnaṁ devānaṁ …</span><br />
</p>
<p id="kv2p7c11p23">
<span class="m-text m-primary">akaniṭṭhānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c11p24">
<span class="m-text m-primary">Na hevaṁ vattabbe.</span><br />
</p>
<p id="kv2p7c12p1">
<span class="m-text m-primary">Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?</span><br />
</p>
<p id="kv2p7c12p2">
<span class="m-text m-primary">Āmantā.</span><br />
</p>
<p id="kv2p7c12p3">
<span class="m-text m-primary">Manussānaṁ vassasataṁ āyuppamāṇaṁ, manussānaṁ ekaṁ cittaṁ vassasataṁ tiṭṭhatīti?</span><br />
</p>
<p id="kv2p7c12p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c13p1">
<span class="m-text m-primary">Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?</span><br />
</p>
<p id="kv2p7c13p2">
<span class="m-text m-primary">Āmantā.</span><br />
</p>
<p id="kv2p7c13p3">
<span class="m-text m-primary">Cātumahārājikānaṁ devānaṁ pañca vassasatāni āyuppamāṇaṁ, cātumahārājikānaṁ devānaṁ ekaṁ cittaṁ pañca vassasatāni tiṭṭhati …</span><br />
</p>
<p id="kv2p7c13p4">
<span class="m-text m-primary">vassasahassaṁ tiṭṭhati …</span><br />
</p>
<p id="kv2p7c13p5">
<span class="m-text m-primary">dve vassasahassāni tiṭṭhati …</span><br />
</p>
<p id="kv2p7c13p6">
<span class="m-text m-primary">cattāri vassasahassāni tiṭṭhati …</span><br />
</p>
<p id="kv2p7c13p7">
<span class="m-text m-primary">aṭṭha vassasahassāni tiṭṭhati …</span><br />
</p>
<p id="kv2p7c13p8">
<span class="m-text m-primary">soḷasa vassasahassāni tiṭṭhati …</span><br />
</p>
<p id="kv2p7c13p9">
<span class="m-text m-primary">kappassa tatiyabhāgaṁ tiṭṭhati …</span><br />
</p>
<p id="kv2p7c13p10">
<span class="m-text m-primary">upaḍḍhakappaṁ tiṭṭhati …</span><br />
</p>
<p id="kv2p7c13p11">
<span class="m-text m-primary">ekaṁ kappaṁ tiṭṭhati …</span><br />
</p>
<p id="kv2p7c13p12">
<span class="m-text m-primary">dve kappe tiṭṭhati …</span><br />
</p>
<p id="kv2p7c13p13">
<span class="m-text m-primary">cattāro kappe tiṭṭhati …</span><br />
</p>
<p id="kv2p7c13p14">
<span class="m-text m-primary">aṭṭha kappe tiṭṭhati …</span><br />
</p>
<p id="kv2p7c13p15">
<span class="m-text m-primary">soḷasa kappe tiṭṭhati …</span><br />
</p>
<p id="kv2p7c13p16">
<span class="m-text m-primary">bāttiṁsa kappe tiṭṭhati …</span><br />
</p>
<p id="kv2p7c13p17">
<span class="m-text m-primary">catusaṭṭhi kappe tiṭṭhati …</span><br />
</p>
<p id="kv2p7c13p18">
<span class="m-text m-primary">pañca kappasatāni tiṭṭhati …</span><br />
</p>
<p id="kv2p7c13p19">
<span class="m-text m-primary">kappasahassaṁ tiṭṭhati …</span><br />
</p>
<p id="kv2p7c13p20">
<span class="m-text m-primary">dve kappasahassāni tiṭṭhati …</span><br />
</p>
<p id="kv2p7c13p21">
<span class="m-text m-primary">cattāri kappasahassāni tiṭṭhati …</span><br />
</p>
<p id="kv2p7c13p22">
<span class="m-text m-primary">aṭṭha kappasahassāni tiṭṭhati …</span><br />
</p>
<p id="kv2p7c13p23">
<span class="m-text m-primary">akaniṭṭhānaṁ devānaṁ soḷasa kappasahassāni āyuppamāṇaṁ, akaniṭṭhānaṁ devānaṁ ekaṁ cittaṁ soḷasa kappasahassāni tiṭṭhatīti?</span><br />
</p>
<p id="kv2p7c13p24">
<span class="m-text m-primary">Na hevaṁ vattabbe.</span><br />
</p>
<p id="kv2p7c14p1">
<span class="m-text m-primary">Ākāsānañcāyatanūpagānaṁ devānaṁ cittaṁ muhuttaṁ muhuttaṁ uppajjati muhuttaṁ muhuttaṁ nirujjhatīti?</span><br />
</p>
<p id="kv2p7c14p2">
<span class="m-text m-primary">Āmantā.</span><br />
</p>
<p id="kv2p7c14p3">
<span class="m-text m-primary">Ākāsānañcāyatanūpagā devā muhuttaṁ muhuttaṁ cavanti muhuttaṁ muhuttaṁ uppajjantīti?</span><br />
</p>
<p id="kv2p7c14p4">
<span class="m-text m-primary">Na hevaṁ vattabbe.</span><br />
</p>
<p id="kv2p7c15p1">
<span class="m-text m-primary">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c15p2">
<span class="m-text m-primary">Āmantā.</span><br />
</p>
<p id="kv2p7c15p3">
<span class="m-text m-primary">Ākāsānañcāyatanūpagā devā yeneva cittena uppajjanti, teneva cittena cavantīti?</span><br />
</p>
<p id="kv2p7c15p4">
<span class="m-text m-primary">Na hevaṁ vattabbe …pe….</span><br />
</p>
<p id="kv2p7c15p5">
<span class="m-text m-primary">Cittaṭṭhitikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>