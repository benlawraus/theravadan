<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-apy001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://theravadan.org/pages/thi-apy001z.html" />
  <meta property="og:description" content="Sumedhāvagga 1. Sumedhātherīapadāna Namo tassa Bhagavato Arahato Sammāsambuddhassa. Atha therikāpadānāni suṇātha— “Bhagavati koṇāgamane, Saṅghārāmamhi navanivesanamhi; Sakhiyo tisso janiyo, Vihāradānaṁ adāsimha. Dasakkhattuṁ satakkhattuṁ, Dasasatakkhattuṁ satānañca satakkhattuṁ; Devesu upapajjimha, Ko vādo mānuse bhave. Deve mahiddhikā ahumha, mānusakamhi ko vādo; Sattaratanamahesī, itthiratanaṁ ahaṁ bhaviṁ. Idha sañcitakusalā, susamiddhakulappajā; Dhanañjānī ca khemā …" />
  <meta name="twitter:description" content="Sumedhāvagga 1. Sumedhātherīapadāna Namo tassa Bhagavato Arahato Sammāsambuddhassa. Atha therikāpadānāni suṇātha— “Bhagavati koṇāgamane, Saṅghārāmamhi navanivesanamhi; Sakhiyo tisso janiyo, Vihāradānaṁ adāsimha. Dasakkhattuṁ satakkhattuṁ, Dasasatakkhattuṁ satānañca satakkhattuṁ; Devesu upapajjimha, Ko vādo mānuse bhave. Deve mahiddhikā ahumha, mānusakamhi ko vādo; Sattaratanamahesī, itthiratanaṁ ahaṁ bhaviṁ. Idha sañcitakusalā, susamiddhakulappajā; Dhanañjānī ca khemā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="sumedhavagga">
<h2><a href="#sumedhavagga">Sumedhāvagga</a></h2>
<section id="sumedhatheriapadana">
<h3><a href="#sumedhatheriapadana">1. Sumedhātherīapadāna</a></h3>
<p id="thi-ap1c1p1">
<span class="m-text m-primary">Namo tassa Bhagavato Arahato Sammāsambuddhassa.</span><br />
</p>
<p id="thi-ap1c2p1">
<span class="m-text m-primary">Atha therikāpadānāni suṇātha—</span><br />
</p>
<p id="thi-ap1c3p1">
<span class="m-text m-primary">“Bhagavati koṇāgamane,</span><br />
</p>
<p id="thi-ap1c3p2">
<span class="m-text m-primary">Saṅghārāmamhi navanivesanamhi;</span><br />
</p>
<p id="thi-ap1c3p3">
<span class="m-text m-primary">Sakhiyo tisso janiyo,</span><br />
</p>
<p id="thi-ap1c3p4">
<span class="m-text m-primary">Vihāradānaṁ adāsimha.</span><br />
</p>
<p id="thi-ap1c4p1">
<span class="m-text m-primary">Dasakkhattuṁ satakkhattuṁ,</span><br />
</p>
<p id="thi-ap1c4p2">
<span class="m-text m-primary">Dasasatakkhattuṁ satānañca satakkhattuṁ;</span><br />
</p>
<p id="thi-ap1c4p3">
<span class="m-text m-primary">Devesu upapajjimha,</span><br />
</p>
<p id="thi-ap1c4p4">
<span class="m-text m-primary">Ko vādo mānuse bhave.</span><br />
</p>
<p id="thi-ap1c5p1">
<span class="m-text m-primary">Deve mahiddhikā ahumha,</span><br />
</p>
<p id="thi-ap1c5p2">
<span class="m-text m-primary">mānusakamhi ko vādo;</span><br />
</p>
<p id="thi-ap1c5p3">
<span class="m-text m-primary">Sattaratanamahesī,</span><br />
</p>
<p id="thi-ap1c5p4">
<span class="m-text m-primary">itthiratanaṁ ahaṁ bhaviṁ.</span><br />
</p>
<p id="thi-ap1c6p1">
<span class="m-text m-primary">Idha sañcitakusalā,</span><br />
</p>
<p id="thi-ap1c6p2">
<span class="m-text m-primary">susamiddhakulappajā;</span><br />
</p>
<p id="thi-ap1c6p3">
<span class="m-text m-primary">Dhanañjānī ca khemā ca,</span><br />
</p>
<p id="thi-ap1c6p4">
<span class="m-text m-primary">ahampi ca tayo janā.</span><br />
</p>
<p id="thi-ap1c7p1">
<span class="m-text m-primary">Ārāmaṁ sukataṁ katvā,</span><br />
</p>
<p id="thi-ap1c7p2">
<span class="m-text m-primary">sabbāvayavamaṇḍitaṁ;</span><br />
</p>
<p id="thi-ap1c7p3">
<span class="m-text m-primary">Buddhappamukhasaṅghassa,</span><br />
</p>
<p id="thi-ap1c7p4">
<span class="m-text m-primary">niyyādetvā samoditā.</span><br />
</p>
<p id="thi-ap1c8p1">
<span class="m-text m-primary">Yattha yatthūpapajjāmi,</span><br />
</p>
<p id="thi-ap1c8p2">
<span class="m-text m-primary">tassa kammassa vāhasā;</span><br />
</p>
<p id="thi-ap1c8p3">
<span class="m-text m-primary">Devesu aggataṁ pattā,</span><br />
</p>
<p id="thi-ap1c8p4">
<span class="m-text m-primary">manussesu tatheva ca.</span><br />
</p>
<p id="thi-ap1c9p1">
<span class="m-text m-primary">Imasmiṁyeva kappamhi,</span><br />
</p>
<p id="thi-ap1c9p2">
<span class="m-text m-primary">brahmabandhu mahāyaso;</span><br />
</p>
<p id="thi-ap1c9p3">
<span class="m-text m-primary">Kassapo nāma gottena,</span><br />
</p>
<p id="thi-ap1c9p4">
<span class="m-text m-primary">uppajji vadataṁ varo.</span><br />
</p>
<p id="thi-ap1c10p1">
<span class="m-text m-primary">Upaṭṭhāko mahesissa,</span><br />
</p>
<p id="thi-ap1c10p2">
<span class="m-text m-primary">tadā āsi narissaro;</span><br />
</p>
<p id="thi-ap1c10p3">
<span class="m-text m-primary">Kāsirājā kikī nāma,</span><br />
</p>
<p id="thi-ap1c10p4">
<span class="m-text m-primary">bārāṇasipuruttame.</span><br />
</p>
<p id="thi-ap1c11p1">
<span class="m-text m-primary">Tassāsuṁ satta dhītaro,</span><br />
</p>
<p id="thi-ap1c11p2">
<span class="m-text m-primary">rājakaññā sukhedhitā;</span><br />
</p>
<p id="thi-ap1c11p3">
<span class="m-text m-primary">Buddhopaṭṭhānaniratā,</span><br />
</p>
<p id="thi-ap1c11p4">
<span class="m-text m-primary">brahmacariyaṁ cariṁsu tā.</span><br />
</p>
<p id="thi-ap1c12p1">
<span class="m-text m-primary">Tāsaṁ sahāyikā hutvā,</span><br />
</p>
<p id="thi-ap1c12p2">
<span class="m-text m-primary">sīlesu susamāhitā;</span><br />
</p>
<p id="thi-ap1c12p3">
<span class="m-text m-primary">Datvā dānāni sakkaccaṁ,</span><br />
</p>
<p id="thi-ap1c12p4">
<span class="m-text m-primary">agāreva vataṁ cariṁ.</span><br />
</p>
<p id="thi-ap1c13p1">
<span class="m-text m-primary">Tena kammena sukatena,</span><br />
</p>
<p id="thi-ap1c13p2">
<span class="m-text m-primary">cetanāpaṇidhīhi ca;</span><br />
</p>
<p id="thi-ap1c13p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="thi-ap1c13p4">
<span class="m-text m-primary">tāvatiṁsūpagā ahaṁ.</span><br />
</p>
<p id="thi-ap1c14p1">
<span class="m-text m-primary">Tato cutā yāmamagaṁ,</span><br />
</p>
<p id="thi-ap1c14p2">
<span class="m-text m-primary">tatohaṁ tusitaṁ gatā;</span><br />
</p>
<p id="thi-ap1c14p3">
<span class="m-text m-primary">Tato ca nimmānaratiṁ,</span><br />
</p>
<p id="thi-ap1c14p4">
<span class="m-text m-primary">vasavattipuraṁ tato.</span><br />
</p>
<p id="thi-ap1c15p1">
<span class="m-text m-primary">Yattha yatthūpapajjāmi,</span><br />
</p>
<p id="thi-ap1c15p2">
<span class="m-text m-primary">puññakammasamohitā;</span><br />
</p>
<p id="thi-ap1c15p3">
<span class="m-text m-primary">Tattha tattheva rājūnaṁ,</span><br />
</p>
<p id="thi-ap1c15p4">
<span class="m-text m-primary">mahesittamakārayiṁ.</span><br />
</p>
<p id="thi-ap1c16p1">
<span class="m-text m-primary">Tato cutā manussatte,</span><br />
</p>
<p id="thi-ap1c16p2">
<span class="m-text m-primary">rājūnaṁ cakkavattinaṁ;</span><br />
</p>
<p id="thi-ap1c16p3">
<span class="m-text m-primary">Maṇḍalīnañca rājūnaṁ,</span><br />
</p>
<p id="thi-ap1c16p4">
<span class="m-text m-primary">mahesittamakārayiṁ.</span><br />
</p>
<p id="thi-ap1c17p1">
<span class="m-text m-primary">Sampattimanubhotvāna,</span><br />
</p>
<p id="thi-ap1c17p2">
<span class="m-text m-primary">devesu mānusesu ca;</span><br />
</p>
<p id="thi-ap1c17p3">
<span class="m-text m-primary">Sabbattha sukhitā hutvā,</span><br />
</p>
<p id="thi-ap1c17p4">
<span class="m-text m-primary">nekajātīsu saṁsariṁ.</span><br />
</p>
<p id="thi-ap1c18p1">
<span class="m-text m-primary">So hetu ca so pabhavo,</span><br />
</p>
<p id="thi-ap1c18p2">
<span class="m-text m-primary">Tammūlaṁ sāsane khamaṁ;</span><br />
</p>
<p id="thi-ap1c18p3">
<span class="m-text m-primary">Paṭhamaṁ taṁ samodhānaṁ,</span><br />
</p>
<p id="thi-ap1c18p4">
<span class="m-text m-primary">Taṁ dhammaratāya nibbānaṁ.</span><br />
</p>
<p id="thi-ap1c19p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap1c19p2">
<span class="m-text m-primary">bhavā sabbe samūhatā;</span><br />
</p>
<p id="thi-ap1c19p3">
<span class="m-text m-primary">Nāgīva bandhanaṁ chetvā,</span><br />
</p>
<p id="thi-ap1c19p4">
<span class="m-text m-primary">viharāmi anāsavā.</span><br />
</p>
<p id="thi-ap1c20p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap1c20p2">
<span class="m-text m-primary">buddhaseṭṭhassa santike;</span><br />
</p>
<p id="thi-ap1c20p3">
<span class="m-text m-primary">Tisso vijjā anuppattā,</span><br />
</p>
<p id="thi-ap1c20p4">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap1c21p1">
<span class="m-text m-primary">Paṭisambhidā catasso,</span><br />
</p>
<p id="thi-ap1c21p2">
<span class="m-text m-primary">vimokkhāpi ca aṭṭhime;</span><br />
</p>
<p id="thi-ap1c21p3">
<span class="m-text m-primary">Chaḷabhiññā sacchikatā,</span><br />
</p>
<p id="thi-ap1c21p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap1c22p1">
<span class="m-text m-primary">Itthaṁ sudaṁ sumedhā bhikkhunī imā gāthāyo abhāsitthāti.</span><br />
</p>
<p id="thi-ap1c23p1">
<span class="m-text m-primary">Sumedhātheriyāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>