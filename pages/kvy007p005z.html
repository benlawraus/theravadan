<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy007p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy007p005z.html" />
  <meta property="og:description" content="Mahāpaṇṇāsaka Sattamavagga Paribhogamayapuññakathā Paribhogamayaṁ puññaṁ vaḍḍhatīti? Āmantā. Paribhogamayo phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṁ vaḍḍhati, saddhā vaḍḍhati, vīriyaṁ vaḍḍhati, sati vaḍḍhati, samādhi vaḍḍhati, paññā vaḍḍhatīti? Na hevaṁ vattabbe …pe…. Paribhogamayaṁ puññaṁ vaḍḍhatīti? Āmantā. Latā …" />
  <meta name="twitter:description" content="Mahāpaṇṇāsaka Sattamavagga Paribhogamayapuññakathā Paribhogamayaṁ puññaṁ vaḍḍhatīti? Āmantā. Paribhogamayo phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṁ vaḍḍhati, saddhā vaḍḍhati, vīriyaṁ vaḍḍhati, sati vaḍḍhati, samādhi vaḍḍhati, paññā vaḍḍhatīti? Na hevaṁ vattabbe …pe…. Paribhogamayaṁ puññaṁ vaḍḍhatīti? Āmantā. Latā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<p id="kv7p5c0p2">
<span class="m-text m-primary">Mahāpaṇṇāsaka</span><br />
</p>
<p id="kv7p5c0p3">
<span class="m-text m-primary">Sattamavagga</span><br />
</p>
<p id="kv7p5c0p4">
<span class="m-text m-primary">Paribhogamayapuññakathā</span><br />
</p>
<p id="kv7p5c1p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c1p2">
<span class="m-text m-primary">Āmantā.</span><br />
</p>
<p id="kv7p5c1p3">
<span class="m-text m-primary">Paribhogamayo phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṁ vaḍḍhati, saddhā vaḍḍhati, vīriyaṁ vaḍḍhati, sati vaḍḍhati, samādhi vaḍḍhati, paññā vaḍḍhatīti?</span><br />
</p>
<p id="kv7p5c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv7p5c2p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c2p2">
<span class="m-text m-primary">Āmantā.</span><br />
</p>
<p id="kv7p5c2p3">
<span class="m-text m-primary">Latā viya vaḍḍhati, māluvā viya vaḍḍhati, rukkho viya vaḍḍhati, tiṇaṁ viya vaḍḍhati, muñjapuñjo viya vaḍḍhatīti?</span><br />
</p>
<p id="kv7p5c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv7p5c3p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c3p2">
<span class="m-text m-primary">Āmantā.</span><br />
</p>
<p id="kv7p5c3p3">
<span class="m-text m-primary">Dāyako dānaṁ datvā na samannāharati, hoti puññanti?</span><br />
</p>
<p id="kv7p5c3p4">
<span class="m-text m-primary">Āmantā.</span><br />
</p>
<p id="kv7p5c3p5">
<span class="m-text m-primary">Anāvaṭṭentassa hoti …</span><br />
</p>
<p id="kv7p5c3p6">
<span class="m-text m-primary">anābhogassa hoti …</span><br />
</p>
<p id="kv7p5c3p7">
<span class="m-text m-primary">asamannāharantassa hoti …</span><br />
</p>
<p id="kv7p5c3p8">
<span class="m-text m-primary">amanasikarontassa hoti …</span><br />
</p>
<p id="kv7p5c3p9">
<span class="m-text m-primary">acetayantassa hoti …</span><br />
</p>
<p id="kv7p5c3p10">
<span class="m-text m-primary">apatthayantassa hoti … appaṇidahantassa hotīti?</span><br />
</p>
<p id="kv7p5c3p11">
<span class="m-text m-primary">Na hevaṁ vattabbe …pe…</span><br />
</p>
<p id="kv7p5c3p12">
<span class="m-text m-primary">nanu āvaṭṭentassa hoti …</span><br />
</p>
<p id="kv7p5c3p13">
<span class="m-text m-primary">ābhogassa hoti …</span><br />
</p>
<p id="kv7p5c3p14">
<span class="m-text m-primary">samannāharantassa hoti …</span><br />
</p>
<p id="kv7p5c3p15">
<span class="m-text m-primary">manasikarontassa hoti …</span><br />
</p>
<p id="kv7p5c3p16">
<span class="m-text m-primary">cetayantassa hoti …</span><br />
</p>
<p id="kv7p5c3p17">
<span class="m-text m-primary">patthayantassa hoti … paṇidahantassa hotīti?</span><br />
</p>
<p id="kv7p5c3p18">
<span class="m-text m-primary">Āmantā.</span><br />
</p>
<p id="kv7p5c3p19">
<span class="m-text m-primary">Hañci āvaṭṭentassa hoti …</span><br />
</p>
<p id="kv7p5c3p20">
<span class="m-text m-primary">ābhogassa hoti …</span><br />
</p>
<p id="kv7p5c3p21">
<span class="m-text m-primary">samannāharantassa hoti …</span><br />
</p>
<p id="kv7p5c3p22">
<span class="m-text m-primary">manasikarontassa hoti …</span><br />
</p>
<p id="kv7p5c3p23">
<span class="m-text m-primary">cetayantassa hoti …</span><br />
</p>
<p id="kv7p5c3p24">
<span class="m-text m-primary">patthayantassa hoti … paṇidahantassa hoti, no ca vata re vattabbe—</span><br />
</p>
<p id="kv7p5c3p25">
<span class="m-text m-primary">“paribhogamayaṁ puññaṁ vaḍḍhatī”ti.</span><br />
</p>
<p id="kv7p5c4p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c4p2">
<span class="m-text m-primary">Āmantā.</span><br />
</p>
<p id="kv7p5c4p3">
<span class="m-text m-primary">Dāyako dānaṁ datvā kāmavitakkaṁ vitakketi, byāpādavitakkaṁ vitakketi, vihiṁsāvitakkaṁ vitakketi, hoti puññanti?</span><br />
</p>
<p id="kv7p5c4p4">
<span class="m-text m-primary">Āmantā.</span><br />
</p>
<p id="kv7p5c4p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv7p5c4p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv7p5c4p7">
<span class="m-text m-primary">Na hevaṁ vattabbe …pe…</span><br />
</p>
<p id="kv7p5c4p8">
<span class="m-text m-primary">dvinnaṁ phassānaṁ …pe…</span><br />
</p>
<p id="kv7p5c4p9">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv7p5c4p10">
<span class="m-text m-primary">Āmantā.</span><br />
</p>
<p id="kv7p5c4p11">
<span class="m-text m-primary">Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti?</span><br />
</p>
<p id="kv7p5c4p12">
<span class="m-text m-primary">Na hevaṁ vattabbe …pe…</span><br />
</p>
<p id="kv7p5c4p13">
<span class="m-text m-primary">kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti?</span><br />
</p>
<p id="kv7p5c4p14">
<span class="m-text m-primary">Āmantā.</span><br />
</p>
<p id="kv7p5c4p15">
<span class="m-text m-primary">Nanu vuttaṁ bhagavatā—</span><br />
</p>
<p id="kv7p5c4p16">
<span class="m-text m-primary">“cattārimāni, bhikkhave, suvidūravidūrāni.</span><br />
</p>
<p id="kv7p5c4p17">
<span class="m-text m-primary">Katamāni cattāri?</span><br />
</p>
<p id="kv7p5c4p18">
<span class="m-text m-primary">Nabhañca, bhikkhave, pathavī ca—</span><br />
</p>
<p id="kv7p5c4p19">
<span class="m-text m-primary">idaṁ paṭhamaṁ suvidūravidūraṁ.</span><br />
</p>
<p id="kv7p5c4p20">
<span class="m-text m-primary">Orimañca, bhikkhave, tīraṁ samuddassa pārimañca tīraṁ—</span><br />
</p>
<p id="kv7p5c4p21">
<span class="m-text m-primary">idaṁ dutiyaṁ suvidūravidūraṁ.</span><br />
</p>
<p id="kv7p5c4p22">
<span class="m-text m-primary">Yato ca, bhikkhave, verocano abbhudeti yattha ca atthameti—</span><br />
</p>
<p id="kv7p5c4p23">
<span class="m-text m-primary">idaṁ tatiyaṁ suvidūravidūraṁ.</span><br />
</p>
<p id="kv7p5c4p24">
<span class="m-text m-primary">Satañca, bhikkhave, dhammo asatañca dhammo—</span><br />
</p>
<p id="kv7p5c4p25">
<span class="m-text m-primary">idaṁ catutthaṁ suvidūravidūraṁ.</span><br />
</p>
<p id="kv7p5c4p26">
<span class="m-text m-primary">Imāni kho, bhikkhave, cattāri suvidūravidūrānīti.</span><br />
</p>
<p id="kv7p5c5p1">
<span class="m-text m-primary">Nabhañca dūre pathavī ca dūre,</span><br />
</p>
<p id="kv7p5c5p2">
<span class="m-text m-primary">Pāraṁ samuddassa tadāhu dūre;</span><br />
</p>
<p id="kv7p5c5p3">
<span class="m-text m-primary">Yato ca verocano abbhudeti,</span><br />
</p>
<p id="kv7p5c5p4">
<span class="m-text m-primary">Pabhaṅkaro yattha ca atthameti;</span><br />
</p>
<p id="kv7p5c5p5">
<span class="m-text m-primary">Tato have dūrataraṁ vadanti,</span><br />
</p>
<p id="kv7p5c5p6">
<span class="m-text m-primary">Satañca dhammaṁ asatañca dhammaṁ.</span><br />
</p>
<p id="kv7p5c6p1">
<span class="m-text m-primary">Abyāyiko hoti sataṁ samāgamo,</span><br />
</p>
<p id="kv7p5c6p2">
<span class="m-text m-primary">Yāvampi tiṭṭheyya tatheva hoti;</span><br />
</p>
<p id="kv7p5c6p3">
<span class="m-text m-primary">Khippañhi veti asataṁ samāgamo,</span><br />
</p>
<p id="kv7p5c6p4">
<span class="m-text m-primary">Tasmā sataṁ dhammo asabbhi ārakā”ti.</span><br />
</p>
<p id="kv7p5c7p1">
<span class="m-text m-primary">Attheva suttantoti?</span><br />
</p>
<p id="kv7p5c7p2">
<span class="m-text m-primary">Āmantā.</span><br />
</p>
<p id="kv7p5c7p3">
<span class="m-text m-primary">Tena hi na vattabbaṁ—</span><br />
</p>
<p id="kv7p5c7p4">
<span class="m-text m-primary">“kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantī”ti.</span><br />
</p>
<p id="kv7p5c8p1">
<span class="m-text m-primary">Na vattabbaṁ—</span><br />
</p>
<p id="kv7p5c8p2">
<span class="m-text m-primary">“paribhogamayaṁ puññaṁ vaḍḍhatī”ti?</span><br />
</p>
<p id="kv7p5c8p3">
<span class="m-text m-primary">Āmantā.</span><br />
</p>
<p id="kv7p5c8p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv7p5c9p1">
<span class="m-text m-primary">“Ārāmaropā vanaropā,</span><br />
</p>
<p id="kv7p5c9p2">
<span class="m-text m-primary">ye janā setukārakā;</span><br />
</p>
<p id="kv7p5c9p3">
<span class="m-text m-primary">Papañca udapānañca,</span><br />
</p>
<p id="kv7p5c9p4">
<span class="m-text m-primary">ye dadanti upassayaṁ.</span><br />
</p>
<p id="kv7p5c10p1">
<span class="m-text m-primary">Tesaṁ divā ca ratto ca,</span><br />
</p>
<p id="kv7p5c10p2">
<span class="m-text m-primary">sadā puññaṁ pavaḍḍhati;</span><br />
</p>
<p id="kv7p5c10p3">
<span class="m-text m-primary">Dhammaṭṭhā sīlasampannā,</span><br />
</p>
<p id="kv7p5c10p4">
<span class="m-text m-primary">te janā saggagāmino”ti.</span><br />
</p>
<p id="kv7p5c11p1">
<span class="m-text m-primary">Attheva suttantoti?</span><br />
</p>
<p id="kv7p5c11p2">
<span class="m-text m-primary">Āmantā.</span><br />
</p>
<p id="kv7p5c11p3">
<span class="m-text m-primary">Tena hi paribhogamayaṁ puññaṁ vaḍḍhatīti.</span><br />
</p>
<p id="kv7p5c12p1">
<span class="m-text m-primary">Na vattabbaṁ—</span><br />
</p>
<p id="kv7p5c12p2">
<span class="m-text m-primary">“paribhogamayaṁ puññaṁ vaḍḍhatī”ti?</span><br />
</p>
<p id="kv7p5c12p3">
<span class="m-text m-primary">Āmantā.</span><br />
</p>
<p id="kv7p5c12p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv7p5c12p5">
<span class="m-text m-primary">“cattārome, bhikkhave, puññābhisandā kusalābhisandā sukhassāhārā sovaggikā sukhavipākā saggasaṁvattanikā iṭṭhāya kantāya manāpāya hitāya sukhāya saṁvattanti.</span><br />
</p>
<p id="kv7p5c12p6">
<span class="m-text m-primary">Katame cattāro?</span><br />
</p>
<p id="kv7p5c12p7">
<span class="m-text m-primary">Yassa, bhikkhave, bhikkhu cīvaraṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati.</span><br />
</p>
<p id="kv7p5c12p8">
<span class="m-text m-primary">Yassa, bhikkhave, bhikkhu piṇḍapātaṁ paribhuñjamāno …pe…</span><br />
</p>
<p id="kv7p5c12p9">
<span class="m-text m-primary">senāsanaṁ paribhuñjamāno …pe…</span><br />
</p>
<p id="kv7p5c12p10">
<span class="m-text m-primary">gilānapaccayabhesajjaparikkhāraṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati.</span><br />
</p>
<p id="kv7p5c12p11">
<span class="m-text m-primary">Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṁvattanikā iṭṭhāya kantāya manāpāya hitāya sukhāya saṁvattantī”ti.</span><br />
</p>
<p id="kv7p5c12p12">
<span class="m-text m-primary">Attheva suttantoti?</span><br />
</p>
<p id="kv7p5c12p13">
<span class="m-text m-primary">Āmantā.</span><br />
</p>
<p id="kv7p5c12p14">
<span class="m-text m-primary">Tena hi paribhogamayaṁ puññaṁ vaḍḍhatīti.</span><br />
</p>
<p id="kv7p5c13p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c13p2">
<span class="m-text m-primary">Āmantā.</span><br />
</p>
<p id="kv7p5c13p3">
<span class="m-text m-primary">Dāyako dānaṁ deti, paṭiggāhako paṭiggahetvā na paribhuñjati chaḍḍeti vissajjeti, hoti puññanti?</span><br />
</p>
<p id="kv7p5c13p4">
<span class="m-text m-primary">Āmantā.</span><br />
</p>
<p id="kv7p5c13p5">
<span class="m-text m-primary">Hañci dāyako dānaṁ deti, paṭiggāhako paṭiggahetvā na paribhuñjati chaḍḍeti vissajjeti, hoti puññaṁ;</span><br />
</p>
<p id="kv7p5c13p6">
<span class="m-text m-primary">no ca vata re vattabbe—</span><br />
</p>
<p id="kv7p5c13p7">
<span class="m-text m-primary">“paribhogamayaṁ puññaṁ vaḍḍhatī”ti.</span><br />
</p>
<p id="kv7p5c14p1">
<span class="m-text m-primary">Paribhogamayaṁ puññaṁ vaḍḍhatīti?</span><br />
</p>
<p id="kv7p5c14p2">
<span class="m-text m-primary">Āmantā.</span><br />
</p>
<p id="kv7p5c14p3">
<span class="m-text m-primary">Dāyako dānaṁ deti, paṭiggāhake paṭiggahite rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti, hoti puññanti?</span><br />
</p>
<p id="kv7p5c14p4">
<span class="m-text m-primary">Āmantā.</span><br />
</p>
<p id="kv7p5c14p5">
<span class="m-text m-primary">Hañci dāyako dānaṁ deti, paṭiggāhake paṭiggahite rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti, hoti puññaṁ;</span><br />
</p>
<p id="kv7p5c14p6">
<span class="m-text m-primary">no ca vata re vattabbe—</span><br />
</p>
<p id="kv7p5c14p7">
<span class="m-text m-primary">“paribhogamayaṁ puññaṁ vaḍḍhatī”ti.</span><br />
</p>
<p id="kv7p5c14p8">
<span class="m-text m-primary">Paribhogamayapuññakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>