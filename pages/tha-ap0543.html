<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0543.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0542.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0544.html">Next</a></div>
</div>
<p id="tha-ap543c0p2">
<span class="pali m-text">Bhaddiyavagga</span><br />
</p>
<section id="lakundabhaddiyattheraapadana">
<span id="tha-ap543c0p3"></span><h2><span class="pali m-text">1 Lakuṇḍabhaddiyattheraapadāna</span></h2>
<p id="tha-ap543c1p1">
<span class="pali m-text">“Padumuttaro nāma jino,</span><br />
</p>
<p id="tha-ap543c1p2">
<span class="pali m-text">sabbadhammesu cakkhumā;</span><br />
</p>
<p id="tha-ap543c1p3">
<span class="pali m-text">Ito satasahassamhi,</span><br />
</p>
<p id="tha-ap543c1p4">
<span class="pali m-text">kappe uppajji nāyako.</span><br />
</p>
<p id="tha-ap543c2p1">
<span class="pali m-text">Tadāhaṁ haṁsavatiyaṁ,</span><br />
</p>
<p id="tha-ap543c2p2">
<span class="pali m-text">seṭṭhiputto mahaddhano;</span><br />
</p>
<p id="tha-ap543c2p3">
<span class="pali m-text">Jaṅghāvihāraṁ vicaraṁ,</span><br />
</p>
<p id="tha-ap543c2p4">
<span class="pali m-text">saṅghārāmaṁ agacchahaṁ.</span><br />
</p>
<p id="tha-ap543c3p1">
<span class="pali m-text">Tadā so lokapajjoto,</span><br />
</p>
<p id="tha-ap543c3p2">
<span class="pali m-text">dhammaṁ desesi nāyako;</span><br />
</p>
<p id="tha-ap543c3p3">
<span class="pali m-text">Mañjussarānaṁ pavaraṁ,</span><br />
</p>
<p id="tha-ap543c3p4">
<span class="pali m-text">sāvakaṁ abhikittayi.</span><br />
</p>
<p id="tha-ap543c4p1">
<span class="pali m-text">Taṁ sutvā mudito hutvā,</span><br />
</p>
<p id="tha-ap543c4p2">
<span class="pali m-text">kāraṁ katvā mahesino;</span><br />
</p>
<p id="tha-ap543c4p3">
<span class="pali m-text">Vanditvā satthuno pāde,</span><br />
</p>
<p id="tha-ap543c4p4">
<span class="pali m-text">taṁ ṭhānamabhipatthayiṁ.</span><br />
</p>
<p id="tha-ap543c5p1">
<span class="pali m-text">Tadā buddho viyākāsi,</span><br />
</p>
<p id="tha-ap543c5p2">
<span class="pali m-text">saṅghamajjhe vināyako;</span><br />
</p>
<p id="tha-ap543c5p3">
<span class="pali m-text">‘Anāgatamhi addhāne,</span><br />
</p>
<p id="tha-ap543c5p4">
<span class="pali m-text">lacchase taṁ manorathaṁ.</span><br />
</p>
<p id="tha-ap543c6p1">
<span class="pali m-text">Satasahassito kappe,</span><br />
</p>
<p id="tha-ap543c6p2">
<span class="pali m-text">okkākakulasambhavo;</span><br />
</p>
<p id="tha-ap543c6p3">
<span class="pali m-text">Gotamo nāma gottena,</span><br />
</p>
<p id="tha-ap543c6p4">
<span class="pali m-text">satthā loke bhavissati.</span><br />
</p>
<p id="tha-ap543c7p1">
<span class="pali m-text">Tassa dhammesu dāyādo,</span><br />
</p>
<p id="tha-ap543c7p2">
<span class="pali m-text">oraso dhammanimmito;</span><br />
</p>
<p id="tha-ap543c7p3">
<span class="pali m-text">Bhaddiyo nāma nāmena,</span><br />
</p>
<p id="tha-ap543c7p4">
<span class="pali m-text">hessati satthu sāvako’.</span><br />
</p>
<p id="tha-ap543c8p1">
<span class="pali m-text">Tena kammena sukatena,</span><br />
</p>
<p id="tha-ap543c8p2">
<span class="pali m-text">cetanāpaṇidhīhi ca;</span><br />
</p>
<p id="tha-ap543c8p3">
<span class="pali m-text">Jahitvā mānusaṁ dehaṁ,</span><br />
</p>
<p id="tha-ap543c8p4">
<span class="pali m-text">tāvatiṁsamagacchahaṁ.</span><br />
</p>
<p id="tha-ap543c9p1">
<span class="pali m-text">Dvenavute ito kappe,</span><br />
</p>
<p id="tha-ap543c9p2">
<span class="pali m-text">phusso uppajji nāyako;</span><br />
</p>
<p id="tha-ap543c9p3">
<span class="pali m-text">Durāsado duppasaho,</span><br />
</p>
<p id="tha-ap543c9p4">
<span class="pali m-text">sabbalokuttamo jino.</span><br />
</p>
<p id="tha-ap543c10p1">
<span class="pali m-text">Caraṇena ca sampanno,</span><br />
</p>
<p id="tha-ap543c10p2">
<span class="pali m-text">brahā uju patāpavā;</span><br />
</p>
<p id="tha-ap543c10p3">
<span class="pali m-text">Hitesī sabbasattānaṁ,</span><br />
</p>
<p id="tha-ap543c10p4">
<span class="pali m-text">bahuṁ mocesi bandhanā.</span><br />
</p>
<p id="tha-ap543c11p1">
<span class="pali m-text">Nandārāmavane tassa,</span><br />
</p>
<p id="tha-ap543c11p2">
<span class="pali m-text">ahosiṁ phussakokilo;</span><br />
</p>
<p id="tha-ap543c11p3">
<span class="pali m-text">Gandhakuṭisamāsanne,</span><br />
</p>
<p id="tha-ap543c11p4">
<span class="pali m-text">ambarukkhe vasāmahaṁ.</span><br />
</p>
<p id="tha-ap543c12p1">
<span class="pali m-text">Tadā piṇḍāya gacchantaṁ,</span><br />
</p>
<p id="tha-ap543c12p2">
<span class="pali m-text">dakkhiṇeyyaṁ jinuttamaṁ;</span><br />
</p>
<p id="tha-ap543c12p3">
<span class="pali m-text">Disvā cittaṁ pasādetvā,</span><br />
</p>
<p id="tha-ap543c12p4">
<span class="pali m-text">mañjunābhinikūjahaṁ.</span><br />
</p>
<p id="tha-ap543c13p1">
<span class="pali m-text">Rājuyyānaṁ tadā gantvā,</span><br />
</p>
<p id="tha-ap543c13p2">
<span class="pali m-text">supakkaṁ kanakattacaṁ;</span><br />
</p>
<p id="tha-ap543c13p3">
<span class="pali m-text">Ambapiṇḍaṁ gahetvāna,</span><br />
</p>
<p id="tha-ap543c13p4">
<span class="pali m-text">sambuddhassopanāmayiṁ.</span><br />
</p>
<p id="tha-ap543c14p1">
<span class="pali m-text">Tadā me cittamaññāya,</span><br />
</p>
<p id="tha-ap543c14p2">
<span class="pali m-text">mahākāruṇiko jino;</span><br />
</p>
<p id="tha-ap543c14p3">
<span class="pali m-text">Upaṭṭhākassa hatthato,</span><br />
</p>
<p id="tha-ap543c14p4">
<span class="pali m-text">pattaṁ paggaṇhi nāyako.</span><br />
</p>
<p id="tha-ap543c15p1">
<span class="pali m-text">Adāsiṁ haṭṭhacittohaṁ,</span><br />
</p>
<p id="tha-ap543c15p2">
<span class="pali m-text">ambapiṇḍaṁ mahāmune;</span><br />
</p>
<p id="tha-ap543c15p3">
<span class="pali m-text">Patte pakkhippa pakkhehi,</span><br />
</p>
<p id="tha-ap543c15p4">
<span class="pali m-text">pañjaliṁ katvāna mañjunā.</span><br />
</p>
<p id="tha-ap543c16p1">
<span class="pali m-text">Sarena rajanīyena,</span><br />
</p>
<p id="tha-ap543c16p2">
<span class="pali m-text">savanīyena vaggunā;</span><br />
</p>
<p id="tha-ap543c16p3">
<span class="pali m-text">Vassanto buddhapūjatthaṁ,</span><br />
</p>
<p id="tha-ap543c16p4">
<span class="pali m-text">nīḷaṁ gantvā nipajjahaṁ.</span><br />
</p>
<p id="tha-ap543c17p1">
<span class="pali m-text">Tadā muditacittaṁ maṁ,</span><br />
</p>
<p id="tha-ap543c17p2">
<span class="pali m-text">buddhapemagatāsayaṁ;</span><br />
</p>
<p id="tha-ap543c17p3">
<span class="pali m-text">Sakuṇagghi upāgantvā,</span><br />
</p>
<p id="tha-ap543c17p4">
<span class="pali m-text">ghātayī duṭṭhamānaso.</span><br />
</p>
<p id="tha-ap543c18p1">
<span class="pali m-text">Tato cutohaṁ tusite,</span><br />
</p>
<p id="tha-ap543c18p2">
<span class="pali m-text">anubhotvā mahāsukhaṁ;</span><br />
</p>
<p id="tha-ap543c18p3">
<span class="pali m-text">Manussayonimāgacchiṁ,</span><br />
</p>
<p id="tha-ap543c18p4">
<span class="pali m-text">tassa kammassa vāhasā.</span><br />
</p>
<p id="tha-ap543c19p1">
<span class="pali m-text">Imamhi bhaddake kappe,</span><br />
</p>
<p id="tha-ap543c19p2">
<span class="pali m-text">brahmabandhu mahāyaso;</span><br />
</p>
<p id="tha-ap543c19p3">
<span class="pali m-text">Kassapo nāma gottena,</span><br />
</p>
<p id="tha-ap543c19p4">
<span class="pali m-text">uppajji vadataṁ varo.</span><br />
</p>
<p id="tha-ap543c20p1">
<span class="pali m-text">Sāsanaṁ jotayitvā so,</span><br />
</p>
<p id="tha-ap543c20p2">
<span class="pali m-text">abhibhuyya kutitthiye;</span><br />
</p>
<p id="tha-ap543c20p3">
<span class="pali m-text">Vinayitvāna veneyye,</span><br />
</p>
<p id="tha-ap543c20p4">
<span class="pali m-text">nibbuto so sasāvako.</span><br />
</p>
<p id="tha-ap543c21p1">
<span class="pali m-text">Nibbute tamhi lokagge,</span><br />
</p>
<p id="tha-ap543c21p2">
<span class="pali m-text">pasannā janatā bahū;</span><br />
</p>
<p id="tha-ap543c21p3">
<span class="pali m-text">Pūjanatthāya buddhassa,</span><br />
</p>
<p id="tha-ap543c21p4">
<span class="pali m-text">thūpaṁ kubbanti satthuno.</span><br />
</p>
<p id="tha-ap543c22p1">
<span class="pali m-text">‘Sattayojanikaṁ thūpaṁ,</span><br />
</p>
<p id="tha-ap543c22p2">
<span class="pali m-text">sattaratanabhūsitaṁ;</span><br />
</p>
<p id="tha-ap543c22p3">
<span class="pali m-text">Karissāma mahesissa’,</span><br />
</p>
<p id="tha-ap543c22p4">
<span class="pali m-text">iccevaṁ mantayanti te.</span><br />
</p>
<p id="tha-ap543c23p1">
<span class="pali m-text">Kikino kāsirājassa,</span><br />
</p>
<p id="tha-ap543c23p2">
<span class="pali m-text">tadā senāya nāyako;</span><br />
</p>
<p id="tha-ap543c23p3">
<span class="pali m-text">Hutvāhaṁ appamāṇassa,</span><br />
</p>
<p id="tha-ap543c23p4">
<span class="pali m-text">pamāṇaṁ cetiye vadiṁ.</span><br />
</p>
<p id="tha-ap543c24p1">
<span class="pali m-text">Tadā te mama vākyena,</span><br />
</p>
<p id="tha-ap543c24p2">
<span class="pali m-text">cetiyaṁ yojanuggataṁ;</span><br />
</p>
<p id="tha-ap543c24p3">
<span class="pali m-text">Akaṁsu naravīrassa,</span><br />
</p>
<p id="tha-ap543c24p4">
<span class="pali m-text">nānāratanabhūsitaṁ.</span><br />
</p>
<p id="tha-ap543c25p1">
<span class="pali m-text">Tena kammena sukatena,</span><br />
</p>
<p id="tha-ap543c25p2">
<span class="pali m-text">cetanāpaṇidhīhi ca;</span><br />
</p>
<p id="tha-ap543c25p3">
<span class="pali m-text">Jahitvā mānusaṁ dehaṁ,</span><br />
</p>
<p id="tha-ap543c25p4">
<span class="pali m-text">tāvatiṁsamagacchahaṁ.</span><br />
</p>
<p id="tha-ap543c26p1">
<span class="pali m-text">Pacchime ca bhave dāni,</span><br />
</p>
<p id="tha-ap543c26p2">
<span class="pali m-text">jāto seṭṭhikule ahaṁ;</span><br />
</p>
<p id="tha-ap543c26p3">
<span class="pali m-text">Sāvatthiyaṁ puravare,</span><br />
</p>
<p id="tha-ap543c26p4">
<span class="pali m-text">iddhe phīte mahaddhane.</span><br />
</p>
<p id="tha-ap543c27p1">
<span class="pali m-text">Purappavese sugataṁ,</span><br />
</p>
<p id="tha-ap543c27p2">
<span class="pali m-text">disvā vimhitamānaso;</span><br />
</p>
<p id="tha-ap543c27p3">
<span class="pali m-text">Pabbajitvāna na ciraṁ,</span><br />
</p>
<p id="tha-ap543c27p4">
<span class="pali m-text">arahattamapāpuṇiṁ.</span><br />
</p>
<p id="tha-ap543c28p1">
<span class="pali m-text">Cetiyassa pamāṇaṁ yaṁ,</span><br />
</p>
<p id="tha-ap543c28p2">
<span class="pali m-text">akariṁ tena kammunā;</span><br />
</p>
<p id="tha-ap543c28p3">
<span class="pali m-text">Lakuṇḍakasarīrohaṁ,</span><br />
</p>
<p id="tha-ap543c28p4">
<span class="pali m-text">jāto paribhavāraho.</span><br />
</p>
<p id="tha-ap543c29p1">
<span class="pali m-text">Sarena madhurenāhaṁ,</span><br />
</p>
<p id="tha-ap543c29p2">
<span class="pali m-text">pūjitvā isisattamaṁ;</span><br />
</p>
<p id="tha-ap543c29p3">
<span class="pali m-text">Mañjussarānaṁ bhikkhūnaṁ,</span><br />
</p>
<p id="tha-ap543c29p4">
<span class="pali m-text">aggattamanupāpuṇiṁ.</span><br />
</p>
<p id="tha-ap543c30p1">
<span class="pali m-text">Phaladānena buddhassa,</span><br />
</p>
<p id="tha-ap543c30p2">
<span class="pali m-text">guṇānussaraṇena ca;</span><br />
</p>
<p id="tha-ap543c30p3">
<span class="pali m-text">Sāmaññaphalasampanno,</span><br />
</p>
<p id="tha-ap543c30p4">
<span class="pali m-text">viharāmi anāsavo.</span><br />
</p>
<p id="tha-ap543c31p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap543c31p2">
<span class="pali m-text">bhavā sabbe samūhatā;</span><br />
</p>
<p id="tha-ap543c31p3">
<span class="pali m-text">Nāgova bandhanaṁ chetvā,</span><br />
</p>
<p id="tha-ap543c31p4">
<span class="pali m-text">viharāmi anāsavo.</span><br />
</p>
<p id="tha-ap543c32p1">
<span class="pali m-text">Svāgataṁ vata me āsi,</span><br />
</p>
<p id="tha-ap543c32p2">
<span class="pali m-text">buddhaseṭṭhassa santike;</span><br />
</p>
<p id="tha-ap543c32p3">
<span class="pali m-text">Tisso vijjā anuppattā,</span><br />
</p>
<p id="tha-ap543c32p4">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap543c33p1">
<span class="pali m-text">Paṭisambhidā catasso,</span><br />
</p>
<p id="tha-ap543c33p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap543c33p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap543c33p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap543c34p1">
<span class="pali m-text">Itthaṁ sudaṁ āyasmā lakuṇḍabhaddiyo thero imā gāthāyo abhāsitthāti.</span><br />
</p>
<p id="tha-ap543c35p1">
<span class="pali m-text">Lakuṇḍabhaddiyattherassāpadānaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0542.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0544.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>