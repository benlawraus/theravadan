<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an8 &raquo; Aṅguttara Nikāya 8.10 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0008p0010.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an8-index.html">an8</a> &raquo;
          </span>
          Aṅguttara Nikāya 8.10
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0008p0009.html">Previous</a></div>
<div class="m-col-t-6 m-text-right">
<a href="../pages/an0008p0011.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.10</span></p>
<p id="an8p10c0p2">
<span class="pali m-text">1. Mettāvagga</span><br />
<span class="sujato m-text">1. Love</span><br />
</p>
<section id="karandavasutta">
<span id="an8p10c0p3"></span><h2><span class="pali m-text">Kāraṇḍavasutta</span></h2>
<p><span class="sujato m-text">Trash</span></p>
<p id="an8p10c1p1">
<span class="pali m-text">Ekaṁ samayaṁ bhagavā campāyaṁ viharati gaggarāya pokkharaṇiyā tīre.</span><br />
<span class="sujato m-text">At one time the Buddha was staying near Campā on the banks of the Gaggarā Lotus Pond.</span><br />
</p>
<p id="an8p10c1p2">
<span class="pali m-text">Tena kho pana samayena bhikkhū bhikkhuṁ āpattiyā codenti.</span><br />
<span class="sujato m-text">Now at that time the mendicants accused a mendicant of an offense.</span><br />
</p>
<p id="an8p10c1p3">
<span class="pali m-text">So bhikkhu bhikkhūhi āpattiyā codiyamāno aññenāññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti.</span><br />
<span class="sujato m-text">The accused mendicant dodged the issue, distracted the discussion with irrelevant points, and displayed annoyance, hate, and bitterness.</span><br />
</p>
<p id="an8p10c2p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants,</span><br />
</p>
<p id="an8p10c2p2">
<span class="pali m-text">“niddhamathetaṁ, bhikkhave, puggalaṁ;</span><br />
<span class="sujato m-text">“Mendicants, throw this person out!</span><br />
</p>
<p id="an8p10c2p3">
<span class="pali m-text">niddhamathetaṁ, bhikkhave, puggalaṁ.</span><br />
<span class="sujato m-text">Throw this person out!</span><br />
</p>
<p id="an8p10c2p4">
<span class="pali m-text">Apaneyyeso, bhikkhave, puggalo.</span><br />
<span class="sujato m-text">This person should be shown the door.</span><br />
</p>
<p id="an8p10c2p5">
<span class="pali m-text">Kiṁ vo tena paraputtena visodhitena.</span><br />
<span class="sujato m-text">Why should you be vexed by an outsider?</span><br />
</p>
<p id="an8p10c2p6">
<span class="pali m-text">Idha, bhikkhave, ekaccassa puggalassa tādisaṁyeva hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ, seyyathāpi aññesaṁ bhaddakānaṁ bhikkhūnaṁ—</span><br />
<span class="sujato m-text">Take a case where a certain person looks just the same as other good-natured mendicants when going out and coming back, when looking ahead and aside, when bending and extending the limbs, and when bearing the outer robe, bowl and robes.</span><br />
</p>
<p id="an8p10c2p7">
<span class="pali m-text">yāvassa bhikkhū āpattiṁ na passanti.</span><br />
<span class="sujato m-text">That is, so long as the mendicants don’t notice his offense.</span><br />
</p>
<p id="an8p10c2p8">
<span class="pali m-text">Yato ca khvassa bhikkhū āpattiṁ passanti, tamenaṁ evaṁ jānanti:</span><br />
<span class="sujato m-text">But when the mendicants notice the offense, they know that he’s</span><br />
</p>
<p id="an8p10c2p9">
<span class="pali m-text">‘samaṇadūsīvāyaṁ samaṇapalāpo samaṇakāraṇḍavo’ti.</span><br />
<span class="sujato m-text">a corrupt ascetic, just useless trash.</span><br />
</p>
<p id="an8p10c2p10">
<span class="pali m-text">Tamenaṁ iti viditvā bahiddhā nāsenti.</span><br />
<span class="sujato m-text">When they realize this they send him away.</span><br />
</p>
<p id="an8p10c2p11">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c2p12">
<span class="pali m-text">Mā aññe bhaddake bhikkhū dūsesīti.</span><br />
<span class="sujato m-text">So that he doesn’t corrupt good-natured mendicants.</span><br />
</p>
<p id="an8p10c3p1">
<span class="pali m-text">Seyyathāpi, bhikkhave, sampanne yavakaraṇe yavadūsī jāyetha yavapalāpo yavakāraṇḍavoti.</span><br />
<span class="sujato m-text">Suppose in a growing field of barley some bad barley appeared, just useless trash.</span><br />
</p>
<p id="an8p10c3p2">
<span class="pali m-text">Tassa tādisaṁyeva mūlaṁ hoti, seyyathāpi aññesaṁ bhaddakānaṁ yavānaṁ;</span><br />
<span class="sujato m-text">Its roots, stem, and leaves would look just the same as the healthy barley.</span><br />
</p>
<p id="an8p10c3p3">
<span class="pali m-text">tādisaṁyeva nāḷaṁ hoti, seyyathāpi aññesaṁ bhaddakānaṁ yavānaṁ;</span><br />
</p>
<p id="an8p10c3p4">
<span class="pali m-text">tādisaṁyeva pattaṁ hoti, seyyathāpi aññesaṁ bhaddakānaṁ yavānaṁ—</span><br />
</p>
<p id="an8p10c3p5">
<span class="pali m-text">yāvassa sīsaṁ na nibbattati.</span><br />
<span class="sujato m-text">That is, so long as the head doesn’t appear.</span><br />
</p>
<p id="an8p10c3p6">
<span class="pali m-text">Yato ca khvassa sīsaṁ nibbattati, tamenaṁ evaṁ jānanti:</span><br />
<span class="sujato m-text">But when the head appears, they know that it’s</span><br />
</p>
<p id="an8p10c3p7">
<span class="pali m-text">‘yavadūsīvāyaṁ yavapalāpo yavakāraṇḍavo’ti.</span><br />
<span class="sujato m-text">bad barley, just useless trash.</span><br />
</p>
<p id="an8p10c3p8">
<span class="pali m-text">Tamenaṁ iti viditvā samūlaṁ uppāṭetvā bahiddhā yavakaraṇassa chaḍḍenti.</span><br />
<span class="sujato m-text">When they realize this they pull it up by the roots and throw it outside the field.</span><br />
</p>
<p id="an8p10c3p9">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c3p10">
<span class="pali m-text">Mā aññe bhaddake yave dūsesīti.</span><br />
<span class="sujato m-text">So that it doesn’t spoil the good barley.</span><br />
</p>
<p id="an8p10c4p1">
<span class="pali m-text">Evamevaṁ kho, bhikkhave, idhekaccassa puggalassa tādisaṁyeva hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ, seyyathāpi aññesaṁ bhaddakānaṁ bhikkhūnaṁ—</span><br />
<span class="sujato m-text">In the same way, take a case where a certain person looks just the same as other good-natured mendicants when going out and coming back, when looking ahead and aside, when bending and extending the limbs, and when bearing the outer robe, bowl and robes.</span><br />
</p>
<p id="an8p10c4p2">
<span class="pali m-text">yāvassa bhikkhū āpattiṁ na passanti.</span><br />
<span class="sujato m-text">That is, so long as the mendicants don’t notice his offense.</span><br />
</p>
<p id="an8p10c4p3">
<span class="pali m-text">Yato ca khvassa bhikkhū āpattiṁ passanti, tamenaṁ evaṁ jānanti:</span><br />
<span class="sujato m-text">But when the mendicants notice the offense, they know that he’s</span><br />
</p>
<p id="an8p10c4p4">
<span class="pali m-text">‘samaṇadūsīvāyaṁ samaṇapalāpo samaṇakāraṇḍavo’ti.</span><br />
<span class="sujato m-text">a corrupt ascetic, just useless trash.</span><br />
</p>
<p id="an8p10c4p5">
<span class="pali m-text">Tamenaṁ iti viditvā bahiddhā nāsenti.</span><br />
<span class="sujato m-text">When they realize this they send him away.</span><br />
</p>
<p id="an8p10c4p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c4p7">
<span class="pali m-text">Mā aññe bhaddake bhikkhū dūsesīti.</span><br />
<span class="sujato m-text">So that he doesn’t corrupt good-natured mendicants.</span><br />
</p>
<p id="an8p10c5p1">
<span class="pali m-text">Seyyathāpi, bhikkhave, mahato dhaññarāsissa phuṇamānassa tattha yāni tāni dhaññāni daḷhāni sāravantāni tāni ekamantaṁ puñjaṁ hoti, yāni pana tāni dhaññāni dubbalāni palāpāni tāni vāto ekamantaṁ apavahati.</span><br />
<span class="sujato m-text">Suppose that a large heap of grain is being winnowed. The grains that are firm and substantial form a heap on one side. And the grains that are flimsy and insubstantial are blown over to the other side.</span><br />
</p>
<p id="an8p10c5p2">
<span class="pali m-text">Tamenaṁ sāmikā sammajjaniṁ gahetvā bhiyyoso mattāya apasammajjanti.</span><br />
<span class="sujato m-text">Then the owners take a broom and sweep them even further away.</span><br />
</p>
<p id="an8p10c5p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c5p4">
<span class="pali m-text">Mā aññe bhaddake dhaññe dūsesīti.</span><br />
<span class="sujato m-text">So that it doesn’t spoil the good grain.</span><br />
</p>
<p id="an8p10c5p5">
<span class="pali m-text">Evamevaṁ kho, bhikkhave, idhekaccassa puggalassa tādisaṁyeva hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ, seyyathāpi aññesaṁ bhaddakānaṁ bhikkhūnaṁ—</span><br />
<span class="sujato m-text">In the same way, take a case where a certain person looks just the same as other good-natured mendicants when going out and coming back, when looking ahead and aside, when bending and extending the limbs, and when bearing the outer robe, bowl and robes.</span><br />
</p>
<p id="an8p10c5p6">
<span class="pali m-text">yāvassa bhikkhū āpattiṁ na passanti.</span><br />
<span class="sujato m-text">That is, so long as the mendicants don’t notice his offense.</span><br />
</p>
<p id="an8p10c5p7">
<span class="pali m-text">Yato ca khvassa bhikkhū āpattiṁ passanti, tamenaṁ evaṁ jānanti:</span><br />
<span class="sujato m-text">But when the mendicants notice the offense, they know that he’s</span><br />
</p>
<p id="an8p10c5p8">
<span class="pali m-text">‘samaṇadūsīvāyaṁ samaṇapalāpo samaṇakāraṇḍavo’ti.</span><br />
<span class="sujato m-text">a corrupt ascetic, just useless trash.</span><br />
</p>
<p id="an8p10c5p9">
<span class="pali m-text">Tamenaṁ iti viditvā bahiddhā nāsenti.</span><br />
<span class="sujato m-text">When they realize this they send him away.</span><br />
</p>
<p id="an8p10c5p10">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c5p11">
<span class="pali m-text">Mā aññe bhaddake bhikkhū dūsesīti.</span><br />
<span class="sujato m-text">So that he doesn’t corrupt good-natured mendicants.</span><br />
</p>
<p id="an8p10c6p1">
<span class="pali m-text">Seyyathāpi, bhikkhave, puriso udapānapanāḷiyatthiko tiṇhaṁ kuṭhāriṁ ādāya vanaṁ paviseyya.</span><br />
<span class="sujato m-text">Suppose a man needs an irrigation gutter for a well. He’d take a sharp axe and enter the wood,</span><br />
</p>
<p id="an8p10c6p2">
<span class="pali m-text">So yaṁ yadeva rukkhaṁ kuṭhāripāsena ākoṭeyya tattha yāni tāni rukkhāni daḷhāni sāravantāni tāni kuṭhāripāsena ākoṭitāni kakkhaḷaṁ paṭinadanti;</span><br />
<span class="sujato m-text">where he’d knock various trees with the axe. The trees that were firm and substantial made a cracking sound.</span><br />
</p>
<p id="an8p10c6p3">
<span class="pali m-text">yāni pana tāni rukkhāni antopūtīni avassutāni kasambujātāni tāni kuṭhāripāsena ākoṭitāni daddaraṁ paṭinadanti.</span><br />
<span class="sujato m-text">But the trees that were rotten inside, decomposing and decayed, made a thud.</span><br />
</p>
<p id="an8p10c6p4">
<span class="pali m-text">Tamenaṁ mūle chindati, mūle chinditvā agge chindati, agge chinditvā anto suvisodhitaṁ visodheti, anto suvisodhitaṁ visodhetvā udapānapanāḷiṁ yojeti.</span><br />
<span class="sujato m-text">He’d cut down such a tree at the root, lop off the crown, and thoroughly clear out the insides. Then he’d use it as an irrigation gutter for the well.</span><br />
</p>
<p id="an8p10c6p5">
<span class="pali m-text">Evamevaṁ kho, bhikkhave, idhekaccassa puggalassa tādisaṁyeva hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ, seyyathāpi aññesaṁ bhaddakānaṁ bhikkhūnaṁ—</span><br />
<span class="sujato m-text">In the same way, take a case where a certain person looks just the same as other good-natured mendicants when going out and coming back, when looking ahead and aside, when bending and extending the limbs, and when bearing the outer robe, bowl and robes.</span><br />
</p>
<p id="an8p10c6p6">
<span class="pali m-text">yāvassa bhikkhū āpattiṁ na passanti.</span><br />
<span class="sujato m-text">That is, so long as the mendicants don’t notice his offense.</span><br />
</p>
<p id="an8p10c6p7">
<span class="pali m-text">Yato ca khvassa bhikkhū āpattiṁ passanti, tamenaṁ evaṁ jānanti:</span><br />
<span class="sujato m-text">But when the mendicants notice the offense, they know that he’s</span><br />
</p>
<p id="an8p10c6p8">
<span class="pali m-text">‘samaṇadūsīvāyaṁ samaṇapalāpo samaṇakāraṇḍavo’ti.</span><br />
<span class="sujato m-text">a corrupt ascetic, just useless trash.</span><br />
</p>
<p id="an8p10c6p9">
<span class="pali m-text">Tamenaṁ iti viditvā bahiddhā nāsenti.</span><br />
<span class="sujato m-text">When they realize this they send him away.</span><br />
</p>
<p id="an8p10c6p10">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an8p10c6p11">
<span class="pali m-text">Mā aññe bhaddake bhikkhū dūsesīti.</span><br />
<span class="sujato m-text">So that he doesn’t corrupt good-natured mendicants.</span><br />
</p>
<p id="an8p10c7p1">
<span class="pali m-text">Saṁvāsāyaṁ vijānātha,</span><br />
<span class="sujato m-text">By living together, know that</span><br />
</p>
<p id="an8p10c7p2">
<span class="pali m-text">pāpiccho kodhano iti;</span><br />
<span class="sujato m-text">they’re irritable, with corrupt wishes,</span><br />
</p>
<p id="an8p10c7p3">
<span class="pali m-text">Makkhī thambhī paḷāsī ca,</span><br />
<span class="sujato m-text">offensive, stubborn, and contemptuous,</span><br />
</p>
<p id="an8p10c7p4">
<span class="pali m-text">issukī maccharī saṭho.</span><br />
<span class="sujato m-text">jealous, stingy, and devious.</span><br />
</p>
<p id="an8p10c8p1">
<span class="pali m-text">Santavāco janavati,</span><br />
<span class="sujato m-text">They speak to people with a voice</span><br />
</p>
<p id="an8p10c8p2">
<span class="pali m-text">samaṇo viya bhāsati;</span><br />
<span class="sujato m-text">so smooth, just like an ascetic.</span><br />
</p>
<p id="an8p10c8p3">
<span class="pali m-text">Raho karoti karaṇaṁ,</span><br />
<span class="sujato m-text">But they act in secret, with their bad views</span><br />
</p>
<p id="an8p10c8p4">
<span class="pali m-text">pāpadiṭṭhi anādaro.</span><br />
<span class="sujato m-text">and their lack of regard for others.</span><br />
</p>
<p id="an8p10c9p1">
<span class="pali m-text">Saṁsappī ca musāvādī,</span><br />
<span class="sujato m-text">You should recognize them for what they are:</span><br />
</p>
<p id="an8p10c9p2">
<span class="pali m-text">taṁ viditvā yathātathaṁ;</span><br />
<span class="sujato m-text">a creep and liar.</span><br />
</p>
<p id="an8p10c9p3">
<span class="pali m-text">Sabbe samaggā hutvāna,</span><br />
<span class="sujato m-text">Then having gathered in harmony,</span><br />
</p>
<p id="an8p10c9p4">
<span class="pali m-text">abhinibbajjayātha naṁ.</span><br />
<span class="sujato m-text">you should expel them.</span><br />
</p>
<p id="an8p10c10p1">
<span class="pali m-text">Kāraṇḍavaṁ niddhamatha,</span><br />
<span class="sujato m-text">Throw out the trash!</span><br />
</p>
<p id="an8p10c10p2">
<span class="pali m-text">Kasambuṁ apakassatha;</span><br />
<span class="sujato m-text">Get rid of the rubbish!</span><br />
</p>
<p id="an8p10c10p3">
<span class="pali m-text">Tato palāpe vāhetha,</span><br />
<span class="sujato m-text">And sweep away the scraps—</span><br />
</p>
<p id="an8p10c10p4">
<span class="pali m-text">Assamaṇe samaṇamānine.</span><br />
<span class="sujato m-text">they’re not ascetics, they just think they are.</span><br />
</p>
<p id="an8p10c11p1">
<span class="pali m-text">Niddhamitvāna pāpicche,</span><br />
<span class="sujato m-text">When you’ve thrown out those of corrupt wishes,</span><br />
</p>
<p id="an8p10c11p2">
<span class="pali m-text">pāpaācāragocare;</span><br />
<span class="sujato m-text">of bad behavior and alms-resort,</span><br />
</p>
<p id="an8p10c11p3">
<span class="pali m-text">Suddhāsuddhehi saṁvāsaṁ,</span><br />
<span class="sujato m-text">dwell in communion, ever mindful,</span><br />
</p>
<p id="an8p10c11p4">
<span class="pali m-text">kappayavho patissatā;</span><br />
<span class="sujato m-text">the pure with the pure.</span><br />
</p>
<p id="an8p10c11p5">
<span class="pali m-text">Tato samaggā nipakā,</span><br />
<span class="sujato m-text">Then in harmony, alert,</span><br />
</p>
<p id="an8p10c11p6">
<span class="pali m-text">dukkhassantaṁ karissathā”ti.</span><br />
<span class="sujato m-text">make an end of suffering.”</span><br />
</p>
<p id="an8p10c11p7">
<span class="pali m-text">Dasamaṁ.</span><br />
</p>
<p id="an8p10c11p8">
<span class="pali m-text">Mettāvaggo paṭhamo.</span><br />
</p>
<p id="an8p10c12p0">
<span class="pali m-text">Tassuddānaṁ</span><br />
</p>
<p id="an8p10c12p1">
<span class="pali m-text">Mettaṁ paññā ca dve piyā,</span><br />
</p>
<p id="an8p10c12p2">
<span class="pali m-text">dve lokā dve vipattiyo;</span><br />
</p>
<p id="an8p10c12p3">
<span class="pali m-text">Devadatto ca uttaro,</span><br />
</p>
<p id="an8p10c12p4">
<span class="pali m-text">nando kāraṇḍavena cāti.</span><br />
</p>
<div class="m-row">
<div class="m-col-t-6 m-text-left">
<a href="../pages/an0008p0009.html">Previous</a></div>
<div class="m-col-t-6 m-text-right">
<a href="../pages/an0008p0011.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>