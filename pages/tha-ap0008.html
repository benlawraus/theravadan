<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-ap0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/tha-ap0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/tha-ap0009.html">Next</a></div>
</div>
<p id="tha-ap8c0p2">
<span class="pali m-text">Buddhavagga</span><br />
</p>
<section id="upalittheraapadana">
<span id="tha-ap8c0p3"></span><h2><span class="pali m-text">8. Upālittheraapadāna</span></h2>
<p id="tha-ap8c1p1">
<span class="pali m-text">“Nagare haṁsavatiyā,</span><br />
</p>
<p id="tha-ap8c1p2">
<span class="pali m-text">sujāto nāma brāhmaṇo;</span><br />
</p>
<p id="tha-ap8c1p3">
<span class="pali m-text">Asītikoṭinicayo,</span><br />
</p>
<p id="tha-ap8c1p4">
<span class="pali m-text">pahūtadhanadhaññavā.</span><br />
</p>
<p id="tha-ap8c2p1">
<span class="pali m-text">Ajjhāyako mantadharo,</span><br />
</p>
<p id="tha-ap8c2p2">
<span class="pali m-text">tiṇṇaṁ vedāna pāragū;</span><br />
</p>
<p id="tha-ap8c2p3">
<span class="pali m-text">Lakkhaṇe itihāse ca,</span><br />
</p>
<p id="tha-ap8c2p4">
<span class="pali m-text">sadhamme pāramiṁ gato.</span><br />
</p>
<p id="tha-ap8c3p1">
<span class="pali m-text">Paribbājā ekasikhā,</span><br />
</p>
<p id="tha-ap8c3p2">
<span class="pali m-text">gotamā buddhasāvakā;</span><br />
</p>
<p id="tha-ap8c3p3">
<span class="pali m-text">Carakā tāpasā ceva,</span><br />
</p>
<p id="tha-ap8c3p4">
<span class="pali m-text">caranti mahiyā tadā.</span><br />
</p>
<p id="tha-ap8c4p1">
<span class="pali m-text">Tepi maṁ parivārenti,</span><br />
</p>
<p id="tha-ap8c4p2">
<span class="pali m-text">brāhmaṇo vissuto iti;</span><br />
</p>
<p id="tha-ap8c4p3">
<span class="pali m-text">Bahujjano maṁ pūjeti,</span><br />
</p>
<p id="tha-ap8c4p4">
<span class="pali m-text">nāhaṁ pūjemi kiñcanaṁ.</span><br />
</p>
<p id="tha-ap8c5p1">
<span class="pali m-text">Pūjārahaṁ na passāmi,</span><br />
</p>
<p id="tha-ap8c5p2">
<span class="pali m-text">mānatthaddho ahaṁ tadā;</span><br />
</p>
<p id="tha-ap8c5p3">
<span class="pali m-text">Buddhoti vacanaṁ natthi,</span><br />
</p>
<p id="tha-ap8c5p4">
<span class="pali m-text">tāva nuppajjate jino.</span><br />
</p>
<p id="tha-ap8c6p1">
<span class="pali m-text">Accayena ahorattaṁ,</span><br />
</p>
<p id="tha-ap8c6p2">
<span class="pali m-text">padumuttaranāmako;</span><br />
</p>
<p id="tha-ap8c6p3">
<span class="pali m-text">Sabbaṁ tamaṁ vinodetvā,</span><br />
</p>
<p id="tha-ap8c6p4">
<span class="pali m-text">loke uppajji cakkhumā.</span><br />
</p>
<p id="tha-ap8c7p1">
<span class="pali m-text">Vitthārike bāhujaññe,</span><br />
</p>
<p id="tha-ap8c7p2">
<span class="pali m-text">puthubhūte ca sāsane;</span><br />
</p>
<p id="tha-ap8c7p3">
<span class="pali m-text">Upāgami tadā buddho,</span><br />
</p>
<p id="tha-ap8c7p4">
<span class="pali m-text">nagaraṁ haṁsasavhayaṁ.</span><br />
</p>
<p id="tha-ap8c8p1">
<span class="pali m-text">Pitu atthāya so buddho,</span><br />
</p>
<p id="tha-ap8c8p2">
<span class="pali m-text">dhammaṁ desesi cakkhumā;</span><br />
</p>
<p id="tha-ap8c8p3">
<span class="pali m-text">Tena kālena parisā,</span><br />
</p>
<p id="tha-ap8c8p4">
<span class="pali m-text">samantā yojanaṁ tadā.</span><br />
</p>
<p id="tha-ap8c9p1">
<span class="pali m-text">Sammato manujānaṁ so,</span><br />
</p>
<p id="tha-ap8c9p2">
<span class="pali m-text">sunando nāma tāpaso;</span><br />
</p>
<p id="tha-ap8c9p3">
<span class="pali m-text">Yāvatā buddhaparisā,</span><br />
</p>
<p id="tha-ap8c9p4">
<span class="pali m-text">pupphehacchādayī tadā.</span><br />
</p>
<p id="tha-ap8c10p1">
<span class="pali m-text">Catusaccaṁ pakāsente,</span><br />
</p>
<p id="tha-ap8c10p2">
<span class="pali m-text">seṭṭhe ca pupphamaṇḍape;</span><br />
</p>
<p id="tha-ap8c10p3">
<span class="pali m-text">Koṭisatasahassānaṁ,</span><br />
</p>
<p id="tha-ap8c10p4">
<span class="pali m-text">dhammābhisamayo ahu.</span><br />
</p>
<p id="tha-ap8c11p1">
<span class="pali m-text">Sattarattindivaṁ buddho,</span><br />
</p>
<p id="tha-ap8c11p2">
<span class="pali m-text">vassetvā dhammavuṭṭhiyo;</span><br />
</p>
<p id="tha-ap8c11p3">
<span class="pali m-text">Aṭṭhame divase patte,</span><br />
</p>
<p id="tha-ap8c11p4">
<span class="pali m-text">sunandaṁ kittayī jino.</span><br />
</p>
<p id="tha-ap8c12p1">
<span class="pali m-text">Devaloke manusse vā,</span><br />
</p>
<p id="tha-ap8c12p2">
<span class="pali m-text">saṁsaranto ayaṁ bhave;</span><br />
</p>
<p id="tha-ap8c12p3">
<span class="pali m-text">Sabbesaṁ pavaro hutvā,</span><br />
</p>
<p id="tha-ap8c12p4">
<span class="pali m-text">bhavesu saṁsarissati.</span><br />
</p>
<p id="tha-ap8c13p1">
<span class="pali m-text">Kappasatasahassamhi,</span><br />
</p>
<p id="tha-ap8c13p2">
<span class="pali m-text">okkākakulasambhavo;</span><br />
</p>
<p id="tha-ap8c13p3">
<span class="pali m-text">Gotamo nāma gottena,</span><br />
</p>
<p id="tha-ap8c13p4">
<span class="pali m-text">satthā loke bhavissati.</span><br />
</p>
<p id="tha-ap8c14p1">
<span class="pali m-text">Tassa dhammesu dāyādo,</span><br />
</p>
<p id="tha-ap8c14p2">
<span class="pali m-text">oraso dhammanimmito;</span><br />
</p>
<p id="tha-ap8c14p3">
<span class="pali m-text">Mantāṇiputto puṇṇoti,</span><br />
</p>
<p id="tha-ap8c14p4">
<span class="pali m-text">hessati satthu sāvako.</span><br />
</p>
<p id="tha-ap8c15p1">
<span class="pali m-text">Evaṁ kittayi sambuddho,</span><br />
</p>
<p id="tha-ap8c15p2">
<span class="pali m-text">sunandaṁ tāpasaṁ tadā;</span><br />
</p>
<p id="tha-ap8c15p3">
<span class="pali m-text">Hāsayanto janaṁ sabbaṁ,</span><br />
</p>
<p id="tha-ap8c15p4">
<span class="pali m-text">dassayanto sakaṁ balaṁ.</span><br />
</p>
<p id="tha-ap8c16p1">
<span class="pali m-text">Katañjalī namassanti,</span><br />
</p>
<p id="tha-ap8c16p2">
<span class="pali m-text">sunandaṁ tāpasaṁ janā;</span><br />
</p>
<p id="tha-ap8c16p3">
<span class="pali m-text">Buddhe kāraṁ karitvāna,</span><br />
</p>
<p id="tha-ap8c16p4">
<span class="pali m-text">sodhesi gatimattano.</span><br />
</p>
<p id="tha-ap8c17p1">
<span class="pali m-text">Tattha me ahu saṅkappo,</span><br />
</p>
<p id="tha-ap8c17p2">
<span class="pali m-text">sutvāna munino vacaṁ;</span><br />
</p>
<p id="tha-ap8c17p3">
<span class="pali m-text">Ahampi kāraṁ kassāmi,</span><br />
</p>
<p id="tha-ap8c17p4">
<span class="pali m-text">yathā passāmi gotamaṁ.</span><br />
</p>
<p id="tha-ap8c18p1">
<span class="pali m-text">Evāhaṁ cintayitvāna,</span><br />
</p>
<p id="tha-ap8c18p2">
<span class="pali m-text">kiriyaṁ cintayiṁ mama;</span><br />
</p>
<p id="tha-ap8c18p3">
<span class="pali m-text">Kyāhaṁ kammaṁ ācarāmi,</span><br />
</p>
<p id="tha-ap8c18p4">
<span class="pali m-text">puññakkhette anuttare.</span><br />
</p>
<p id="tha-ap8c19p1">
<span class="pali m-text">Ayañca pāṭhiko bhikkhu,</span><br />
</p>
<p id="tha-ap8c19p2">
<span class="pali m-text">sabbapāṭhissa sāsane;</span><br />
</p>
<p id="tha-ap8c19p3">
<span class="pali m-text">Vinaye agganikkhitto,</span><br />
</p>
<p id="tha-ap8c19p4">
<span class="pali m-text">taṁ ṭhānaṁ patthaye ahaṁ.</span><br />
</p>
<p id="tha-ap8c20p1">
<span class="pali m-text">Idaṁ me amitaṁ bhogaṁ,</span><br />
</p>
<p id="tha-ap8c20p2">
<span class="pali m-text">akkhobhaṁ sāgarūpamaṁ;</span><br />
</p>
<p id="tha-ap8c20p3">
<span class="pali m-text">Tena bhogena buddhassa,</span><br />
</p>
<p id="tha-ap8c20p4">
<span class="pali m-text">ārāmaṁ māpaye ahaṁ.</span><br />
</p>
<p id="tha-ap8c21p1">
<span class="pali m-text">Sobhanaṁ nāma ārāmaṁ,</span><br />
</p>
<p id="tha-ap8c21p2">
<span class="pali m-text">nagarassa puratthato;</span><br />
</p>
<p id="tha-ap8c21p3">
<span class="pali m-text">Kiṇitvā satasahassena,</span><br />
</p>
<p id="tha-ap8c21p4">
<span class="pali m-text">saṅghārāmaṁ amāpayiṁ.</span><br />
</p>
<p id="tha-ap8c22p1">
<span class="pali m-text">Kūṭāgāre ca pāsāde,</span><br />
</p>
<p id="tha-ap8c22p2">
<span class="pali m-text">maṇḍape hammiye guhā;</span><br />
</p>
<p id="tha-ap8c22p3">
<span class="pali m-text">Caṅkame sukate katvā,</span><br />
</p>
<p id="tha-ap8c22p4">
<span class="pali m-text">saṅghārāmaṁ amāpayiṁ.</span><br />
</p>
<p id="tha-ap8c23p1">
<span class="pali m-text">Jantāgharaṁ aggisālaṁ,</span><br />
</p>
<p id="tha-ap8c23p2">
<span class="pali m-text">atho udakamāḷakaṁ;</span><br />
</p>
<p id="tha-ap8c23p3">
<span class="pali m-text">Nhānagharaṁ māpayitvā,</span><br />
</p>
<p id="tha-ap8c23p4">
<span class="pali m-text">bhikkhusaṅghassadāsahaṁ.</span><br />
</p>
<p id="tha-ap8c24p1">
<span class="pali m-text">Āsandiyo pīṭhake ca,</span><br />
</p>
<p id="tha-ap8c24p2">
<span class="pali m-text">paribhoge ca bhājane;</span><br />
</p>
<p id="tha-ap8c24p3">
<span class="pali m-text">Ārāmikañca bhesajjaṁ,</span><br />
</p>
<p id="tha-ap8c24p4">
<span class="pali m-text">sabbametaṁ adāsahaṁ.</span><br />
</p>
<p id="tha-ap8c25p1">
<span class="pali m-text">Ārakkhaṁ paṭṭhapetvāna,</span><br />
</p>
<p id="tha-ap8c25p2">
<span class="pali m-text">pākāraṁ kārayiṁ daḷhaṁ;</span><br />
</p>
<p id="tha-ap8c25p3">
<span class="pali m-text">Mā naṁ koci viheṭhesi,</span><br />
</p>
<p id="tha-ap8c25p4">
<span class="pali m-text">santacittāna tādinaṁ.</span><br />
</p>
<p id="tha-ap8c26p1">
<span class="pali m-text">Satasahassenāvāsaṁ,</span><br />
</p>
<p id="tha-ap8c26p2">
<span class="pali m-text">saṅghārāme amāpayiṁ;</span><br />
</p>
<p id="tha-ap8c26p3">
<span class="pali m-text">Vepullaṁ taṁ māpayitvā,</span><br />
</p>
<p id="tha-ap8c26p4">
<span class="pali m-text">sambuddhaṁ upanāmayiṁ.</span><br />
</p>
<p id="tha-ap8c27p1">
<span class="pali m-text">Niṭṭhāpito mayārāmo,</span><br />
</p>
<p id="tha-ap8c27p2">
<span class="pali m-text">sampaṭiccha tuvaṁ muni;</span><br />
</p>
<p id="tha-ap8c27p3">
<span class="pali m-text">Niyyādessāmi taṁ vīra,</span><br />
</p>
<p id="tha-ap8c27p4">
<span class="pali m-text">adhivāsehi cakkhuma.</span><br />
</p>
<p id="tha-ap8c28p1">
<span class="pali m-text">Padumuttaro lokavidū,</span><br />
</p>
<p id="tha-ap8c28p2">
<span class="pali m-text">āhutīnaṁ paṭiggaho;</span><br />
</p>
<p id="tha-ap8c28p3">
<span class="pali m-text">Mama saṅkappamaññāya,</span><br />
</p>
<p id="tha-ap8c28p4">
<span class="pali m-text">adhivāsesi nāyako.</span><br />
</p>
<p id="tha-ap8c29p1">
<span class="pali m-text">Adhivāsanamaññāya,</span><br />
</p>
<p id="tha-ap8c29p2">
<span class="pali m-text">sabbaññussa mahesino;</span><br />
</p>
<p id="tha-ap8c29p3">
<span class="pali m-text">Bhojanaṁ paṭiyādetvā,</span><br />
</p>
<p id="tha-ap8c29p4">
<span class="pali m-text">kālamārocayiṁ ahaṁ.</span><br />
</p>
<p id="tha-ap8c30p1">
<span class="pali m-text">Ārocitamhi kālamhi,</span><br />
</p>
<p id="tha-ap8c30p2">
<span class="pali m-text">padumuttaranāyako;</span><br />
</p>
<p id="tha-ap8c30p3">
<span class="pali m-text">Khīṇāsavasahassehi,</span><br />
</p>
<p id="tha-ap8c30p4">
<span class="pali m-text">ārāmaṁ me upāgami.</span><br />
</p>
<p id="tha-ap8c31p1">
<span class="pali m-text">Nisinnaṁ kālamaññāya,</span><br />
</p>
<p id="tha-ap8c31p2">
<span class="pali m-text">annapānena tappayiṁ;</span><br />
</p>
<p id="tha-ap8c31p3">
<span class="pali m-text">Bhuttāviṁ kālamaññāya,</span><br />
</p>
<p id="tha-ap8c31p4">
<span class="pali m-text">idaṁ vacanamabraviṁ.</span><br />
</p>
<p id="tha-ap8c32p1">
<span class="pali m-text">Kīto satasahassena,</span><br />
</p>
<p id="tha-ap8c32p2">
<span class="pali m-text">tattakeneva kārito;</span><br />
</p>
<p id="tha-ap8c32p3">
<span class="pali m-text">Sobhano nāma ārāmo,</span><br />
</p>
<p id="tha-ap8c32p4">
<span class="pali m-text">sampaṭiccha tuvaṁ muni.</span><br />
</p>
<p id="tha-ap8c33p1">
<span class="pali m-text">Iminārāmadānena,</span><br />
</p>
<p id="tha-ap8c33p2">
<span class="pali m-text">cetanāpaṇidhīhi ca;</span><br />
</p>
<p id="tha-ap8c33p3">
<span class="pali m-text">Bhave nibbattamānohaṁ,</span><br />
</p>
<p id="tha-ap8c33p4">
<span class="pali m-text">labhāmi mama patthitaṁ.</span><br />
</p>
<p id="tha-ap8c34p1">
<span class="pali m-text">Paṭiggahetvā sambuddho,</span><br />
</p>
<p id="tha-ap8c34p2">
<span class="pali m-text">saṅghārāmaṁ sumāpitaṁ;</span><br />
</p>
<p id="tha-ap8c34p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap8c34p4">
<span class="pali m-text">idaṁ vacanamabravi.</span><br />
</p>
<p id="tha-ap8c35p1">
<span class="pali m-text">Yo so buddhassa pādāsi,</span><br />
</p>
<p id="tha-ap8c35p2">
<span class="pali m-text">saṅghārāmaṁ sumāpitaṁ;</span><br />
</p>
<p id="tha-ap8c35p3">
<span class="pali m-text">Tamahaṁ kittayissāmi,</span><br />
</p>
<p id="tha-ap8c35p4">
<span class="pali m-text">suṇātha mama bhāsato.</span><br />
</p>
<p id="tha-ap8c36p1">
<span class="pali m-text">Hatthī assā rathā pattī,</span><br />
</p>
<p id="tha-ap8c36p2">
<span class="pali m-text">senā ca caturaṅginī;</span><br />
</p>
<p id="tha-ap8c36p3">
<span class="pali m-text">Parivāressantimaṁ niccaṁ,</span><br />
</p>
<p id="tha-ap8c36p4">
<span class="pali m-text">saṅghārāmassidaṁ phalaṁ.</span><br />
</p>
<p id="tha-ap8c37p1">
<span class="pali m-text">Saṭṭhi tūrasahassāni,</span><br />
</p>
<p id="tha-ap8c37p2">
<span class="pali m-text">bheriyo samalaṅkatā;</span><br />
</p>
<p id="tha-ap8c37p3">
<span class="pali m-text">Parivāressantimaṁ niccaṁ,</span><br />
</p>
<p id="tha-ap8c37p4">
<span class="pali m-text">saṅghārāmassidaṁ phalaṁ.</span><br />
</p>
<p id="tha-ap8c38p1">
<span class="pali m-text">Chaḷasītisahassāni,</span><br />
</p>
<p id="tha-ap8c38p2">
<span class="pali m-text">nāriyo samalaṅkatā;</span><br />
</p>
<p id="tha-ap8c38p3">
<span class="pali m-text">Vicittavatthābharaṇā,</span><br />
</p>
<p id="tha-ap8c38p4">
<span class="pali m-text">āmuttamaṇikuṇḍalā.</span><br />
</p>
<p id="tha-ap8c39p1">
<span class="pali m-text">Aḷārapamhā hasulā,</span><br />
</p>
<p id="tha-ap8c39p2">
<span class="pali m-text">susaññā tanumajjhimā;</span><br />
</p>
<p id="tha-ap8c39p3">
<span class="pali m-text">Parivāressantimaṁ niccaṁ,</span><br />
</p>
<p id="tha-ap8c39p4">
<span class="pali m-text">saṅghārāmassidaṁ phalaṁ.</span><br />
</p>
<p id="tha-ap8c40p1">
<span class="pali m-text">Tiṁsakappasahassāni,</span><br />
</p>
<p id="tha-ap8c40p2">
<span class="pali m-text">devaloke ramissati;</span><br />
</p>
<p id="tha-ap8c40p3">
<span class="pali m-text">Sahassakkhattuṁ devindo,</span><br />
</p>
<p id="tha-ap8c40p4">
<span class="pali m-text">devarajjaṁ karissati.</span><br />
</p>
<p id="tha-ap8c41p1">
<span class="pali m-text">Devarājena pattabbaṁ,</span><br />
</p>
<p id="tha-ap8c41p2">
<span class="pali m-text">sabbaṁ paṭilabhissati;</span><br />
</p>
<p id="tha-ap8c41p3">
<span class="pali m-text">Anūnabhogo hutvāna,</span><br />
</p>
<p id="tha-ap8c41p4">
<span class="pali m-text">devarajjaṁ karissati.</span><br />
</p>
<p id="tha-ap8c42p1">
<span class="pali m-text">Sahassakkhattuṁ cakkavattī,</span><br />
</p>
<p id="tha-ap8c42p2">
<span class="pali m-text">rājā raṭṭhe bhavissati;</span><br />
</p>
<p id="tha-ap8c42p3">
<span class="pali m-text">Pathabyā rajjaṁ vipulaṁ,</span><br />
</p>
<p id="tha-ap8c42p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap8c43p1">
<span class="pali m-text">Kappasatasahassamhi,</span><br />
</p>
<p id="tha-ap8c43p2">
<span class="pali m-text">okkākakulasambhavo;</span><br />
</p>
<p id="tha-ap8c43p3">
<span class="pali m-text">Gotamo nāma gottena,</span><br />
</p>
<p id="tha-ap8c43p4">
<span class="pali m-text">satthā loke bhavissati.</span><br />
</p>
<p id="tha-ap8c44p1">
<span class="pali m-text">Tassa dhammesu dāyādo,</span><br />
</p>
<p id="tha-ap8c44p2">
<span class="pali m-text">oraso dhammanimmito;</span><br />
</p>
<p id="tha-ap8c44p3">
<span class="pali m-text">Upāli nāma nāmena,</span><br />
</p>
<p id="tha-ap8c44p4">
<span class="pali m-text">hessati satthu sāvako.</span><br />
</p>
<p id="tha-ap8c45p1">
<span class="pali m-text">Vinaye pāramiṁ patvā,</span><br />
</p>
<p id="tha-ap8c45p2">
<span class="pali m-text">ṭhānāṭhāne ca kovido;</span><br />
</p>
<p id="tha-ap8c45p3">
<span class="pali m-text">Jinasāsanaṁ dhārento,</span><br />
</p>
<p id="tha-ap8c45p4">
<span class="pali m-text">viharissatināsavo.</span><br />
</p>
<p id="tha-ap8c46p1">
<span class="pali m-text">Sabbametaṁ abhiññāya,</span><br />
</p>
<p id="tha-ap8c46p2">
<span class="pali m-text">gotamo sakyapuṅgavo;</span><br />
</p>
<p id="tha-ap8c46p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap8c46p4">
<span class="pali m-text">etadagge ṭhapessati.</span><br />
</p>
<p id="tha-ap8c47p1">
<span class="pali m-text">Aparimeyyupādāya,</span><br />
</p>
<p id="tha-ap8c47p2">
<span class="pali m-text">patthemi tava sāsanaṁ;</span><br />
</p>
<p id="tha-ap8c47p3">
<span class="pali m-text">So me attho anuppatto,</span><br />
</p>
<p id="tha-ap8c47p4">
<span class="pali m-text">sabbasaṁyojanakkhayo.</span><br />
</p>
<p id="tha-ap8c48p1">
<span class="pali m-text">Yathā sūlāvuto poso,</span><br />
</p>
<p id="tha-ap8c48p2">
<span class="pali m-text">rājadaṇḍena tajjito;</span><br />
</p>
<p id="tha-ap8c48p3">
<span class="pali m-text">Sūle sātaṁ avindanto,</span><br />
</p>
<p id="tha-ap8c48p4">
<span class="pali m-text">parimuttiṁva icchati.</span><br />
</p>
<p id="tha-ap8c49p1">
<span class="pali m-text">Tathevāhaṁ mahāvīra,</span><br />
</p>
<p id="tha-ap8c49p2">
<span class="pali m-text">bhavadaṇḍena tajjito;</span><br />
</p>
<p id="tha-ap8c49p3">
<span class="pali m-text">Kammasūlāvuto santo,</span><br />
</p>
<p id="tha-ap8c49p4">
<span class="pali m-text">pipāsāvedanaṭṭito.</span><br />
</p>
<p id="tha-ap8c50p1">
<span class="pali m-text">Bhave sātaṁ na vindāmi,</span><br />
</p>
<p id="tha-ap8c50p2">
<span class="pali m-text">ḍayhanto tīhi aggibhi;</span><br />
</p>
<p id="tha-ap8c50p3">
<span class="pali m-text">Parimuttiṁ gavesāmi,</span><br />
</p>
<p id="tha-ap8c50p4">
<span class="pali m-text">yathāpi rājadaṇḍito.</span><br />
</p>
<p id="tha-ap8c51p1">
<span class="pali m-text">Yathā visādo puriso,</span><br />
</p>
<p id="tha-ap8c51p2">
<span class="pali m-text">visena paripīḷito;</span><br />
</p>
<p id="tha-ap8c51p3">
<span class="pali m-text">Agadaṁ so gaveseyya,</span><br />
</p>
<p id="tha-ap8c51p4">
<span class="pali m-text">visaghātāyupāyanaṁ.</span><br />
</p>
<p id="tha-ap8c52p1">
<span class="pali m-text">Gavesamāno passeyya,</span><br />
</p>
<p id="tha-ap8c52p2">
<span class="pali m-text">agadaṁ visaghātakaṁ;</span><br />
</p>
<p id="tha-ap8c52p3">
<span class="pali m-text">Taṁ pivitvā sukhī assa,</span><br />
</p>
<p id="tha-ap8c52p4">
<span class="pali m-text">visamhā parimuttiyā.</span><br />
</p>
<p id="tha-ap8c53p1">
<span class="pali m-text">Tathevāhaṁ mahāvīra,</span><br />
</p>
<p id="tha-ap8c53p2">
<span class="pali m-text">yathā visahato naro;</span><br />
</p>
<p id="tha-ap8c53p3">
<span class="pali m-text">Sampīḷito avijjāya,</span><br />
</p>
<p id="tha-ap8c53p4">
<span class="pali m-text">saddhammāgadamesahaṁ.</span><br />
</p>
<p id="tha-ap8c54p1">
<span class="pali m-text">Dhammāgadaṁ gavesanto,</span><br />
</p>
<p id="tha-ap8c54p2">
<span class="pali m-text">addakkhiṁ sakyasāsanaṁ;</span><br />
</p>
<p id="tha-ap8c54p3">
<span class="pali m-text">Aggaṁ sabbosadhānaṁ taṁ,</span><br />
</p>
<p id="tha-ap8c54p4">
<span class="pali m-text">sabbasallavinodanaṁ.</span><br />
</p>
<p id="tha-ap8c55p1">
<span class="pali m-text">Dhammosadhaṁ pivitvāna,</span><br />
</p>
<p id="tha-ap8c55p2">
<span class="pali m-text">visaṁ sabbaṁ samūhaniṁ;</span><br />
</p>
<p id="tha-ap8c55p3">
<span class="pali m-text">Ajarāmaraṁ sītibhāvaṁ,</span><br />
</p>
<p id="tha-ap8c55p4">
<span class="pali m-text">nibbānaṁ phassayiṁ ahaṁ.</span><br />
</p>
<p id="tha-ap8c56p1">
<span class="pali m-text">Yathā bhūtaṭṭito poso,</span><br />
</p>
<p id="tha-ap8c56p2">
<span class="pali m-text">bhūtaggāhena pīḷito;</span><br />
</p>
<p id="tha-ap8c56p3">
<span class="pali m-text">Bhūtavejjaṁ gaveseyya,</span><br />
</p>
<p id="tha-ap8c56p4">
<span class="pali m-text">bhūtasmā parimuttiyā.</span><br />
</p>
<p id="tha-ap8c57p1">
<span class="pali m-text">Gavesamāno passeyya,</span><br />
</p>
<p id="tha-ap8c57p2">
<span class="pali m-text">bhūtavijjāsu kovidaṁ;</span><br />
</p>
<p id="tha-ap8c57p3">
<span class="pali m-text">Tassa so vihane bhūtaṁ,</span><br />
</p>
<p id="tha-ap8c57p4">
<span class="pali m-text">samūlañca vināsaye.</span><br />
</p>
<p id="tha-ap8c58p1">
<span class="pali m-text">Tathevāhaṁ mahāvīra,</span><br />
</p>
<p id="tha-ap8c58p2">
<span class="pali m-text">tamaggāhena pīḷito;</span><br />
</p>
<p id="tha-ap8c58p3">
<span class="pali m-text">Ñāṇālokaṁ gavesāmi,</span><br />
</p>
<p id="tha-ap8c58p4">
<span class="pali m-text">tamato parimuttiyā.</span><br />
</p>
<p id="tha-ap8c59p1">
<span class="pali m-text">Athaddasaṁ sakyamuniṁ,</span><br />
</p>
<p id="tha-ap8c59p2">
<span class="pali m-text">kilesatamasodhanaṁ;</span><br />
</p>
<p id="tha-ap8c59p3">
<span class="pali m-text">So me tamaṁ vinodesi,</span><br />
</p>
<p id="tha-ap8c59p4">
<span class="pali m-text">bhūtavejjova bhūtakaṁ.</span><br />
</p>
<p id="tha-ap8c60p1">
<span class="pali m-text">Saṁsārasotaṁ sañchindiṁ,</span><br />
</p>
<p id="tha-ap8c60p2">
<span class="pali m-text">taṇhāsotaṁ nivārayiṁ;</span><br />
</p>
<p id="tha-ap8c60p3">
<span class="pali m-text">Bhavaṁ ugghāṭayiṁ sabbaṁ,</span><br />
</p>
<p id="tha-ap8c60p4">
<span class="pali m-text">bhūtavejjova mūlato.</span><br />
</p>
<p id="tha-ap8c61p1">
<span class="pali m-text">Garuḷo yathā opatati,</span><br />
</p>
<p id="tha-ap8c61p2">
<span class="pali m-text">pannagaṁ bhakkhamattano;</span><br />
</p>
<p id="tha-ap8c61p3">
<span class="pali m-text">Samantā yojanasataṁ,</span><br />
</p>
<p id="tha-ap8c61p4">
<span class="pali m-text">vikkhobheti mahāsaraṁ.</span><br />
</p>
<p id="tha-ap8c62p1">
<span class="pali m-text">Pannagaṁ so gahetvāna,</span><br />
</p>
<p id="tha-ap8c62p2">
<span class="pali m-text">adhosīsaṁ viheṭhayaṁ;</span><br />
</p>
<p id="tha-ap8c62p3">
<span class="pali m-text">Ādāya so pakkamati,</span><br />
</p>
<p id="tha-ap8c62p4">
<span class="pali m-text">yenakāmaṁ vihaṅgamo.</span><br />
</p>
<p id="tha-ap8c63p1">
<span class="pali m-text">Tathevāhaṁ mahāvīra,</span><br />
</p>
<p id="tha-ap8c63p2">
<span class="pali m-text">yathāpi garuḷo balī;</span><br />
</p>
<p id="tha-ap8c63p3">
<span class="pali m-text">Asaṅkhataṁ gavesanto,</span><br />
</p>
<p id="tha-ap8c63p4">
<span class="pali m-text">dose vikkhālayiṁ ahaṁ.</span><br />
</p>
<p id="tha-ap8c64p1">
<span class="pali m-text">Diṭṭho ahaṁ dhammavaraṁ,</span><br />
</p>
<p id="tha-ap8c64p2">
<span class="pali m-text">santipadamanuttaraṁ;</span><br />
</p>
<p id="tha-ap8c64p3">
<span class="pali m-text">Ādāya viharāmetaṁ,</span><br />
</p>
<p id="tha-ap8c64p4">
<span class="pali m-text">garuḷo pannagaṁ yathā.</span><br />
</p>
<p id="tha-ap8c65p1">
<span class="pali m-text">Āsāvatī nāma latā,</span><br />
</p>
<p id="tha-ap8c65p2">
<span class="pali m-text">jātā cittalatāvane;</span><br />
</p>
<p id="tha-ap8c65p3">
<span class="pali m-text">Tassā vassasahassena,</span><br />
</p>
<p id="tha-ap8c65p4">
<span class="pali m-text">ekaṁ nibbattate phalaṁ.</span><br />
</p>
<p id="tha-ap8c66p1">
<span class="pali m-text">Taṁ devā payirupāsanti,</span><br />
</p>
<p id="tha-ap8c66p2">
<span class="pali m-text">tāvadūraphale sati;</span><br />
</p>
<p id="tha-ap8c66p3">
<span class="pali m-text">Devānaṁ sā piyā evaṁ,</span><br />
</p>
<p id="tha-ap8c66p4">
<span class="pali m-text">āsāvatī latuttamā.</span><br />
</p>
<p id="tha-ap8c67p1">
<span class="pali m-text">Satasahassupādāya,</span><br />
</p>
<p id="tha-ap8c67p2">
<span class="pali m-text">tāhaṁ paricare muni;</span><br />
</p>
<p id="tha-ap8c67p3">
<span class="pali m-text">Sāyaṁ pātaṁ namassāmi,</span><br />
</p>
<p id="tha-ap8c67p4">
<span class="pali m-text">devā āsāvatiṁ yathā.</span><br />
</p>
<p id="tha-ap8c68p1">
<span class="pali m-text">Avañjhā pāricariyā,</span><br />
</p>
<p id="tha-ap8c68p2">
<span class="pali m-text">amoghā ca namassanā;</span><br />
</p>
<p id="tha-ap8c68p3">
<span class="pali m-text">Dūrāgatampi maṁ santaṁ,</span><br />
</p>
<p id="tha-ap8c68p4">
<span class="pali m-text">khaṇoyaṁ na virādhayi.</span><br />
</p>
<p id="tha-ap8c69p1">
<span class="pali m-text">Paṭisandhiṁ na passāmi,</span><br />
</p>
<p id="tha-ap8c69p2">
<span class="pali m-text">vicinanto bhave ahaṁ;</span><br />
</p>
<p id="tha-ap8c69p3">
<span class="pali m-text">Nirūpadhi vippamutto,</span><br />
</p>
<p id="tha-ap8c69p4">
<span class="pali m-text">upasanto carāmahaṁ.</span><br />
</p>
<p id="tha-ap8c70p1">
<span class="pali m-text">Yathāpi padumaṁ nāma,</span><br />
</p>
<p id="tha-ap8c70p2">
<span class="pali m-text">sūriyaraṁsena pupphati;</span><br />
</p>
<p id="tha-ap8c70p3">
<span class="pali m-text">Tathevāhaṁ mahāvīra,</span><br />
</p>
<p id="tha-ap8c70p4">
<span class="pali m-text">buddharaṁsena pupphito.</span><br />
</p>
<p id="tha-ap8c71p1">
<span class="pali m-text">Yathā balākayonimhi,</span><br />
</p>
<p id="tha-ap8c71p2">
<span class="pali m-text">na vijjati pumo sadā;</span><br />
</p>
<p id="tha-ap8c71p3">
<span class="pali m-text">Meghesu gajjamānesu,</span><br />
</p>
<p id="tha-ap8c71p4">
<span class="pali m-text">gabbhaṁ gaṇhanti tā sadā.</span><br />
</p>
<p id="tha-ap8c72p1">
<span class="pali m-text">Cirampi gabbhaṁ dhārenti,</span><br />
</p>
<p id="tha-ap8c72p2">
<span class="pali m-text">yāva megho na gajjati;</span><br />
</p>
<p id="tha-ap8c72p3">
<span class="pali m-text">Bhārato parimuccanti,</span><br />
</p>
<p id="tha-ap8c72p4">
<span class="pali m-text">yadā megho pavassati.</span><br />
</p>
<p id="tha-ap8c73p1">
<span class="pali m-text">Padumuttarabuddhassa,</span><br />
</p>
<p id="tha-ap8c73p2">
<span class="pali m-text">dhammameghena gajjato;</span><br />
</p>
<p id="tha-ap8c73p3">
<span class="pali m-text">Saddena dhammameghassa,</span><br />
</p>
<p id="tha-ap8c73p4">
<span class="pali m-text">dhammagabbhaṁ agaṇhahaṁ.</span><br />
</p>
<p id="tha-ap8c74p1">
<span class="pali m-text">Satasahassupādāya,</span><br />
</p>
<p id="tha-ap8c74p2">
<span class="pali m-text">puññagabbhaṁ dharemahaṁ;</span><br />
</p>
<p id="tha-ap8c74p3">
<span class="pali m-text">Nappamuccāmi bhārato,</span><br />
</p>
<p id="tha-ap8c74p4">
<span class="pali m-text">dhammamegho na gajjati.</span><br />
</p>
<p id="tha-ap8c75p1">
<span class="pali m-text">Yadā tuvaṁ sakyamuni,</span><br />
</p>
<p id="tha-ap8c75p2">
<span class="pali m-text">ramme kapilavatthave;</span><br />
</p>
<p id="tha-ap8c75p3">
<span class="pali m-text">Gajjasi dhammameghena,</span><br />
</p>
<p id="tha-ap8c75p4">
<span class="pali m-text">bhārato parimuccahaṁ.</span><br />
</p>
<p id="tha-ap8c76p1">
<span class="pali m-text">Suññataṁ animittañca,</span><br />
</p>
<p id="tha-ap8c76p2">
<span class="pali m-text">Tathāppaṇihitampi ca;</span><br />
</p>
<p id="tha-ap8c76p3">
<span class="pali m-text">Caturo ca phale sabbe,</span><br />
</p>
<p id="tha-ap8c76p4">
<span class="pali m-text">Dhammevaṁ vijanayiṁ ahaṁ.</span><br />
</p>
<p id="tha-ap8c77p1">
<span class="pali m-text">Dutiyabhāṇavāraṁ.</span><br />
</p>
<p id="tha-ap8c78p1">
<span class="pali m-text">Aparimeyyupādāya,</span><br />
</p>
<p id="tha-ap8c78p2">
<span class="pali m-text">patthemi tava sāsanaṁ;</span><br />
</p>
<p id="tha-ap8c78p3">
<span class="pali m-text">So me attho anuppatto,</span><br />
</p>
<p id="tha-ap8c78p4">
<span class="pali m-text">santipadamanuttaraṁ.</span><br />
</p>
<p id="tha-ap8c79p1">
<span class="pali m-text">Vinaye pāramiṁ patto,</span><br />
</p>
<p id="tha-ap8c79p2">
<span class="pali m-text">yathāpi pāṭhiko isi;</span><br />
</p>
<p id="tha-ap8c79p3">
<span class="pali m-text">Na me samasamo atthi,</span><br />
</p>
<p id="tha-ap8c79p4">
<span class="pali m-text">dhāremi sāsanaṁ ahaṁ.</span><br />
</p>
<p id="tha-ap8c80p1">
<span class="pali m-text">Vinaye khandhake cāpi,</span><br />
</p>
<p id="tha-ap8c80p2">
<span class="pali m-text">tikacchede ca pañcame;</span><br />
</p>
<p id="tha-ap8c80p3">
<span class="pali m-text">Ettha me vimati natthi,</span><br />
</p>
<p id="tha-ap8c80p4">
<span class="pali m-text">akkhare byañjanepi vā.</span><br />
</p>
<p id="tha-ap8c81p1">
<span class="pali m-text">Niggahe paṭikamme ca,</span><br />
</p>
<p id="tha-ap8c81p2">
<span class="pali m-text">ṭhānāṭhāne ca kovido;</span><br />
</p>
<p id="tha-ap8c81p3">
<span class="pali m-text">Osāraṇe vuṭṭhāpane,</span><br />
</p>
<p id="tha-ap8c81p4">
<span class="pali m-text">sabbattha pāramiṁ gato.</span><br />
</p>
<p id="tha-ap8c82p1">
<span class="pali m-text">Vinaye khandhake vāpi,</span><br />
</p>
<p id="tha-ap8c82p2">
<span class="pali m-text">nikkhipitvā padaṁ ahaṁ;</span><br />
</p>
<p id="tha-ap8c82p3">
<span class="pali m-text">Ubhato viniveṭhetvā,</span><br />
</p>
<p id="tha-ap8c82p4">
<span class="pali m-text">rasato osareyyahaṁ.</span><br />
</p>
<p id="tha-ap8c83p1">
<span class="pali m-text">Niruttiyā sukusalo,</span><br />
</p>
<p id="tha-ap8c83p2">
<span class="pali m-text">atthānatthe ca kovido;</span><br />
</p>
<p id="tha-ap8c83p3">
<span class="pali m-text">Anaññātaṁ mayā natthi,</span><br />
</p>
<p id="tha-ap8c83p4">
<span class="pali m-text">ekaggo satthu sāsane.</span><br />
</p>
<p id="tha-ap8c84p1">
<span class="pali m-text">Rūpadakkho ahaṁ ajja,</span><br />
</p>
<p id="tha-ap8c84p2">
<span class="pali m-text">sakyaputtassa sāsane;</span><br />
</p>
<p id="tha-ap8c84p3">
<span class="pali m-text">Kaṅkhaṁ sabbaṁ vinodemi,</span><br />
</p>
<p id="tha-ap8c84p4">
<span class="pali m-text">chindāmi sabbasaṁsayaṁ.</span><br />
</p>
<p id="tha-ap8c85p1">
<span class="pali m-text">Padaṁ anupadañcāpi,</span><br />
</p>
<p id="tha-ap8c85p2">
<span class="pali m-text">akkharañcāpi byañjanaṁ;</span><br />
</p>
<p id="tha-ap8c85p3">
<span class="pali m-text">Nidāne pariyosāne,</span><br />
</p>
<p id="tha-ap8c85p4">
<span class="pali m-text">sabbattha kovido ahaṁ.</span><br />
</p>
<p id="tha-ap8c86p1">
<span class="pali m-text">Yathāpi rājā balavā,</span><br />
</p>
<p id="tha-ap8c86p2">
<span class="pali m-text">niggaṇhitvā parantape;</span><br />
</p>
<p id="tha-ap8c86p3">
<span class="pali m-text">Vijinitvāna saṅgāmaṁ,</span><br />
</p>
<p id="tha-ap8c86p4">
<span class="pali m-text">nagaraṁ tattha māpaye.</span><br />
</p>
<p id="tha-ap8c87p1">
<span class="pali m-text">Pākāraṁ parikhañcāpi,</span><br />
</p>
<p id="tha-ap8c87p2">
<span class="pali m-text">esikaṁ dvārakoṭṭhakaṁ;</span><br />
</p>
<p id="tha-ap8c87p3">
<span class="pali m-text">Aṭṭālake ca vividhe,</span><br />
</p>
<p id="tha-ap8c87p4">
<span class="pali m-text">kāraye nagare bahū.</span><br />
</p>
<p id="tha-ap8c88p1">
<span class="pali m-text">Siṅghāṭakaṁ caccarañca,</span><br />
</p>
<p id="tha-ap8c88p2">
<span class="pali m-text">suvibhattantarāpaṇaṁ;</span><br />
</p>
<p id="tha-ap8c88p3">
<span class="pali m-text">Kārayeyya sabhaṁ tattha,</span><br />
</p>
<p id="tha-ap8c88p4">
<span class="pali m-text">atthānatthavinicchayaṁ.</span><br />
</p>
<p id="tha-ap8c89p1">
<span class="pali m-text">Nigghātatthaṁ amittānaṁ,</span><br />
</p>
<p id="tha-ap8c89p2">
<span class="pali m-text">chiddāchiddañca jānituṁ;</span><br />
</p>
<p id="tha-ap8c89p3">
<span class="pali m-text">Balakāyassa rakkhāya,</span><br />
</p>
<p id="tha-ap8c89p4">
<span class="pali m-text">senāpaccaṁ ṭhapeti so.</span><br />
</p>
<p id="tha-ap8c90p1">
<span class="pali m-text">Ārakkhatthāya bhaṇḍassa,</span><br />
</p>
<p id="tha-ap8c90p2">
<span class="pali m-text">nidhānakusalaṁ naraṁ;</span><br />
</p>
<p id="tha-ap8c90p3">
<span class="pali m-text">Mā me bhaṇḍaṁ vinassīti,</span><br />
</p>
<p id="tha-ap8c90p4">
<span class="pali m-text">bhaṇḍarakkhaṁ ṭhapeti so.</span><br />
</p>
<p id="tha-ap8c91p1">
<span class="pali m-text">Mamatto hoti yo rañño,</span><br />
</p>
<p id="tha-ap8c91p2">
<span class="pali m-text">vuddhiṁ yassa ca icchati;</span><br />
</p>
<p id="tha-ap8c91p3">
<span class="pali m-text">Tassādhikaraṇaṁ deti,</span><br />
</p>
<p id="tha-ap8c91p4">
<span class="pali m-text">mittassa paṭipajjituṁ.</span><br />
</p>
<p id="tha-ap8c92p1">
<span class="pali m-text">Uppātesu nimittesu,</span><br />
</p>
<p id="tha-ap8c92p2">
<span class="pali m-text">lakkhaṇesu ca kovidaṁ;</span><br />
</p>
<p id="tha-ap8c92p3">
<span class="pali m-text">Ajjhāyakaṁ mantadharaṁ,</span><br />
</p>
<p id="tha-ap8c92p4">
<span class="pali m-text">porohicce ṭhapeti so.</span><br />
</p>
<p id="tha-ap8c93p1">
<span class="pali m-text">Etehaṅgehi sampanno,</span><br />
</p>
<p id="tha-ap8c93p2">
<span class="pali m-text">khattiyoti pavuccati;</span><br />
</p>
<p id="tha-ap8c93p3">
<span class="pali m-text">Sadā rakkhanti rājānaṁ,</span><br />
</p>
<p id="tha-ap8c93p4">
<span class="pali m-text">cakkavākova dukkhitaṁ.</span><br />
</p>
<p id="tha-ap8c94p1">
<span class="pali m-text">Tatheva tvaṁ mahāvīra,</span><br />
</p>
<p id="tha-ap8c94p2">
<span class="pali m-text">hatāmittova khattiyo;</span><br />
</p>
<p id="tha-ap8c94p3">
<span class="pali m-text">Sadevakassa lokassa,</span><br />
</p>
<p id="tha-ap8c94p4">
<span class="pali m-text">dhammarājāti vuccati.</span><br />
</p>
<p id="tha-ap8c95p1">
<span class="pali m-text">Titthiye nihanitvāna,</span><br />
</p>
<p id="tha-ap8c95p2">
<span class="pali m-text">mārañcāpi sasenakaṁ;</span><br />
</p>
<p id="tha-ap8c95p3">
<span class="pali m-text">Tamandhakāraṁ vidhamitvā,</span><br />
</p>
<p id="tha-ap8c95p4">
<span class="pali m-text">dhammanagaraṁ amāpayi.</span><br />
</p>
<p id="tha-ap8c96p1">
<span class="pali m-text">Sīlaṁ pākārakaṁ tattha,</span><br />
</p>
<p id="tha-ap8c96p2">
<span class="pali m-text">ñāṇaṁ te dvārakoṭṭhakaṁ;</span><br />
</p>
<p id="tha-ap8c96p3">
<span class="pali m-text">Saddhā te esikā vīra,</span><br />
</p>
<p id="tha-ap8c96p4">
<span class="pali m-text">dvārapālo ca saṁvaro.</span><br />
</p>
<p id="tha-ap8c97p1">
<span class="pali m-text">Satipaṭṭhānamaṭṭālaṁ,</span><br />
</p>
<p id="tha-ap8c97p2">
<span class="pali m-text">paññā te caccaraṁ mune;</span><br />
</p>
<p id="tha-ap8c97p3">
<span class="pali m-text">Iddhipādañca siṅghāṭaṁ,</span><br />
</p>
<p id="tha-ap8c97p4">
<span class="pali m-text">dhammavīthi sumāpitā.</span><br />
</p>
<p id="tha-ap8c98p1">
<span class="pali m-text">Suttantaṁ abhidhammañca,</span><br />
</p>
<p id="tha-ap8c98p2">
<span class="pali m-text">vinayañcāpi kevalaṁ;</span><br />
</p>
<p id="tha-ap8c98p3">
<span class="pali m-text">Navaṅgaṁ buddhavacanaṁ,</span><br />
</p>
<p id="tha-ap8c98p4">
<span class="pali m-text">esā dhammasabhā tava.</span><br />
</p>
<p id="tha-ap8c99p1">
<span class="pali m-text">Suññataṁ animittañca,</span><br />
</p>
<p id="tha-ap8c99p2">
<span class="pali m-text">vihārañcappaṇīhitaṁ;</span><br />
</p>
<p id="tha-ap8c99p3">
<span class="pali m-text">Āneñjañca nirodho ca,</span><br />
</p>
<p id="tha-ap8c99p4">
<span class="pali m-text">esā dhammakuṭī tava.</span><br />
</p>
<p id="tha-ap8c100p1">
<span class="pali m-text">Paññāya aggo nikkhitto,</span><br />
</p>
<p id="tha-ap8c100p2">
<span class="pali m-text">paṭibhāne ca kovido;</span><br />
</p>
<p id="tha-ap8c100p3">
<span class="pali m-text">Sāriputtoti nāmena,</span><br />
</p>
<p id="tha-ap8c100p4">
<span class="pali m-text">dhammasenāpatī tava.</span><br />
</p>
<p id="tha-ap8c101p1">
<span class="pali m-text">Cutūpapātakusalo,</span><br />
</p>
<p id="tha-ap8c101p2">
<span class="pali m-text">iddhiyā pāramiṁ gato;</span><br />
</p>
<p id="tha-ap8c101p3">
<span class="pali m-text">Kolito nāma nāmena,</span><br />
</p>
<p id="tha-ap8c101p4">
<span class="pali m-text">porohicco tavaṁ mune.</span><br />
</p>
<p id="tha-ap8c102p1">
<span class="pali m-text">Porāṇakavaṁsadharo,</span><br />
</p>
<p id="tha-ap8c102p2">
<span class="pali m-text">uggatejo durāsado;</span><br />
</p>
<p id="tha-ap8c102p3">
<span class="pali m-text">Dhutavādīguṇenaggo,</span><br />
</p>
<p id="tha-ap8c102p4">
<span class="pali m-text">akkhadasso tavaṁ mune.</span><br />
</p>
<p id="tha-ap8c103p1">
<span class="pali m-text">Bahussuto dhammadharo,</span><br />
</p>
<p id="tha-ap8c103p2">
<span class="pali m-text">Sabbapāṭhī ca sāsane;</span><br />
</p>
<p id="tha-ap8c103p3">
<span class="pali m-text">Ānando nāma nāmena,</span><br />
</p>
<p id="tha-ap8c103p4">
<span class="pali m-text">Dhammārakkho tavaṁ mune.</span><br />
</p>
<p id="tha-ap8c104p1">
<span class="pali m-text">Ete sabbe atikkamma,</span><br />
</p>
<p id="tha-ap8c104p2">
<span class="pali m-text">pamesi bhagavā mamaṁ;</span><br />
</p>
<p id="tha-ap8c104p3">
<span class="pali m-text">Vinicchayaṁ me pādāsi,</span><br />
</p>
<p id="tha-ap8c104p4">
<span class="pali m-text">vinaye viññudesitaṁ.</span><br />
</p>
<p id="tha-ap8c105p1">
<span class="pali m-text">Yo koci vinaye pañhaṁ,</span><br />
</p>
<p id="tha-ap8c105p2">
<span class="pali m-text">pucchati buddhasāvako;</span><br />
</p>
<p id="tha-ap8c105p3">
<span class="pali m-text">Tattha me cintanā natthi,</span><br />
</p>
<p id="tha-ap8c105p4">
<span class="pali m-text">taññevatthaṁ kathemahaṁ.</span><br />
</p>
<p id="tha-ap8c106p1">
<span class="pali m-text">Yāvatā buddhakhettamhi,</span><br />
</p>
<p id="tha-ap8c106p2">
<span class="pali m-text">ṭhapetvā taṁ mahāmuni;</span><br />
</p>
<p id="tha-ap8c106p3">
<span class="pali m-text">Vinaye mādiso natthi,</span><br />
</p>
<p id="tha-ap8c106p4">
<span class="pali m-text">kuto bhiyyo bhavissati.</span><br />
</p>
<p id="tha-ap8c107p1">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap8c107p2">
<span class="pali m-text">evaṁ gajjati gotamo;</span><br />
</p>
<p id="tha-ap8c107p3">
<span class="pali m-text">Upālissa samo natthi,</span><br />
</p>
<p id="tha-ap8c107p4">
<span class="pali m-text">vinaye khandhakesu ca.</span><br />
</p>
<p id="tha-ap8c108p1">
<span class="pali m-text">Yāvatā buddhabhaṇitaṁ,</span><br />
</p>
<p id="tha-ap8c108p2">
<span class="pali m-text">navaṅgaṁ satthusāsanaṁ;</span><br />
</p>
<p id="tha-ap8c108p3">
<span class="pali m-text">Vinayogadhaṁ taṁ sabbaṁ,</span><br />
</p>
<p id="tha-ap8c108p4">
<span class="pali m-text">vinayamūlapassino.</span><br />
</p>
<p id="tha-ap8c109p1">
<span class="pali m-text">Mama kammaṁ saritvāna,</span><br />
</p>
<p id="tha-ap8c109p2">
<span class="pali m-text">gotamo sakyapuṅgavo;</span><br />
</p>
<p id="tha-ap8c109p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap8c109p4">
<span class="pali m-text">etadagge ṭhapesi maṁ.</span><br />
</p>
<p id="tha-ap8c110p1">
<span class="pali m-text">Satasahassupādāya,</span><br />
</p>
<p id="tha-ap8c110p2">
<span class="pali m-text">imaṁ ṭhānaṁ apatthayiṁ;</span><br />
</p>
<p id="tha-ap8c110p3">
<span class="pali m-text">So me attho anuppatto,</span><br />
</p>
<p id="tha-ap8c110p4">
<span class="pali m-text">vinaye pāramiṁ gato.</span><br />
</p>
<p id="tha-ap8c111p1">
<span class="pali m-text">Sakyānaṁ nandijanano,</span><br />
</p>
<p id="tha-ap8c111p2">
<span class="pali m-text">kappako āsahaṁ pure;</span><br />
</p>
<p id="tha-ap8c111p3">
<span class="pali m-text">Vijahitvāna taṁ jātiṁ,</span><br />
</p>
<p id="tha-ap8c111p4">
<span class="pali m-text">putto jāto mahesino.</span><br />
</p>
<p id="tha-ap8c112p1">
<span class="pali m-text">Ito dutiyake kappe,</span><br />
</p>
<p id="tha-ap8c112p2">
<span class="pali m-text">Añjaso nāma khattiyo;</span><br />
</p>
<p id="tha-ap8c112p3">
<span class="pali m-text">Anantatejo amitayaso,</span><br />
</p>
<p id="tha-ap8c112p4">
<span class="pali m-text">Bhūmipālo mahaddhano.</span><br />
</p>
<p id="tha-ap8c113p1">
<span class="pali m-text">Tassa rañño ahaṁ putto,</span><br />
</p>
<p id="tha-ap8c113p2">
<span class="pali m-text">candano nāma khattiyo;</span><br />
</p>
<p id="tha-ap8c113p3">
<span class="pali m-text">Jātimadenupatthaddho,</span><br />
</p>
<p id="tha-ap8c113p4">
<span class="pali m-text">yasabhogamadena ca.</span><br />
</p>
<p id="tha-ap8c114p1">
<span class="pali m-text">Nāgasatasahassāni,</span><br />
</p>
<p id="tha-ap8c114p2">
<span class="pali m-text">sabbālaṅkārabhūsitā;</span><br />
</p>
<p id="tha-ap8c114p3">
<span class="pali m-text">Tidhāpabhinnā mātaṅgā,</span><br />
</p>
<p id="tha-ap8c114p4">
<span class="pali m-text">parivārenti maṁ sadā.</span><br />
</p>
<p id="tha-ap8c115p1">
<span class="pali m-text">Sabalehi paretohaṁ,</span><br />
</p>
<p id="tha-ap8c115p2">
<span class="pali m-text">uyyānaṁ gantukāmako;</span><br />
</p>
<p id="tha-ap8c115p3">
<span class="pali m-text">Āruyha sirikaṁ nāgaṁ,</span><br />
</p>
<p id="tha-ap8c115p4">
<span class="pali m-text">nagarā nikkhamiṁ tadā.</span><br />
</p>
<p id="tha-ap8c116p1">
<span class="pali m-text">Caraṇena ca sampanno,</span><br />
</p>
<p id="tha-ap8c116p2">
<span class="pali m-text">guttadvāro susaṁvuto;</span><br />
</p>
<p id="tha-ap8c116p3">
<span class="pali m-text">Devalo nāma sambuddho,</span><br />
</p>
<p id="tha-ap8c116p4">
<span class="pali m-text">āgacchi purato mama.</span><br />
</p>
<p id="tha-ap8c117p1">
<span class="pali m-text">Pesetvā sirikaṁ nāgaṁ,</span><br />
</p>
<p id="tha-ap8c117p2">
<span class="pali m-text">buddhaṁ āsādayiṁ tadā;</span><br />
</p>
<p id="tha-ap8c117p3">
<span class="pali m-text">Tato sañjātakopo so,</span><br />
</p>
<p id="tha-ap8c117p4">
<span class="pali m-text">nāgo nuddharate padaṁ.</span><br />
</p>
<p id="tha-ap8c118p1">
<span class="pali m-text">Nāgaṁ duṭṭhamanaṁ disvā,</span><br />
</p>
<p id="tha-ap8c118p2">
<span class="pali m-text">buddhe kodhaṁ akāsahaṁ;</span><br />
</p>
<p id="tha-ap8c118p3">
<span class="pali m-text">Vihesayitvā sambuddhaṁ,</span><br />
</p>
<p id="tha-ap8c118p4">
<span class="pali m-text">uyyānaṁ agamāsahaṁ.</span><br />
</p>
<p id="tha-ap8c119p1">
<span class="pali m-text">Sātaṁ tattha na vindāmi,</span><br />
</p>
<p id="tha-ap8c119p2">
<span class="pali m-text">siro pajjalito yathā;</span><br />
</p>
<p id="tha-ap8c119p3">
<span class="pali m-text">Pariḷāhena ḍayhāmi,</span><br />
</p>
<p id="tha-ap8c119p4">
<span class="pali m-text">macchova baḷisādako.</span><br />
</p>
<p id="tha-ap8c120p1">
<span class="pali m-text">Sasāgarantā pathavī,</span><br />
</p>
<p id="tha-ap8c120p2">
<span class="pali m-text">ādittā viya hoti me;</span><br />
</p>
<p id="tha-ap8c120p3">
<span class="pali m-text">Pitu santikupāgamma,</span><br />
</p>
<p id="tha-ap8c120p4">
<span class="pali m-text">idaṁ vacanamabraviṁ.</span><br />
</p>
<p id="tha-ap8c121p1">
<span class="pali m-text">Āsīvisaṁva kupitaṁ,</span><br />
</p>
<p id="tha-ap8c121p2">
<span class="pali m-text">aggikkhandhaṁva āgataṁ;</span><br />
</p>
<p id="tha-ap8c121p3">
<span class="pali m-text">Mattaṁva kuñjaraṁ dantiṁ,</span><br />
</p>
<p id="tha-ap8c121p4">
<span class="pali m-text">yaṁ sayambhumasādayiṁ.</span><br />
</p>
<p id="tha-ap8c122p1">
<span class="pali m-text">Āsādito mayā buddho,</span><br />
</p>
<p id="tha-ap8c122p2">
<span class="pali m-text">ghoro uggatapo jino;</span><br />
</p>
<p id="tha-ap8c122p3">
<span class="pali m-text">Purā sabbe vinassāma,</span><br />
</p>
<p id="tha-ap8c122p4">
<span class="pali m-text">khamāpessāma taṁ muniṁ.</span><br />
</p>
<p id="tha-ap8c123p1">
<span class="pali m-text">No ce taṁ nijjhāpessāma,</span><br />
</p>
<p id="tha-ap8c123p2">
<span class="pali m-text">attadantaṁ samāhitaṁ;</span><br />
</p>
<p id="tha-ap8c123p3">
<span class="pali m-text">Orena sattadivasā,</span><br />
</p>
<p id="tha-ap8c123p4">
<span class="pali m-text">raṭṭhaṁ me vidhamissati.</span><br />
</p>
<p id="tha-ap8c124p1">
<span class="pali m-text">Sumekhalo kosiyo ca,</span><br />
</p>
<p id="tha-ap8c124p2">
<span class="pali m-text">siggavo cāpi sattako;</span><br />
</p>
<p id="tha-ap8c124p3">
<span class="pali m-text">Āsādayitvā isayo,</span><br />
</p>
<p id="tha-ap8c124p4">
<span class="pali m-text">duggatā te saraṭṭhakā.</span><br />
</p>
<p id="tha-ap8c125p1">
<span class="pali m-text">Yadā kuppanti isayo,</span><br />
</p>
<p id="tha-ap8c125p2">
<span class="pali m-text">saññatā brahmacārino;</span><br />
</p>
<p id="tha-ap8c125p3">
<span class="pali m-text">Sadevakaṁ vināsenti,</span><br />
</p>
<p id="tha-ap8c125p4">
<span class="pali m-text">sasāgaraṁ sapabbataṁ.</span><br />
</p>
<p id="tha-ap8c126p1">
<span class="pali m-text">Tiyojanasahassamhi,</span><br />
</p>
<p id="tha-ap8c126p2">
<span class="pali m-text">purise sannipātayiṁ;</span><br />
</p>
<p id="tha-ap8c126p3">
<span class="pali m-text">Accayaṁ desanatthāya,</span><br />
</p>
<p id="tha-ap8c126p4">
<span class="pali m-text">sayambhuṁ upasaṅkamiṁ.</span><br />
</p>
<p id="tha-ap8c127p1">
<span class="pali m-text">Allavatthā allasirā,</span><br />
</p>
<p id="tha-ap8c127p2">
<span class="pali m-text">sabbeva pañjalīkatā;</span><br />
</p>
<p id="tha-ap8c127p3">
<span class="pali m-text">Buddhassa pāde nipatitvā,</span><br />
</p>
<p id="tha-ap8c127p4">
<span class="pali m-text">idaṁ vacanamabravuṁ.</span><br />
</p>
<p id="tha-ap8c128p1">
<span class="pali m-text">Khamassu tvaṁ mahāvīra,</span><br />
</p>
<p id="tha-ap8c128p2">
<span class="pali m-text">abhiyācati taṁ jano;</span><br />
</p>
<p id="tha-ap8c128p3">
<span class="pali m-text">Pariḷāhaṁ vinodehi,</span><br />
</p>
<p id="tha-ap8c128p4">
<span class="pali m-text">mā no raṭṭhaṁ vināsaya.</span><br />
</p>
<p id="tha-ap8c129p1">
<span class="pali m-text">Sadevamānusā sabbe,</span><br />
</p>
<p id="tha-ap8c129p2">
<span class="pali m-text">sadānavā sarakkhasā;</span><br />
</p>
<p id="tha-ap8c129p3">
<span class="pali m-text">Ayomayena kūṭena,</span><br />
</p>
<p id="tha-ap8c129p4">
<span class="pali m-text">siraṁ bhindeyyu me sadā.</span><br />
</p>
<p id="tha-ap8c130p1">
<span class="pali m-text">Dake aggi na saṇṭhāti,</span><br />
</p>
<p id="tha-ap8c130p2">
<span class="pali m-text">bījaṁ sele na rūhati;</span><br />
</p>
<p id="tha-ap8c130p3">
<span class="pali m-text">Agade kimi na saṇṭhāti,</span><br />
</p>
<p id="tha-ap8c130p4">
<span class="pali m-text">kopo buddhe na jāyati.</span><br />
</p>
<p id="tha-ap8c131p1">
<span class="pali m-text">Yathā ca bhūmi acalā,</span><br />
</p>
<p id="tha-ap8c131p2">
<span class="pali m-text">appameyyo ca sāgaro;</span><br />
</p>
<p id="tha-ap8c131p3">
<span class="pali m-text">Anantako ca ākāso,</span><br />
</p>
<p id="tha-ap8c131p4">
<span class="pali m-text">evaṁ buddhā akhobhiyā.</span><br />
</p>
<p id="tha-ap8c132p1">
<span class="pali m-text">Sadā khantā mahāvīrā,</span><br />
</p>
<p id="tha-ap8c132p2">
<span class="pali m-text">khamitā ca tapassino;</span><br />
</p>
<p id="tha-ap8c132p3">
<span class="pali m-text">Khantānaṁ khamitānañca,</span><br />
</p>
<p id="tha-ap8c132p4">
<span class="pali m-text">gamanaṁ taṁ na vijjati.</span><br />
</p>
<p id="tha-ap8c133p1">
<span class="pali m-text">Idaṁ vatvāna sambuddho,</span><br />
</p>
<p id="tha-ap8c133p2">
<span class="pali m-text">pariḷāhaṁ vinodayaṁ;</span><br />
</p>
<p id="tha-ap8c133p3">
<span class="pali m-text">Mahājanassa purato,</span><br />
</p>
<p id="tha-ap8c133p4">
<span class="pali m-text">nabhaṁ abbhuggami tadā.</span><br />
</p>
<p id="tha-ap8c134p1">
<span class="pali m-text">Tena kammenahaṁ vīra,</span><br />
</p>
<p id="tha-ap8c134p2">
<span class="pali m-text">hīnattaṁ ajjhupāgato;</span><br />
</p>
<p id="tha-ap8c134p3">
<span class="pali m-text">Samatikkamma taṁ jātiṁ,</span><br />
</p>
<p id="tha-ap8c134p4">
<span class="pali m-text">pāvisiṁ abhayaṁ puraṁ.</span><br />
</p>
<p id="tha-ap8c135p1">
<span class="pali m-text">Tadāpi maṁ mahāvīra,</span><br />
</p>
<p id="tha-ap8c135p2">
<span class="pali m-text">ḍayhamānaṁ susaṇṭhitaṁ;</span><br />
</p>
<p id="tha-ap8c135p3">
<span class="pali m-text">Pariḷāhaṁ vinodesi,</span><br />
</p>
<p id="tha-ap8c135p4">
<span class="pali m-text">sayambhuñca khamāpayiṁ.</span><br />
</p>
<p id="tha-ap8c136p1">
<span class="pali m-text">Ajjāpi maṁ mahāvīra,</span><br />
</p>
<p id="tha-ap8c136p2">
<span class="pali m-text">ḍayhamānaṁ tihaggibhi;</span><br />
</p>
<p id="tha-ap8c136p3">
<span class="pali m-text">Nibbāpesi tayo aggī,</span><br />
</p>
<p id="tha-ap8c136p4">
<span class="pali m-text">sītibhāvañca pāpayī.</span><br />
</p>
<p id="tha-ap8c137p1">
<span class="pali m-text">Yesaṁ sotāvadhānatthi,</span><br />
</p>
<p id="tha-ap8c137p2">
<span class="pali m-text">suṇātha mama bhāsato;</span><br />
</p>
<p id="tha-ap8c137p3">
<span class="pali m-text">Atthaṁ tumhaṁ pavakkhāmi,</span><br />
</p>
<p id="tha-ap8c137p4">
<span class="pali m-text">yathā diṭṭhaṁ padaṁ mama.</span><br />
</p>
<p id="tha-ap8c138p1">
<span class="pali m-text">Sayambhuṁ taṁ vimānetvā,</span><br />
</p>
<p id="tha-ap8c138p2">
<span class="pali m-text">santacittaṁ samāhitaṁ;</span><br />
</p>
<p id="tha-ap8c138p3">
<span class="pali m-text">Tena kammenahaṁ ajja,</span><br />
</p>
<p id="tha-ap8c138p4">
<span class="pali m-text">jātomhi nīcayoniyaṁ.</span><br />
</p>
<p id="tha-ap8c139p1">
<span class="pali m-text">Mā vo khaṇaṁ virādhetha,</span><br />
</p>
<p id="tha-ap8c139p2">
<span class="pali m-text">khaṇātītā hi socare;</span><br />
</p>
<p id="tha-ap8c139p3">
<span class="pali m-text">Sadatthe vāyameyyātha,</span><br />
</p>
<p id="tha-ap8c139p4">
<span class="pali m-text">khaṇo vo paṭipādito.</span><br />
</p>
<p id="tha-ap8c140p1">
<span class="pali m-text">Ekaccānañca vamanaṁ,</span><br />
</p>
<p id="tha-ap8c140p2">
<span class="pali m-text">ekaccānaṁ virecanaṁ;</span><br />
</p>
<p id="tha-ap8c140p3">
<span class="pali m-text">Visaṁ halāhalaṁ eke,</span><br />
</p>
<p id="tha-ap8c140p4">
<span class="pali m-text">ekaccānañca osadhaṁ.</span><br />
</p>
<p id="tha-ap8c141p1">
<span class="pali m-text">Vamanaṁ paṭipannānaṁ,</span><br />
</p>
<p id="tha-ap8c141p2">
<span class="pali m-text">phalaṭṭhānaṁ virecanaṁ;</span><br />
</p>
<p id="tha-ap8c141p3">
<span class="pali m-text">Osadhaṁ phalalābhīnaṁ,</span><br />
</p>
<p id="tha-ap8c141p4">
<span class="pali m-text">puññakkhettaṁ gavesinaṁ.</span><br />
</p>
<p id="tha-ap8c142p1">
<span class="pali m-text">Sāsanena viruddhānaṁ,</span><br />
</p>
<p id="tha-ap8c142p2">
<span class="pali m-text">visaṁ halāhalaṁ yathā;</span><br />
</p>
<p id="tha-ap8c142p3">
<span class="pali m-text">Āsīviso diṭṭhaviso,</span><br />
</p>
<p id="tha-ap8c142p4">
<span class="pali m-text">evaṁ jhāpeti taṁ naraṁ.</span><br />
</p>
<p id="tha-ap8c143p1">
<span class="pali m-text">Sakiṁ pītaṁ halāhalaṁ,</span><br />
</p>
<p id="tha-ap8c143p2">
<span class="pali m-text">uparundhati jīvitaṁ;</span><br />
</p>
<p id="tha-ap8c143p3">
<span class="pali m-text">Sāsanena virujjhitvā,</span><br />
</p>
<p id="tha-ap8c143p4">
<span class="pali m-text">kappakoṭimhi ḍayhati.</span><br />
</p>
<p id="tha-ap8c144p1">
<span class="pali m-text">Khantiyā avihiṁsāya,</span><br />
</p>
<p id="tha-ap8c144p2">
<span class="pali m-text">mettacittavatāya ca;</span><br />
</p>
<p id="tha-ap8c144p3">
<span class="pali m-text">Sadevakaṁ so tāreti,</span><br />
</p>
<p id="tha-ap8c144p4">
<span class="pali m-text">tasmā vo avirodhiyā.</span><br />
</p>
<p id="tha-ap8c145p1">
<span class="pali m-text">Lābhālābhe na sajjanti,</span><br />
</p>
<p id="tha-ap8c145p2">
<span class="pali m-text">sammānanavimānane;</span><br />
</p>
<p id="tha-ap8c145p3">
<span class="pali m-text">Pathavīsadisā buddhā,</span><br />
</p>
<p id="tha-ap8c145p4">
<span class="pali m-text">tasmā te na virodhiyā.</span><br />
</p>
<p id="tha-ap8c146p1">
<span class="pali m-text">Devadatte ca vadhake,</span><br />
</p>
<p id="tha-ap8c146p2">
<span class="pali m-text">core aṅgulimālake;</span><br />
</p>
<p id="tha-ap8c146p3">
<span class="pali m-text">Rāhule dhanapāle ca,</span><br />
</p>
<p id="tha-ap8c146p4">
<span class="pali m-text">sabbesaṁ samako muni.</span><br />
</p>
<p id="tha-ap8c147p1">
<span class="pali m-text">Etesaṁ paṭigho natthi,</span><br />
</p>
<p id="tha-ap8c147p2">
<span class="pali m-text">rāgomesaṁ na vijjati;</span><br />
</p>
<p id="tha-ap8c147p3">
<span class="pali m-text">Sabbesaṁ samako buddho,</span><br />
</p>
<p id="tha-ap8c147p4">
<span class="pali m-text">vadhakassorasassa ca.</span><br />
</p>
<p id="tha-ap8c148p1">
<span class="pali m-text">Panthe disvāna kāsāvaṁ,</span><br />
</p>
<p id="tha-ap8c148p2">
<span class="pali m-text">chaḍḍitaṁ mīḷhamakkhitaṁ;</span><br />
</p>
<p id="tha-ap8c148p3">
<span class="pali m-text">Sirasmiṁ añjaliṁ katvā,</span><br />
</p>
<p id="tha-ap8c148p4">
<span class="pali m-text">vanditabbaṁ isiddhajaṁ.</span><br />
</p>
<p id="tha-ap8c149p1">
<span class="pali m-text">Abbhatītā ca ye buddhā,</span><br />
</p>
<p id="tha-ap8c149p2">
<span class="pali m-text">vattamānā anāgatā;</span><br />
</p>
<p id="tha-ap8c149p3">
<span class="pali m-text">Dhajenānena sujjhanti,</span><br />
</p>
<p id="tha-ap8c149p4">
<span class="pali m-text">tasmā ete namassiyā.</span><br />
</p>
<p id="tha-ap8c150p1">
<span class="pali m-text">Satthukappaṁ suvinayaṁ,</span><br />
</p>
<p id="tha-ap8c150p2">
<span class="pali m-text">dhāremi hadayenahaṁ;</span><br />
</p>
<p id="tha-ap8c150p3">
<span class="pali m-text">Namassamāno vinayaṁ,</span><br />
</p>
<p id="tha-ap8c150p4">
<span class="pali m-text">viharissāmi sabbadā.</span><br />
</p>
<p id="tha-ap8c151p1">
<span class="pali m-text">Vinayo āsayo mayhaṁ,</span><br />
</p>
<p id="tha-ap8c151p2">
<span class="pali m-text">vinayo ṭhānacaṅkamaṁ;</span><br />
</p>
<p id="tha-ap8c151p3">
<span class="pali m-text">Kappemi vinaye vāsaṁ,</span><br />
</p>
<p id="tha-ap8c151p4">
<span class="pali m-text">vinayo mama gocaro.</span><br />
</p>
<p id="tha-ap8c152p1">
<span class="pali m-text">Vinaye pāramippatto,</span><br />
</p>
<p id="tha-ap8c152p2">
<span class="pali m-text">samathe cāpi kovido;</span><br />
</p>
<p id="tha-ap8c152p3">
<span class="pali m-text">Upāli taṁ mahāvīra,</span><br />
</p>
<p id="tha-ap8c152p4">
<span class="pali m-text">pāde vandati satthuno.</span><br />
</p>
<p id="tha-ap8c153p1">
<span class="pali m-text">So ahaṁ vicarissāmi,</span><br />
</p>
<p id="tha-ap8c153p2">
<span class="pali m-text">gāmā gāmaṁ purā puraṁ;</span><br />
</p>
<p id="tha-ap8c153p3">
<span class="pali m-text">Namassamāno sambuddhaṁ,</span><br />
</p>
<p id="tha-ap8c153p4">
<span class="pali m-text">dhammassa ca sudhammataṁ.</span><br />
</p>
<p id="tha-ap8c154p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap8c154p2">
<span class="pali m-text">bhavā sabbe samūhatā;</span><br />
</p>
<p id="tha-ap8c154p3">
<span class="pali m-text">Sabbāsavā parikkhīṇā,</span><br />
</p>
<p id="tha-ap8c154p4">
<span class="pali m-text">natthi dāni punabbhavo.</span><br />
</p>
<p id="tha-ap8c155p1">
<span class="pali m-text">Svāgataṁ vata me āsi,</span><br />
</p>
<p id="tha-ap8c155p2">
<span class="pali m-text">buddhaseṭṭhassa santike;</span><br />
</p>
<p id="tha-ap8c155p3">
<span class="pali m-text">Tisso vijjā anuppattā,</span><br />
</p>
<p id="tha-ap8c155p4">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap8c156p1">
<span class="pali m-text">Paṭisambhidā catasso,</span><br />
</p>
<p id="tha-ap8c156p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap8c156p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap8c156p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap8c157p1">
<span class="pali m-text">Itthaṁ sudaṁ āyasmā upāli thero imā gāthāyo abhāsitthāti.</span><br />
</p>
<p id="tha-ap8c158p1">
<span class="pali m-text">Upālittherassāpadānaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/tha-ap0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/tha-ap0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>