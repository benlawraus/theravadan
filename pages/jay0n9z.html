<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0n9z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0n9z.html" />
  <meta property="og:description" content="Mahānipāta Mūgapakkhavagga 4 Nimijātaka Accheraṁ vata lokasmiṁ, uppajjanti vicakkhaṇā; Yadā ahu nimirājā, paṇḍito kusalatthiko. Rājā sabbavidehānaṁ, adā dānaṁ arindamo; Tassa taṁ dadato dānaṁ, saṅkappo udapajjatha; Dānaṁ vā brahmacariyaṁ vā, katamaṁ su mahapphalaṁ. Tassa saṅkappamaññāya, maghavā devakuñjaro; Sahassanetto pāturahu, vaṇṇena vihanaṁ tamaṁ. Salomahaṭṭho manujindo, vāsava …" />
  <meta name="twitter:description" content="Mahānipāta Mūgapakkhavagga 4 Nimijātaka Accheraṁ vata lokasmiṁ, uppajjanti vicakkhaṇā; Yadā ahu nimirājā, paṇḍito kusalatthiko. Rājā sabbavidehānaṁ, adā dānaṁ arindamo; Tassa taṁ dadato dānaṁ, saṅkappo udapajjatha; Dānaṁ vā brahmacariyaṁ vā, katamaṁ su mahapphalaṁ. Tassa saṅkappamaññāya, maghavā devakuñjaro; Sahassanetto pāturahu, vaṇṇena vihanaṁ tamaṁ. Salomahaṭṭho manujindo, vāsava …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="mahanipata">
<h2><a href="#mahanipata">Mahānipāta</a></h2>
<section id="mugapakkhavagga">
<h3><a href="#mugapakkhavagga">Mūgapakkhavagga</a></h3>
<section id="nimijataka">
<h4><a href="#nimijataka">4 Nimijātaka</a></h4>
<p id="ja541c1p1">
<span class="pali m-text">Accheraṁ vata lokasmiṁ,</span><br />
</p>
<p id="ja541c1p2">
<span class="pali m-text">uppajjanti vicakkhaṇā;</span><br />
</p>
<p id="ja541c1p3">
<span class="pali m-text">Yadā ahu nimirājā,</span><br />
</p>
<p id="ja541c1p4">
<span class="pali m-text">paṇḍito kusalatthiko.</span><br />
</p>
<p id="ja541c2p1">
<span class="pali m-text">Rājā sabbavidehānaṁ,</span><br />
</p>
<p id="ja541c2p2">
<span class="pali m-text">adā dānaṁ arindamo;</span><br />
</p>
<p id="ja541c2p3">
<span class="pali m-text">Tassa taṁ dadato dānaṁ,</span><br />
</p>
<p id="ja541c2p4">
<span class="pali m-text">saṅkappo udapajjatha;</span><br />
</p>
<p id="ja541c2p5">
<span class="pali m-text">Dānaṁ vā brahmacariyaṁ vā,</span><br />
</p>
<p id="ja541c2p6">
<span class="pali m-text">katamaṁ su mahapphalaṁ.</span><br />
</p>
<p id="ja541c3p1">
<span class="pali m-text">Tassa saṅkappamaññāya,</span><br />
</p>
<p id="ja541c3p2">
<span class="pali m-text">maghavā devakuñjaro;</span><br />
</p>
<p id="ja541c3p3">
<span class="pali m-text">Sahassanetto pāturahu,</span><br />
</p>
<p id="ja541c3p4">
<span class="pali m-text">vaṇṇena vihanaṁ tamaṁ.</span><br />
</p>
<p id="ja541c4p1">
<span class="pali m-text">Salomahaṭṭho manujindo,</span><br />
</p>
<p id="ja541c4p2">
<span class="pali m-text">vāsavaṁ avacā nimi;</span><br />
</p>
<p id="ja541c4p3">
<span class="pali m-text">“Devatā nusi gandhabbo,</span><br />
</p>
<p id="ja541c4p4">
<span class="pali m-text">adu sakko purindado.</span><br />
</p>
<p id="ja541c5p1">
<span class="pali m-text">Na ca me tādiso vaṇṇo,</span><br />
</p>
<p id="ja541c5p2">
<span class="pali m-text">diṭṭho vā yadi vā suto;</span><br />
</p>
<p id="ja541c5p3">
<span class="pali m-text">Ācikkha me tvaṁ bhaddante,</span><br />
</p>
<p id="ja541c5p4">
<span class="pali m-text">kathaṁ jānemu taṁ mayaṁ”.</span><br />
</p>
<p id="ja541c6p1">
<span class="pali m-text">Salomahaṭṭhaṁ ñatvāna,</span><br />
</p>
<p id="ja541c6p2">
<span class="pali m-text">vāsavo avacā nimiṁ;</span><br />
</p>
<p id="ja541c6p3">
<span class="pali m-text">“Sakkohamasmi devindo,</span><br />
</p>
<p id="ja541c6p4">
<span class="pali m-text">āgatosmi tavantike;</span><br />
</p>
<p id="ja541c6p5">
<span class="pali m-text">Alomahaṭṭho manujinda,</span><br />
</p>
<p id="ja541c6p6">
<span class="pali m-text">puccha pañhaṁ yamicchasi”.</span><br />
</p>
<p id="ja541c7p1">
<span class="pali m-text">So ca tena katokāso,</span><br />
</p>
<p id="ja541c7p2">
<span class="pali m-text">vāsavaṁ avacā nimi;</span><br />
</p>
<p id="ja541c7p3">
<span class="pali m-text">“Pucchāmi taṁ mahārāja,</span><br />
</p>
<p id="ja541c7p4">
<span class="pali m-text">sabbabhūtānamissara;</span><br />
</p>
<p id="ja541c7p5">
<span class="pali m-text">Dānaṁ vā brahmacariyaṁ vā,</span><br />
</p>
<p id="ja541c7p6">
<span class="pali m-text">katamaṁ su mahapphalaṁ”.</span><br />
</p>
<p id="ja541c8p1">
<span class="pali m-text">So puṭṭho naradevena,</span><br />
</p>
<p id="ja541c8p2">
<span class="pali m-text">vāsavo avacā nimiṁ;</span><br />
</p>
<p id="ja541c8p3">
<span class="pali m-text">Vipākaṁ brahmacariyassa,</span><br />
</p>
<p id="ja541c8p4">
<span class="pali m-text">jānaṁ akkhāsijānato.</span><br />
</p>
<p id="ja541c9p1">
<span class="pali m-text">“Hīnena brahmacariyena,</span><br />
</p>
<p id="ja541c9p2">
<span class="pali m-text">khattiye upapajjati;</span><br />
</p>
<p id="ja541c9p3">
<span class="pali m-text">Majjhimena ca devattaṁ,</span><br />
</p>
<p id="ja541c9p4">
<span class="pali m-text">uttamena visujjhati.</span><br />
</p>
<p id="ja541c10p1">
<span class="pali m-text">Na hete sulabhā kāyā,</span><br />
</p>
<p id="ja541c10p2">
<span class="pali m-text">yācayogena kenaci;</span><br />
</p>
<p id="ja541c10p3">
<span class="pali m-text">Ye kāye upapajjanti,</span><br />
</p>
<p id="ja541c10p4">
<span class="pali m-text">anāgārā tapassino.</span><br />
</p>
<p id="ja541c11p1">
<span class="pali m-text">Dudīpo sāgaro selo,</span><br />
</p>
<p id="ja541c11p2">
<span class="pali m-text">mujakindo bhagīraso;</span><br />
</p>
<p id="ja541c11p3">
<span class="pali m-text">Usindaro kassapo ca,</span><br />
</p>
<p id="ja541c11p4">
<span class="pali m-text">asako ca puthujjano.</span><br />
</p>
<p id="ja541c12p1">
<span class="pali m-text">Ete caññe ca rājāno,</span><br />
</p>
<p id="ja541c12p2">
<span class="pali m-text">khattiyā brāhmaṇā bahū;</span><br />
</p>
<p id="ja541c12p3">
<span class="pali m-text">Puthuyaññaṁ yajitvāna,</span><br />
</p>
<p id="ja541c12p4">
<span class="pali m-text">petattaṁ nātivattisuṁ.</span><br />
</p>
<p id="ja541c13p1">
<span class="pali m-text">(…)</span><br />
</p>
<p id="ja541c14p1">
<span class="pali m-text">Atha yīme avattiṁsu,</span><br />
</p>
<p id="ja541c14p2">
<span class="pali m-text">anāgārā tapassino;</span><br />
</p>
<p id="ja541c14p3">
<span class="pali m-text">Sattisayo yāmahanu,</span><br />
</p>
<p id="ja541c14p4">
<span class="pali m-text">somayāmo manojavo.</span><br />
</p>
<p id="ja541c15p1">
<span class="pali m-text">Samuddo māgho bharato ca,</span><br />
</p>
<p id="ja541c15p2">
<span class="pali m-text">isi kālapurakkhato;</span><br />
</p>
<p id="ja541c15p3">
<span class="pali m-text">Aṅgīraso kassapo ca,</span><br />
</p>
<p id="ja541c15p4">
<span class="pali m-text">kisavaccho akatti ca.</span><br />
</p>
<p id="ja541c16p1">
<span class="pali m-text">Uttarena nadī sīdā,</span><br />
</p>
<p id="ja541c16p2">
<span class="pali m-text">gambhīrā duratikkamā;</span><br />
</p>
<p id="ja541c16p3">
<span class="pali m-text">Naḷaggivaṇṇā jotanti,</span><br />
</p>
<p id="ja541c16p4">
<span class="pali m-text">sadā kañcanapabbatā.</span><br />
</p>
<p id="ja541c17p1">
<span class="pali m-text">Parūḷhakacchā tagarā,</span><br />
</p>
<p id="ja541c17p2">
<span class="pali m-text">rūḷhakacchā vanā nagā;</span><br />
</p>
<p id="ja541c17p3">
<span class="pali m-text">Tatrāsuṁ dasasahassā,</span><br />
</p>
<p id="ja541c17p4">
<span class="pali m-text">porāṇā isayo pure.</span><br />
</p>
<p id="ja541c18p1">
<span class="pali m-text">Ahaṁ seṭṭhosmi dānena,</span><br />
</p>
<p id="ja541c18p2">
<span class="pali m-text">saṁyamena damena ca;</span><br />
</p>
<p id="ja541c18p3">
<span class="pali m-text">Anuttaraṁ vataṁ katvā,</span><br />
</p>
<p id="ja541c18p4">
<span class="pali m-text">pakiracārī samāhite.</span><br />
</p>
<p id="ja541c19p1">
<span class="pali m-text">Jātimantaṁ ajaccañca,</span><br />
</p>
<p id="ja541c19p2">
<span class="pali m-text">ahaṁ ujugataṁ naraṁ;</span><br />
</p>
<p id="ja541c19p3">
<span class="pali m-text">Ativelaṁ namassissaṁ,</span><br />
</p>
<p id="ja541c19p4">
<span class="pali m-text">kammabandhū hi māṇavā.</span><br />
</p>
<p id="ja541c20p1">
<span class="pali m-text">Sabbe vaṇṇā adhammaṭṭhā,</span><br />
</p>
<p id="ja541c20p2">
<span class="pali m-text">patanti nirayaṁ adho;</span><br />
</p>
<p id="ja541c20p3">
<span class="pali m-text">Sabbe vaṇṇā visujjhanti,</span><br />
</p>
<p id="ja541c20p4">
<span class="pali m-text">caritvā dhammamuttamaṁ”.</span><br />
</p>
<p id="ja541c21p1">
<span class="pali m-text">Idaṁ vatvāna maghavā,</span><br />
</p>
<p id="ja541c21p2">
<span class="pali m-text">devarājā sujampati;</span><br />
</p>
<p id="ja541c21p3">
<span class="pali m-text">Vedehamanusāsitvā,</span><br />
</p>
<p id="ja541c21p4">
<span class="pali m-text">saggakāyaṁ apakkami.</span><br />
</p>
<p id="ja541c22p1">
<span class="pali m-text">“Imaṁ bhonto nisāmetha,</span><br />
</p>
<p id="ja541c22p2">
<span class="pali m-text">yāvantettha samāgatā;</span><br />
</p>
<p id="ja541c22p3">
<span class="pali m-text">Dhammikānaṁ manussānaṁ,</span><br />
</p>
<p id="ja541c22p4">
<span class="pali m-text">vaṇṇaṁ uccāvacaṁ bahuṁ.</span><br />
</p>
<p id="ja541c23p1">
<span class="pali m-text">Yathā ayaṁ nimirājā,</span><br />
</p>
<p id="ja541c23p2">
<span class="pali m-text">paṇḍito kusalatthiko;</span><br />
</p>
<p id="ja541c23p3">
<span class="pali m-text">Rājā sabbavidehānaṁ,</span><br />
</p>
<p id="ja541c23p4">
<span class="pali m-text">adā dānaṁ arindamo.</span><br />
</p>
<p id="ja541c24p1">
<span class="pali m-text">Tassa taṁ dadato dānaṁ,</span><br />
</p>
<p id="ja541c24p2">
<span class="pali m-text">saṅkappo udapajjatha;</span><br />
</p>
<p id="ja541c24p3">
<span class="pali m-text">Dānaṁ vā brahmacariyaṁ vā,</span><br />
</p>
<p id="ja541c24p4">
<span class="pali m-text">katamaṁ su mahapphalaṁ”.</span><br />
</p>
<p id="ja541c25p1">
<span class="pali m-text">“Abbhuto vata lokasmiṁ,</span><br />
</p>
<p id="ja541c25p2">
<span class="pali m-text">uppajji lomahaṁsano;</span><br />
</p>
<p id="ja541c25p3">
<span class="pali m-text">Dibbo ratho pāturahu,</span><br />
</p>
<p id="ja541c25p4">
<span class="pali m-text">vedehassa yasassino”.</span><br />
</p>
<p id="ja541c26p1">
<span class="pali m-text">Devaputto mahiddhiko,</span><br />
</p>
<p id="ja541c26p2">
<span class="pali m-text">mātali devasārathi;</span><br />
</p>
<p id="ja541c26p3">
<span class="pali m-text">Nimantayittha rājānaṁ,</span><br />
</p>
<p id="ja541c26p4">
<span class="pali m-text">vedehaṁ mithilaggahaṁ.</span><br />
</p>
<p id="ja541c27p1">
<span class="pali m-text">“Ehimaṁ rathamāruyha,</span><br />
</p>
<p id="ja541c27p2">
<span class="pali m-text">rājaseṭṭha disampati;</span><br />
</p>
<p id="ja541c27p3">
<span class="pali m-text">Devā dassanakāmā te,</span><br />
</p>
<p id="ja541c27p4">
<span class="pali m-text">tāvatiṁsā saindakā;</span><br />
</p>
<p id="ja541c27p5">
<span class="pali m-text">Saramānā hi te devā,</span><br />
</p>
<p id="ja541c27p6">
<span class="pali m-text">sudhammāyaṁ samacchare”.</span><br />
</p>
<p id="ja541c28p1">
<span class="pali m-text">Tato rājā taramāno,</span><br />
</p>
<p id="ja541c28p2">
<span class="pali m-text">vedeho mithilaggaho;</span><br />
</p>
<p id="ja541c28p3">
<span class="pali m-text">Āsanā vuṭṭhahitvāna,</span><br />
</p>
<p id="ja541c28p4">
<span class="pali m-text">pamukho rathamāruhi.</span><br />
</p>
<p id="ja541c29p1">
<span class="pali m-text">Abhirūḷhaṁ rathaṁ dibbaṁ,</span><br />
</p>
<p id="ja541c29p2">
<span class="pali m-text">mātali etadabravi;</span><br />
</p>
<p id="ja541c29p3">
<span class="pali m-text">“Kena taṁ nemi maggena,</span><br />
</p>
<p id="ja541c29p4">
<span class="pali m-text">rājaseṭṭha disampati;</span><br />
</p>
<p id="ja541c29p5">
<span class="pali m-text">Yena vā pāpakammantā,</span><br />
</p>
<p id="ja541c29p6">
<span class="pali m-text">puññakammā ca ye narā”.</span><br />
</p>
<p id="ja541c30p1">
<span class="pali m-text">“Ubhayeneva maṁ nehi,</span><br />
</p>
<p id="ja541c30p2">
<span class="pali m-text">mātali devasārathi;</span><br />
</p>
<p id="ja541c30p3">
<span class="pali m-text">Yena vā pāpakammantā,</span><br />
</p>
<p id="ja541c30p4">
<span class="pali m-text">puññakammā ca ye narā”.</span><br />
</p>
<p id="ja541c31p1">
<span class="pali m-text">“Kena taṁ paṭhamaṁ nemi,</span><br />
</p>
<p id="ja541c31p2">
<span class="pali m-text">rājaseṭṭha disampati;</span><br />
</p>
<p id="ja541c31p3">
<span class="pali m-text">Yena vā pāpakammantā,</span><br />
</p>
<p id="ja541c31p4">
<span class="pali m-text">puññakammā ca ye narā”.</span><br />
</p>
<p id="ja541c32p1">
<span class="pali m-text">“Niraye tāva passāmi,</span><br />
</p>
<p id="ja541c32p2">
<span class="pali m-text">āvāse pāpakamminaṁ;</span><br />
</p>
<p id="ja541c32p3">
<span class="pali m-text">Ṭhānāni luddakammānaṁ,</span><br />
</p>
<p id="ja541c32p4">
<span class="pali m-text">dussīlānañca yā gati”.</span><br />
</p>
<p id="ja541c33p1">
<span class="pali m-text">Dassesi mātali rañño,</span><br />
</p>
<p id="ja541c33p2">
<span class="pali m-text">duggaṁ vetaraṇiṁ nadiṁ;</span><br />
</p>
<p id="ja541c33p3">
<span class="pali m-text">Kuthitaṁ khārasaṁyuttaṁ,</span><br />
</p>
<p id="ja541c33p4">
<span class="pali m-text">tattaṁ aggisikhūpamaṁ.</span><br />
</p>
<p id="ja541c34p1">
<span class="pali m-text">Nimī have mātalimajjhabhāsatha,</span><br />
</p>
<p id="ja541c34p2">
<span class="pali m-text">Disvā janaṁ patamānaṁ vidugge;</span><br />
</p>
<p id="ja541c34p3">
<span class="pali m-text">“Bhayañhi maṁ vindati sūta disvā,</span><br />
</p>
<p id="ja541c34p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c34p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c34p6">
<span class="pali m-text">Yeme janā vetaraṇiṁ patanti”.</span><br />
</p>
<p id="ja541c35p1">
<span class="pali m-text">Tassa puṭṭho viyākāsi,</span><br />
</p>
<p id="ja541c35p2">
<span class="pali m-text">mātali devasārathi;</span><br />
</p>
<p id="ja541c35p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c35p4">
<span class="pali m-text">jānaṁ akkhāsijānato.</span><br />
</p>
<p id="ja541c36p1">
<span class="pali m-text">“Ye dubbale balavantā jīvaloke,</span><br />
</p>
<p id="ja541c36p2">
<span class="pali m-text">Hiṁsanti rosanti supāpadhammā;</span><br />
</p>
<p id="ja541c36p3">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c36p4">
<span class="pali m-text">Teme janā vetaraṇiṁ patanti”.</span><br />
</p>
<p id="ja541c37p1">
<span class="pali m-text">“Sāmā ca soṇā sabalā ca gijjhā,</span><br />
</p>
<p id="ja541c37p2">
<span class="pali m-text">Kākolasaṅghā adanti bheravā;</span><br />
</p>
<p id="ja541c37p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c37p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c37p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c37p6">
<span class="pali m-text">Yeme jane kākolasaṅghā adanti”.</span><br />
</p>
<p id="ja541c38p1">
<span class="pali m-text">Tassa puṭṭho viyākāsi,</span><br />
</p>
<p id="ja541c38p2">
<span class="pali m-text">mātali devasārathi;</span><br />
</p>
<p id="ja541c38p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c38p4">
<span class="pali m-text">jānaṁ akkhāsijānato.</span><br />
</p>
<p id="ja541c39p1">
<span class="pali m-text">“Ye kecime maccharino kadariyā,</span><br />
</p>
<p id="ja541c39p2">
<span class="pali m-text">Paribhāsakā samaṇabrāhmaṇānaṁ;</span><br />
</p>
<p id="ja541c39p3">
<span class="pali m-text">Hiṁsanti rosanti supāpadhammā,</span><br />
</p>
<p id="ja541c39p4">
<span class="pali m-text">Te luddakammā pasavetva pāpaṁ;</span><br />
</p>
<p id="ja541c39p5">
<span class="pali m-text">Teme jane kākolasaṅghā adanti”.</span><br />
</p>
<p id="ja541c40p1">
<span class="pali m-text">“Sajotibhūtā pathaviṁ kamanti,</span><br />
</p>
<p id="ja541c40p2">
<span class="pali m-text">Tattehi khandhehi ca pothayanti;</span><br />
</p>
<p id="ja541c40p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c40p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c40p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c40p6">
<span class="pali m-text">Yeme janā khandhahatā sayanti”.</span><br />
</p>
<p id="ja541c41p1">
<span class="pali m-text">Tassa puṭṭho viyākāsi,</span><br />
</p>
<p id="ja541c41p2">
<span class="pali m-text">mātali devasārathi;</span><br />
</p>
<p id="ja541c41p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c41p4">
<span class="pali m-text">jānaṁ akkhāsijānato.</span><br />
</p>
<p id="ja541c42p1">
<span class="pali m-text">“Ye jīvalokasmi supāpadhammino,</span><br />
</p>
<p id="ja541c42p2">
<span class="pali m-text">Narañca nāriñca apāpadhammaṁ;</span><br />
</p>
<p id="ja541c42p3">
<span class="pali m-text">Hiṁsanti rosanti supāpadhammā,</span><br />
</p>
<p id="ja541c42p4">
<span class="pali m-text">Te luddakammā pasavetva pāpaṁ;</span><br />
</p>
<p id="ja541c42p5">
<span class="pali m-text">Teme janā khandhahatā sayanti”.</span><br />
</p>
<p id="ja541c43p1">
<span class="pali m-text">“Aṅgārakāsuṁ apare phuṇanti,</span><br />
</p>
<p id="ja541c43p2">
<span class="pali m-text">Narā rudantā paridaḍḍhagattā;</span><br />
</p>
<p id="ja541c43p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c43p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c43p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c43p6">
<span class="pali m-text">Yeme janā aṅgārakāsuṁ phuṇanti”.</span><br />
</p>
<p id="ja541c44p1">
<span class="pali m-text">Tassa puṭṭho viyākāsi,</span><br />
</p>
<p id="ja541c44p2">
<span class="pali m-text">mātali devasārathi;</span><br />
</p>
<p id="ja541c44p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c44p4">
<span class="pali m-text">jānaṁ akkhāsijānato.</span><br />
</p>
<p id="ja541c45p1">
<span class="pali m-text">“Ye keci pūgāya dhanassa hetu,</span><br />
</p>
<p id="ja541c45p2">
<span class="pali m-text">Sakkhiṁ karitvā iṇaṁ jāpayanti;</span><br />
</p>
<p id="ja541c45p3">
<span class="pali m-text">Te jāpayitvā janataṁ janinda,</span><br />
</p>
<p id="ja541c45p4">
<span class="pali m-text">Te luddakammā pasavetva pāpaṁ;</span><br />
</p>
<p id="ja541c45p5">
<span class="pali m-text">Teme janā aṅgārakāsuṁ phuṇanti”.</span><br />
</p>
<p id="ja541c46p1">
<span class="pali m-text">“Sajotibhūtā jalitā padittā,</span><br />
</p>
<p id="ja541c46p2">
<span class="pali m-text">Padissati mahatī lohakumbhī;</span><br />
</p>
<p id="ja541c46p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c46p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c46p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c46p6">
<span class="pali m-text">Yeme janā avaṁsirā lohakumbhiṁ patanti”.</span><br />
</p>
<p id="ja541c47p1">
<span class="pali m-text">Tassa puṭṭho viyākāsi,</span><br />
</p>
<p id="ja541c47p2">
<span class="pali m-text">mātali devasārathi;</span><br />
</p>
<p id="ja541c47p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c47p4">
<span class="pali m-text">jānaṁ akkhāsijānato.</span><br />
</p>
<p id="ja541c48p1">
<span class="pali m-text">“Ye sīlavantaṁ samaṇaṁ brāhmaṇaṁ vā,</span><br />
</p>
<p id="ja541c48p2">
<span class="pali m-text">Hiṁsanti rosanti supāpadhammā;</span><br />
</p>
<p id="ja541c48p3">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c48p4">
<span class="pali m-text">Teme janā avaṁsirā lohakumbhiṁ patanti”.</span><br />
</p>
<p id="ja541c49p1">
<span class="pali m-text">“Luñcanti gīvaṁ atha veṭhayitvā,</span><br />
</p>
<p id="ja541c49p2">
<span class="pali m-text">Uṇhodakasmiṁ pakiledayitvā;</span><br />
</p>
<p id="ja541c49p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c49p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c49p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c49p6">
<span class="pali m-text">Yeme janā luttasirā sayanti”.</span><br />
</p>
<p id="ja541c50p1">
<span class="pali m-text">Tassa puṭṭho viyākāsi,</span><br />
</p>
<p id="ja541c50p2">
<span class="pali m-text">mātali devasārathi;</span><br />
</p>
<p id="ja541c50p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c50p4">
<span class="pali m-text">jānaṁ akkhāsijānato.</span><br />
</p>
<p id="ja541c51p1">
<span class="pali m-text">“Ye jīvalokasmi supāpadhammino,</span><br />
</p>
<p id="ja541c51p2">
<span class="pali m-text">Pakkhī gahetvāna viheṭhayanti te;</span><br />
</p>
<p id="ja541c51p3">
<span class="pali m-text">Viheṭhayitvā sakuṇaṁ janinda,</span><br />
</p>
<p id="ja541c51p4">
<span class="pali m-text">Te luddakammā pasavetva pāpaṁ;</span><br />
</p>
<p id="ja541c51p5">
<span class="pali m-text">Teme janā luttasirā sayanti”.</span><br />
</p>
<p id="ja541c52p1">
<span class="pali m-text">“Pahūtatoyā anigādhakūlā,</span><br />
</p>
<p id="ja541c52p2">
<span class="pali m-text">Nadī ayaṁ sandati suppatitthā;</span><br />
</p>
<p id="ja541c52p3">
<span class="pali m-text">Ghammābhitattā manujā pivanti,</span><br />
</p>
<p id="ja541c52p4">
<span class="pali m-text">Pītañca tesaṁ bhusa hoti pāni.</span><br />
</p>
<p id="ja541c53p1">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c53p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c53p3">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c53p4">
<span class="pali m-text">Pītañca tesaṁ bhusa hoti pāni”.</span><br />
</p>
<p id="ja541c54p1">
<span class="pali m-text">Tassa puṭṭho viyākāsi,</span><br />
</p>
<p id="ja541c54p2">
<span class="pali m-text">mātali devasārathi;</span><br />
</p>
<p id="ja541c54p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c54p4">
<span class="pali m-text">jānaṁ akkhāsijānato.</span><br />
</p>
<p id="ja541c55p1">
<span class="pali m-text">“Ye suddhadhaññaṁ palāsena missaṁ,</span><br />
</p>
<p id="ja541c55p2">
<span class="pali m-text">Asuddhakammā kayino dadanti;</span><br />
</p>
<p id="ja541c55p3">
<span class="pali m-text">Ghammābhitattāna pipāsitānaṁ,</span><br />
</p>
<p id="ja541c55p4">
<span class="pali m-text">Pītañca tesaṁ bhusa hoti pāni”.</span><br />
</p>
<p id="ja541c56p1">
<span class="pali m-text">“Usūhi sattīhi ca tomarehi,</span><br />
</p>
<p id="ja541c56p2">
<span class="pali m-text">Dubhayāni passāni tudanti kandataṁ;</span><br />
</p>
<p id="ja541c56p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c56p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c56p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c56p6">
<span class="pali m-text">Yeme janā sattihatā sayanti”.</span><br />
</p>
<p id="ja541c57p1">
<span class="pali m-text">Tassa puṭṭho viyākāsi,</span><br />
</p>
<p id="ja541c57p2">
<span class="pali m-text">mātali devasārathi;</span><br />
</p>
<p id="ja541c57p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c57p4">
<span class="pali m-text">jānaṁ akkhāsijānato.</span><br />
</p>
<p id="ja541c58p1">
<span class="pali m-text">“Ye jīvalokasmi asādhukammino,</span><br />
</p>
<p id="ja541c58p2">
<span class="pali m-text">Adinnamādāya karonti jīvikaṁ;</span><br />
</p>
<p id="ja541c58p3">
<span class="pali m-text">Dhaññaṁ dhanaṁ rajataṁ jātarūpaṁ,</span><br />
</p>
<p id="ja541c58p4">
<span class="pali m-text">Ajeḷakañcāpi pasuṁ mahiṁsaṁ;</span><br />
</p>
<p id="ja541c58p5">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c58p6">
<span class="pali m-text">Teme janā sattihatā sayanti”.</span><br />
</p>
<p id="ja541c59p1">
<span class="pali m-text">“Gīvāya baddhā kissa ime puneke,</span><br />
</p>
<p id="ja541c59p2">
<span class="pali m-text">Aññe vikantā bilakatā sayanti;</span><br />
</p>
<p id="ja541c59p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c59p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c59p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c59p6">
<span class="pali m-text">Yeme janā bilakatā sayanti”.</span><br />
</p>
<p id="ja541c60p1">
<span class="pali m-text">Tassa puṭṭho viyākāsi,</span><br />
</p>
<p id="ja541c60p2">
<span class="pali m-text">mātali devasārathi;</span><br />
</p>
<p id="ja541c60p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c60p4">
<span class="pali m-text">jānaṁ akkhāsijānato.</span><br />
</p>
<p id="ja541c61p1">
<span class="pali m-text">“Orabbhikā sūkarikā ca macchikā,</span><br />
</p>
<p id="ja541c61p2">
<span class="pali m-text">Pasuṁ mahiṁsañca ajeḷakañca;</span><br />
</p>
<p id="ja541c61p3">
<span class="pali m-text">Hantvāna sūnesu pasārayiṁsu,</span><br />
</p>
<p id="ja541c61p4">
<span class="pali m-text">Te luddakammā pasavetva pāpaṁ;</span><br />
</p>
<p id="ja541c61p5">
<span class="pali m-text">Teme janā bilakatā sayanti”.</span><br />
</p>
<p id="ja541c62p1">
<span class="pali m-text">“Rahado ayaṁ muttakarīsapūro,</span><br />
</p>
<p id="ja541c62p2">
<span class="pali m-text">Duggandharūpo asuci pūti vāti;</span><br />
</p>
<p id="ja541c62p3">
<span class="pali m-text">Khudāparetā manujā adanti,</span><br />
</p>
<p id="ja541c62p4">
<span class="pali m-text">Bhayañhi maṁ vindati sūta disvā;</span><br />
</p>
<p id="ja541c62p5">
<span class="pali m-text">Pucchāmi taṁ mātali devasārathi,</span><br />
</p>
<p id="ja541c62p6">
<span class="pali m-text">Ime nu maccā kimakaṁsu pāpaṁ;</span><br />
</p>
<p id="ja541c62p7">
<span class="pali m-text">Yeme janā muttakarīsabhakkhā”.</span><br />
</p>
<p id="ja541c63p1">
<span class="pali m-text">Tassa puṭṭho viyākāsi,</span><br />
</p>
<p id="ja541c63p2">
<span class="pali m-text">mātali devasārathi;</span><br />
</p>
<p id="ja541c63p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c63p4">
<span class="pali m-text">jānaṁ akkhāsijānato.</span><br />
</p>
<p id="ja541c64p1">
<span class="pali m-text">“Ye kecime kāraṇikā virosakā,</span><br />
</p>
<p id="ja541c64p2">
<span class="pali m-text">Paresaṁ hiṁsāya sadā niviṭṭhā;</span><br />
</p>
<p id="ja541c64p3">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c64p4">
<span class="pali m-text">Mittadduno mīḷhamadanti bālā”.</span><br />
</p>
<p id="ja541c65p1">
<span class="pali m-text">“Rahado ayaṁ lohitapubbapūro,</span><br />
</p>
<p id="ja541c65p2">
<span class="pali m-text">Duggandharūpo asuci pūti vāti;</span><br />
</p>
<p id="ja541c65p3">
<span class="pali m-text">Ghammābhitattā manujā pivanti,</span><br />
</p>
<p id="ja541c65p4">
<span class="pali m-text">Bhayañhi maṁ vindati sūta disvā;</span><br />
</p>
<p id="ja541c65p5">
<span class="pali m-text">Pucchāmi taṁ mātali devasārathi,</span><br />
</p>
<p id="ja541c65p6">
<span class="pali m-text">Ime nu maccā kimakaṁsu pāpaṁ;</span><br />
</p>
<p id="ja541c65p7">
<span class="pali m-text">Yeme janā lohitapubbabhakkhā”.</span><br />
</p>
<p id="ja541c66p1">
<span class="pali m-text">Tassa puṭṭho viyākāsi,</span><br />
</p>
<p id="ja541c66p2">
<span class="pali m-text">mātali devasārathi;</span><br />
</p>
<p id="ja541c66p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c66p4">
<span class="pali m-text">jānaṁ akkhāsijānato.</span><br />
</p>
<p id="ja541c67p1">
<span class="pali m-text">“Ye mātaraṁ vā pitaraṁ vā jīvaloke,</span><br />
</p>
<p id="ja541c67p2">
<span class="pali m-text">Pārājikā arahante hananti;</span><br />
</p>
<p id="ja541c67p3">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c67p4">
<span class="pali m-text">Teme janā lohitapubbabhakkhā”.</span><br />
</p>
<p id="ja541c68p1">
<span class="pali m-text">“Jivhañca passa baḷisena viddhaṁ,</span><br />
</p>
<p id="ja541c68p2">
<span class="pali m-text">Vihataṁ yathā saṅkusatena cammaṁ;</span><br />
</p>
<p id="ja541c68p3">
<span class="pali m-text">Phandanti macchāva thalamhi khittā,</span><br />
</p>
<p id="ja541c68p4">
<span class="pali m-text">Muñcanti kheḷaṁ rudamānā kimete.</span><br />
</p>
<p id="ja541c69p1">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c69p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c69p3">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c69p4">
<span class="pali m-text">Yeme janā vaṅkaghastā sayanti”.</span><br />
</p>
<p id="ja541c70p1">
<span class="pali m-text">Tassa puṭṭho viyākāsi,</span><br />
</p>
<p id="ja541c70p2">
<span class="pali m-text">mātali devasārathi;</span><br />
</p>
<p id="ja541c70p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c70p4">
<span class="pali m-text">jānaṁ akkhāsijānato.</span><br />
</p>
<p id="ja541c71p1">
<span class="pali m-text">“Ye keci sandhānagatā manussā,</span><br />
</p>
<p id="ja541c71p2">
<span class="pali m-text">Agghena agghaṁ kayaṁ hāpayanti;</span><br />
</p>
<p id="ja541c71p3">
<span class="pali m-text">Kuṭena kuṭaṁ dhanalobhahetu,</span><br />
</p>
<p id="ja541c71p4">
<span class="pali m-text">Channaṁ yathā vāricaraṁ vadhāya.</span><br />
</p>
<p id="ja541c72p1">
<span class="pali m-text">Na hi kuṭakārissa bhavanti tāṇā,</span><br />
</p>
<p id="ja541c72p2">
<span class="pali m-text">Sakehi kammehi purakkhatassa;</span><br />
</p>
<p id="ja541c72p3">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c72p4">
<span class="pali m-text">Teme janā vaṅkaghastā sayanti”.</span><br />
</p>
<p id="ja541c73p1">
<span class="pali m-text">“Nārī imā samparibhinnagattā,</span><br />
</p>
<p id="ja541c73p2">
<span class="pali m-text">Paggayha kandanti bhuje dujaccā;</span><br />
</p>
<p id="ja541c73p3">
<span class="pali m-text">Sammakkhitā lohitapubbalittā,</span><br />
</p>
<p id="ja541c73p4">
<span class="pali m-text">Gāvo yathā āghātane vikantā;</span><br />
</p>
<p id="ja541c73p5">
<span class="pali m-text">Tā bhūmibhāgasmiṁ sadā nikhātā,</span><br />
</p>
<p id="ja541c73p6">
<span class="pali m-text">Khandhātivattanti sajotibhūtā.</span><br />
</p>
<p id="ja541c74p1">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c74p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c74p3">
<span class="pali m-text">Imā nu nāriyo kimakaṁsu pāpaṁ,</span><br />
</p>
<p id="ja541c74p4">
<span class="pali m-text">Yā bhūmibhāgasmiṁ sadā nikhātā;</span><br />
</p>
<p id="ja541c74p5">
<span class="pali m-text">Khandhātivattanti sajotibhūtā”.</span><br />
</p>
<p id="ja541c75p1">
<span class="pali m-text">Tassa puṭṭho viyākāsi,</span><br />
</p>
<p id="ja541c75p2">
<span class="pali m-text">mātali devasārathi;</span><br />
</p>
<p id="ja541c75p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c75p4">
<span class="pali m-text">jānaṁ akkhāsijānato.</span><br />
</p>
<p id="ja541c76p1">
<span class="pali m-text">“Kolitthiyāyo idha jīvaloke,</span><br />
</p>
<p id="ja541c76p2">
<span class="pali m-text">Asuddhakammā asataṁ acāruṁ;</span><br />
</p>
<p id="ja541c76p3">
<span class="pali m-text">Tā dittarūpā pati vippahāya,</span><br />
</p>
<p id="ja541c76p4">
<span class="pali m-text">Aññaṁ acāruṁ ratikhiḍḍahetu;</span><br />
</p>
<p id="ja541c76p5">
<span class="pali m-text">Tā jīvalokasmiṁ ramāpayitvā,</span><br />
</p>
<p id="ja541c76p6">
<span class="pali m-text">Khandhātivattanti sajotibhūtā”.</span><br />
</p>
<p id="ja541c77p1">
<span class="pali m-text">“Pāde gahetvā kissa ime puneke,</span><br />
</p>
<p id="ja541c77p2">
<span class="pali m-text">Avaṁsirā narake pātayanti;</span><br />
</p>
<p id="ja541c77p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c77p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c77p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c77p6">
<span class="pali m-text">Yeme janā avaṁsirā narake pātayanti”.</span><br />
</p>
<p id="ja541c78p1">
<span class="pali m-text">Tassa puṭṭho viyākāsi,</span><br />
</p>
<p id="ja541c78p2">
<span class="pali m-text">mātali devasārathi;</span><br />
</p>
<p id="ja541c78p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c78p4">
<span class="pali m-text">jānaṁ akkhāsijānato.</span><br />
</p>
<p id="ja541c79p1">
<span class="pali m-text">“Ye jīvalokasmi asādhukammino,</span><br />
</p>
<p id="ja541c79p2">
<span class="pali m-text">Parassa dārāni atikkamanti;</span><br />
</p>
<p id="ja541c79p3">
<span class="pali m-text">Te tādisā uttamabhaṇḍathenā,</span><br />
</p>
<p id="ja541c79p4">
<span class="pali m-text">Teme janā avaṁsirā narake pātayanti.</span><br />
</p>
<p id="ja541c80p1">
<span class="pali m-text">Te vassapūgāni bahūni tattha,</span><br />
</p>
<p id="ja541c80p2">
<span class="pali m-text">Nirayesu dukkhaṁ vedanaṁ vedayanti;</span><br />
</p>
<p id="ja541c80p3">
<span class="pali m-text">Na hi pāpakārissa bhavanti tāṇā,</span><br />
</p>
<p id="ja541c80p4">
<span class="pali m-text">Sakehi kammehi purakkhatassa;</span><br />
</p>
<p id="ja541c80p5">
<span class="pali m-text">Te luddakammā pasavetva pāpaṁ,</span><br />
</p>
<p id="ja541c80p6">
<span class="pali m-text">Teme janā avaṁsirā narake pātayanti”.</span><br />
</p>
<p id="ja541c81p1">
<span class="pali m-text">“Uccāvacāme vividhā upakkamā,</span><br />
</p>
<p id="ja541c81p2">
<span class="pali m-text">Nirayesu dissanti sughorarūpā;</span><br />
</p>
<p id="ja541c81p3">
<span class="pali m-text">Bhayañhi maṁ vindati sūta disvā,</span><br />
</p>
<p id="ja541c81p4">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c81p5">
<span class="pali m-text">Ime nu maccā kimakaṁsu pāpaṁ,</span><br />
</p>
<p id="ja541c81p6">
<span class="pali m-text">Yeme janā adhimattā dukkhā tibbā;</span><br />
</p>
<p id="ja541c81p7">
<span class="pali m-text">Kharā kaṭukā vedanā vedayanti”.</span><br />
</p>
<p id="ja541c82p1">
<span class="pali m-text">Tassa puṭṭho viyākāsi,</span><br />
</p>
<p id="ja541c82p2">
<span class="pali m-text">mātali devasārathi;</span><br />
</p>
<p id="ja541c82p3">
<span class="pali m-text">Vipākaṁ pāpakammānaṁ,</span><br />
</p>
<p id="ja541c82p4">
<span class="pali m-text">jānaṁ akkhāsijānato.</span><br />
</p>
<p id="ja541c83p1">
<span class="pali m-text">“Ye jīvalokasmi supāpadiṭṭhino,</span><br />
</p>
<p id="ja541c83p2">
<span class="pali m-text">Vissāsakammāni karonti mohā;</span><br />
</p>
<p id="ja541c83p3">
<span class="pali m-text">Parañca diṭṭhīsu samādapenti,</span><br />
</p>
<p id="ja541c83p4">
<span class="pali m-text">Te pāpadiṭṭhiṁ pasavetva pāpaṁ;</span><br />
</p>
<p id="ja541c83p5">
<span class="pali m-text">Teme janā adhimattā dukkhā tibbā,</span><br />
</p>
<p id="ja541c83p6">
<span class="pali m-text">Kharā kaṭukā vedanā vedayanti”.</span><br />
</p>
<p id="ja541c84p1">
<span class="pali m-text">“Viditāni te mahārāja,</span><br />
</p>
<p id="ja541c84p2">
<span class="pali m-text">āvāsaṁ pāpakamminaṁ;</span><br />
</p>
<p id="ja541c84p3">
<span class="pali m-text">Ṭhānāni luddakammānaṁ,</span><br />
</p>
<p id="ja541c84p4">
<span class="pali m-text">dussīlānañca yā gati;</span><br />
</p>
<p id="ja541c84p5">
<span class="pali m-text">Uyyāhi dāni rājīsi,</span><br />
</p>
<p id="ja541c84p6">
<span class="pali m-text">devarājassa santike.</span><br />
</p>
<p id="ja541c85p1">
<span class="pali m-text">(…)</span><br />
</p>
<p id="ja541c86p1">
<span class="pali m-text">Pañcathūpaṁ dissatidaṁ vimānaṁ,</span><br />
</p>
<p id="ja541c86p2">
<span class="pali m-text">Mālāpiḷandhā sayanassa majjhe;</span><br />
</p>
<p id="ja541c86p3">
<span class="pali m-text">Tatthacchati nārī mahānubhāvā,</span><br />
</p>
<p id="ja541c86p4">
<span class="pali m-text">Uccāvacaṁ iddhi vikubbamānā”.</span><br />
</p>
<p id="ja541c87p1">
<span class="pali m-text">“Vittī hi maṁ vindati sūta disvā,</span><br />
</p>
<p id="ja541c87p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c87p3">
<span class="pali m-text">Ayaṁ nu nārī kimakāsi sādhuṁ,</span><br />
</p>
<p id="ja541c87p4">
<span class="pali m-text">Yā modati saggapattā vimāne”.</span><br />
</p>
<p id="ja541c88p1">
<span class="pali m-text">Tassa puṭṭho viyākāsi,</span><br />
</p>
<p id="ja541c88p2">
<span class="pali m-text">mātali devasārathi;</span><br />
</p>
<p id="ja541c88p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c88p4">
<span class="pali m-text">jānaṁ akkhāsijānato.</span><br />
</p>
<p id="ja541c89p1">
<span class="pali m-text">“Yadi te sutā bīraṇī jīvaloke,</span><br />
</p>
<p id="ja541c89p2">
<span class="pali m-text">Āmāyadāsī ahu brāhmaṇassa;</span><br />
</p>
<p id="ja541c89p3">
<span class="pali m-text">Sā pattakāle atithiṁ viditvā,</span><br />
</p>
<p id="ja541c89p4">
<span class="pali m-text">Mātāva puttaṁ sakimābhinandī;</span><br />
</p>
<p id="ja541c89p5">
<span class="pali m-text">Saṁyamā saṁvibhāgā ca,</span><br />
</p>
<p id="ja541c89p6">
<span class="pali m-text">Sā vimānasmi modati.</span><br />
</p>
<p id="ja541c90p1">
<span class="pali m-text">Daddallamānā ābhenti,</span><br />
</p>
<p id="ja541c90p2">
<span class="pali m-text">vimānā satta nimmitā;</span><br />
</p>
<p id="ja541c90p3">
<span class="pali m-text">Tattha yakkho mahiddhiko,</span><br />
</p>
<p id="ja541c90p4">
<span class="pali m-text">sabbābharaṇabhūsito;</span><br />
</p>
<p id="ja541c90p5">
<span class="pali m-text">Samantā anupariyāti,</span><br />
</p>
<p id="ja541c90p6">
<span class="pali m-text">nārīgaṇapurakkhato”.</span><br />
</p>
<p id="ja541c91p1">
<span class="pali m-text">“Vittī hi maṁ vindati sūta disvā,</span><br />
</p>
<p id="ja541c91p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c91p3">
<span class="pali m-text">Ayaṁ nu macco kimakāsi sādhuṁ,</span><br />
</p>
<p id="ja541c91p4">
<span class="pali m-text">Yo modati saggapatto vimāne”.</span><br />
</p>
<p id="ja541c92p1">
<span class="pali m-text">Tassa puṭṭho viyākāsi,</span><br />
</p>
<p id="ja541c92p2">
<span class="pali m-text">mātali devasārathi;</span><br />
</p>
<p id="ja541c92p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c92p4">
<span class="pali m-text">jānaṁ akkhāsijānato.</span><br />
</p>
<p id="ja541c93p1">
<span class="pali m-text">“Soṇadinno gahapati,</span><br />
</p>
<p id="ja541c93p2">
<span class="pali m-text">esa dānapatī ahu;</span><br />
</p>
<p id="ja541c93p3">
<span class="pali m-text">Esa pabbajituddissa,</span><br />
</p>
<p id="ja541c93p4">
<span class="pali m-text">vihāre satta kārayi.</span><br />
</p>
<p id="ja541c94p1">
<span class="pali m-text">Sakkaccaṁ te upaṭṭhāsi,</span><br />
</p>
<p id="ja541c94p2">
<span class="pali m-text">bhikkhavo tattha vāsike;</span><br />
</p>
<p id="ja541c94p3">
<span class="pali m-text">Acchādanañca bhattañca,</span><br />
</p>
<p id="ja541c94p4">
<span class="pali m-text">senāsanaṁ padīpiyaṁ;</span><br />
</p>
<p id="ja541c94p5">
<span class="pali m-text">Adāsi ujubhūtesu,</span><br />
</p>
<p id="ja541c94p6">
<span class="pali m-text">vippasannena cetasā.</span><br />
</p>
<p id="ja541c95p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c95p2">
<span class="pali m-text">Yā ca pakkhassa aṭṭhamī;</span><br />
</p>
<p id="ja541c95p3">
<span class="pali m-text">Pāṭihāriyapakkhañca,</span><br />
</p>
<p id="ja541c95p4">
<span class="pali m-text">Aṭṭhaṅgasusamāhitaṁ.</span><br />
</p>
<p id="ja541c96p1">
<span class="pali m-text">Uposathaṁ upavasī,</span><br />
</p>
<p id="ja541c96p2">
<span class="pali m-text">sadā sīlesu saṁvuto;</span><br />
</p>
<p id="ja541c96p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c96p4">
<span class="pali m-text">so vimānasmi modati.</span><br />
</p>
<p id="ja541c97p1">
<span class="pali m-text">Pabhāsati midaṁ byamhaṁ,</span><br />
</p>
<p id="ja541c97p2">
<span class="pali m-text">phalikāsu sunimmitaṁ;</span><br />
</p>
<p id="ja541c97p3">
<span class="pali m-text">Nārīvaragaṇākiṇṇaṁ,</span><br />
</p>
<p id="ja541c97p4">
<span class="pali m-text">kūṭāgāravarocitaṁ;</span><br />
</p>
<p id="ja541c97p5">
<span class="pali m-text">Upetaṁ annapānehi,</span><br />
</p>
<p id="ja541c97p6">
<span class="pali m-text">naccagītehi cūbhayaṁ”.</span><br />
</p>
<p id="ja541c98p1">
<span class="pali m-text">“Vittī hi maṁ vindati sūta disvā,</span><br />
</p>
<p id="ja541c98p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c98p3">
<span class="pali m-text">Ime nu maccā kimakaṁsu sādhuṁ,</span><br />
</p>
<p id="ja541c98p4">
<span class="pali m-text">Ye modare saggapattā vimāne”.</span><br />
</p>
<p id="ja541c99p1">
<span class="pali m-text">Tassa puṭṭho viyākāsi,</span><br />
</p>
<p id="ja541c99p2">
<span class="pali m-text">mātali devasārathi;</span><br />
</p>
<p id="ja541c99p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c99p4">
<span class="pali m-text">jānaṁ akkhāsijānato.</span><br />
</p>
<p id="ja541c100p1">
<span class="pali m-text">“Yā kāci nāriyo idha jīvaloke,</span><br />
</p>
<p id="ja541c100p2">
<span class="pali m-text">Sīlavantiyo upāsikā;</span><br />
</p>
<p id="ja541c100p3">
<span class="pali m-text">Dāne ratā niccaṁ pasannacittā,</span><br />
</p>
<p id="ja541c100p4">
<span class="pali m-text">Sacce ṭhitā uposathe appamattā;</span><br />
</p>
<p id="ja541c100p5">
<span class="pali m-text">Saṁyamā saṁvibhāgā ca,</span><br />
</p>
<p id="ja541c100p6">
<span class="pali m-text">Tā vimānasmi modare”.</span><br />
</p>
<p id="ja541c101p1">
<span class="pali m-text">“Pabhāsati midaṁ byamhaṁ,</span><br />
</p>
<p id="ja541c101p2">
<span class="pali m-text">veḷuriyāsu nimmitaṁ;</span><br />
</p>
<p id="ja541c101p3">
<span class="pali m-text">Upetaṁ bhūmibhāgehi,</span><br />
</p>
<p id="ja541c101p4">
<span class="pali m-text">vibhattaṁ bhāgaso mitaṁ.</span><br />
</p>
<p id="ja541c102p1">
<span class="pali m-text">Āḷambarā mudiṅgā ca,</span><br />
</p>
<p id="ja541c102p2">
<span class="pali m-text">naccagītā suvāditā;</span><br />
</p>
<p id="ja541c102p3">
<span class="pali m-text">Dibbā saddā niccharanti,</span><br />
</p>
<p id="ja541c102p4">
<span class="pali m-text">savanīyā manoramā.</span><br />
</p>
<p id="ja541c103p1">
<span class="pali m-text">Nāhaṁ evaṅgataṁ jātu,</span><br />
</p>
<p id="ja541c103p2">
<span class="pali m-text">evaṁsuruciraṁ pure;</span><br />
</p>
<p id="ja541c103p3">
<span class="pali m-text">Saddaṁ samabhijānāmi,</span><br />
</p>
<p id="ja541c103p4">
<span class="pali m-text">diṭṭhaṁ vā yadi vā sutaṁ.</span><br />
</p>
<p id="ja541c104p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c104p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c104p3">
<span class="pali m-text">Ime nu maccā kimakaṁsu sādhuṁ,</span><br />
</p>
<p id="ja541c104p4">
<span class="pali m-text">Ye modare saggapattā vimāne”.</span><br />
</p>
<p id="ja541c105p1">
<span class="pali m-text">Tassa puṭṭho viyākāsi,</span><br />
</p>
<p id="ja541c105p2">
<span class="pali m-text">mātali devasārathi;</span><br />
</p>
<p id="ja541c105p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c105p4">
<span class="pali m-text">jānaṁ akkhāsijānato.</span><br />
</p>
<p id="ja541c106p1">
<span class="pali m-text">“Ye keci maccā idha jīvaloke,</span><br />
</p>
<p id="ja541c106p2">
<span class="pali m-text">Sīlavantā upāsakā;</span><br />
</p>
<p id="ja541c106p3">
<span class="pali m-text">Ārāme udapāne ca,</span><br />
</p>
<p id="ja541c106p4">
<span class="pali m-text">Papā saṅkamanāni ca;</span><br />
</p>
<p id="ja541c106p5">
<span class="pali m-text">Arahante sītibhūte,</span><br />
</p>
<p id="ja541c106p6">
<span class="pali m-text">Sakkaccaṁ paṭipādayuṁ.</span><br />
</p>
<p id="ja541c107p1">
<span class="pali m-text">Cīvaraṁ piṇḍapātañca,</span><br />
</p>
<p id="ja541c107p2">
<span class="pali m-text">paccayaṁ sayanāsanaṁ;</span><br />
</p>
<p id="ja541c107p3">
<span class="pali m-text">Adaṁsu ujubhūtesu,</span><br />
</p>
<p id="ja541c107p4">
<span class="pali m-text">vippasannena cetasā.</span><br />
</p>
<p id="ja541c108p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c108p2">
<span class="pali m-text">yā ca pakkhassa aṭṭhamī;</span><br />
</p>
<p id="ja541c108p3">
<span class="pali m-text">Pāṭihāriyapakkhañca,</span><br />
</p>
<p id="ja541c108p4">
<span class="pali m-text">aṭṭhaṅgasusamāhitaṁ.</span><br />
</p>
<p id="ja541c109p1">
<span class="pali m-text">Uposathaṁ upavasuṁ,</span><br />
</p>
<p id="ja541c109p2">
<span class="pali m-text">sadā sīlesu saṁvutā;</span><br />
</p>
<p id="ja541c109p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c109p4">
<span class="pali m-text">te vimānasmi modare”.</span><br />
</p>
<p id="ja541c110p1">
<span class="pali m-text">“Pabhāsati midaṁ byamhaṁ,</span><br />
</p>
<p id="ja541c110p2">
<span class="pali m-text">phalikāsu sunimmitaṁ;</span><br />
</p>
<p id="ja541c110p3">
<span class="pali m-text">Nārīvaragaṇākiṇṇaṁ,</span><br />
</p>
<p id="ja541c110p4">
<span class="pali m-text">kūṭāgāravarocitaṁ.</span><br />
</p>
<p id="ja541c111p1">
<span class="pali m-text">Upetaṁ annapānehi,</span><br />
</p>
<p id="ja541c111p2">
<span class="pali m-text">naccagītehi cūbhayaṁ;</span><br />
</p>
<p id="ja541c111p3">
<span class="pali m-text">Najjo cānupariyāti,</span><br />
</p>
<p id="ja541c111p4">
<span class="pali m-text">nānāpupphadumāyutā.</span><br />
</p>
<p id="ja541c112p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c112p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c112p3">
<span class="pali m-text">Ayaṁ nu macco kimakāsi sādhuṁ,</span><br />
</p>
<p id="ja541c112p4">
<span class="pali m-text">Yo modatī saggapatto vimāne”.</span><br />
</p>
<p id="ja541c113p1">
<span class="pali m-text">Tassa puṭṭho viyākāsi,</span><br />
</p>
<p id="ja541c113p2">
<span class="pali m-text">mātali devasārathi;</span><br />
</p>
<p id="ja541c113p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c113p4">
<span class="pali m-text">jānaṁ akkhāsijānato.</span><br />
</p>
<p id="ja541c114p1">
<span class="pali m-text">“Mithilāyaṁ gahapati,</span><br />
</p>
<p id="ja541c114p2">
<span class="pali m-text">esa dānapatī ahu;</span><br />
</p>
<p id="ja541c114p3">
<span class="pali m-text">Ārāme udapāne ca,</span><br />
</p>
<p id="ja541c114p4">
<span class="pali m-text">papā saṅkamanāni ca;</span><br />
</p>
<p id="ja541c114p5">
<span class="pali m-text">Arahante sītibhūte,</span><br />
</p>
<p id="ja541c114p6">
<span class="pali m-text">sakkaccaṁ paṭipādayi.</span><br />
</p>
<p id="ja541c115p1">
<span class="pali m-text">Cīvaraṁ piṇḍapātañca,</span><br />
</p>
<p id="ja541c115p2">
<span class="pali m-text">paccayaṁ sayanāsanaṁ;</span><br />
</p>
<p id="ja541c115p3">
<span class="pali m-text">Adāsi ujubhūtesu,</span><br />
</p>
<p id="ja541c115p4">
<span class="pali m-text">vippasannena cetasā.</span><br />
</p>
<p id="ja541c116p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c116p2">
<span class="pali m-text">yā ca pakkhassa aṭṭhamī;</span><br />
</p>
<p id="ja541c116p3">
<span class="pali m-text">Pāṭihāriyapakkhañca,</span><br />
</p>
<p id="ja541c116p4">
<span class="pali m-text">aṭṭhaṅgasusamāhitaṁ.</span><br />
</p>
<p id="ja541c117p1">
<span class="pali m-text">Uposathaṁ upavasī,</span><br />
</p>
<p id="ja541c117p2">
<span class="pali m-text">sadā sīlesu saṁvuto;</span><br />
</p>
<p id="ja541c117p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c117p4">
<span class="pali m-text">so vimānasmi modati”.</span><br />
</p>
<p id="ja541c118p1">
<span class="pali m-text">“Pabhāsati midaṁ byamhaṁ,</span><br />
</p>
<p id="ja541c118p2">
<span class="pali m-text">phalikāsu sunimmitaṁ;</span><br />
</p>
<p id="ja541c118p3">
<span class="pali m-text">Nārīvaragaṇākiṇṇaṁ,</span><br />
</p>
<p id="ja541c118p4">
<span class="pali m-text">kūṭāgāravarocitaṁ.</span><br />
</p>
<p id="ja541c119p1">
<span class="pali m-text">Upetaṁ annapānehi,</span><br />
</p>
<p id="ja541c119p2">
<span class="pali m-text">naccagītehi cūbhayaṁ;</span><br />
</p>
<p id="ja541c119p3">
<span class="pali m-text">Najjo cānupariyāti,</span><br />
</p>
<p id="ja541c119p4">
<span class="pali m-text">nānāpupphadumāyutā.</span><br />
</p>
<p id="ja541c120p1">
<span class="pali m-text">Rājāyatanā kapitthā ca,</span><br />
</p>
<p id="ja541c120p2">
<span class="pali m-text">ambā sālā ca jambuyo;</span><br />
</p>
<p id="ja541c120p3">
<span class="pali m-text">Tindukā ca piyālā ca,</span><br />
</p>
<p id="ja541c120p4">
<span class="pali m-text">dumā niccaphalā bahū.</span><br />
</p>
<p id="ja541c121p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c121p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c121p3">
<span class="pali m-text">Ayaṁ nu macco kimakāsi sādhuṁ,</span><br />
</p>
<p id="ja541c121p4">
<span class="pali m-text">Yo modatī saggapatto vimāne”.</span><br />
</p>
<p id="ja541c122p1">
<span class="pali m-text">Tassa puṭṭho viyākāsi,</span><br />
</p>
<p id="ja541c122p2">
<span class="pali m-text">mātali devasārathi;</span><br />
</p>
<p id="ja541c122p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c122p4">
<span class="pali m-text">jānaṁ akkhāsijānato.</span><br />
</p>
<p id="ja541c123p1">
<span class="pali m-text">“Mithilāyaṁ gahapati,</span><br />
</p>
<p id="ja541c123p2">
<span class="pali m-text">esa dānapatī ahu;</span><br />
</p>
<p id="ja541c123p3">
<span class="pali m-text">Ārāme udapāne ca,</span><br />
</p>
<p id="ja541c123p4">
<span class="pali m-text">papā saṅkamanāni ca;</span><br />
</p>
<p id="ja541c123p5">
<span class="pali m-text">Arahante sītibhūte,</span><br />
</p>
<p id="ja541c123p6">
<span class="pali m-text">sakkaccaṁ paṭipādayi.</span><br />
</p>
<p id="ja541c124p1">
<span class="pali m-text">Cīvaraṁ piṇḍapātañca,</span><br />
</p>
<p id="ja541c124p2">
<span class="pali m-text">paccayaṁ sayanāsanaṁ;</span><br />
</p>
<p id="ja541c124p3">
<span class="pali m-text">Adāsi ujubhūtesu,</span><br />
</p>
<p id="ja541c124p4">
<span class="pali m-text">vippasannena cetasā.</span><br />
</p>
<p id="ja541c125p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c125p2">
<span class="pali m-text">yā ca pakkhassa aṭṭhamī;</span><br />
</p>
<p id="ja541c125p3">
<span class="pali m-text">Pāṭihāriyapakkhañca,</span><br />
</p>
<p id="ja541c125p4">
<span class="pali m-text">aṭṭhaṅgasusamāhitaṁ.</span><br />
</p>
<p id="ja541c126p1">
<span class="pali m-text">Uposathaṁ upavasī,</span><br />
</p>
<p id="ja541c126p2">
<span class="pali m-text">sadā sīlesu saṁvuto;</span><br />
</p>
<p id="ja541c126p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c126p4">
<span class="pali m-text">so vimānasmi modati”.</span><br />
</p>
<p id="ja541c127p1">
<span class="pali m-text">“Pabhāsati midaṁ byamhaṁ,</span><br />
</p>
<p id="ja541c127p2">
<span class="pali m-text">veḷuriyāsu nimmitaṁ;</span><br />
</p>
<p id="ja541c127p3">
<span class="pali m-text">Upetaṁ bhūmibhāgehi,</span><br />
</p>
<p id="ja541c127p4">
<span class="pali m-text">vibhattaṁ bhāgaso mitaṁ.</span><br />
</p>
<p id="ja541c128p1">
<span class="pali m-text">Āḷambarā mudiṅgā ca,</span><br />
</p>
<p id="ja541c128p2">
<span class="pali m-text">naccagītā suvāditā;</span><br />
</p>
<p id="ja541c128p3">
<span class="pali m-text">Dibyā saddā niccharanti,</span><br />
</p>
<p id="ja541c128p4">
<span class="pali m-text">savanīyā manoramā.</span><br />
</p>
<p id="ja541c129p1">
<span class="pali m-text">Nāhaṁ evaṅgataṁ jātu,</span><br />
</p>
<p id="ja541c129p2">
<span class="pali m-text">evaṁsuruciraṁ pure;</span><br />
</p>
<p id="ja541c129p3">
<span class="pali m-text">Saddaṁ samabhijānāmi,</span><br />
</p>
<p id="ja541c129p4">
<span class="pali m-text">diṭṭhaṁ vā yadi vā sutaṁ.</span><br />
</p>
<p id="ja541c130p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c130p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c130p3">
<span class="pali m-text">Ayaṁ nu macco kimakāsi sādhuṁ,</span><br />
</p>
<p id="ja541c130p4">
<span class="pali m-text">Yo modatī saggapatto vimāne”.</span><br />
</p>
<p id="ja541c131p1">
<span class="pali m-text">Tassa puṭṭho viyākāsi,</span><br />
</p>
<p id="ja541c131p2">
<span class="pali m-text">mātali devasārathi;</span><br />
</p>
<p id="ja541c131p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c131p4">
<span class="pali m-text">jānaṁ akkhāsijānato.</span><br />
</p>
<p id="ja541c132p1">
<span class="pali m-text">“Bārāṇasiyaṁ gahapati,</span><br />
</p>
<p id="ja541c132p2">
<span class="pali m-text">esa dānapatī ahu;</span><br />
</p>
<p id="ja541c132p3">
<span class="pali m-text">Ārāme udapāne ca,</span><br />
</p>
<p id="ja541c132p4">
<span class="pali m-text">papā saṅkamanāni ca;</span><br />
</p>
<p id="ja541c132p5">
<span class="pali m-text">Arahante sītibhūte,</span><br />
</p>
<p id="ja541c132p6">
<span class="pali m-text">sakkaccaṁ paṭipādayi.</span><br />
</p>
<p id="ja541c133p1">
<span class="pali m-text">Cīvaraṁ piṇḍapātañca,</span><br />
</p>
<p id="ja541c133p2">
<span class="pali m-text">paccayaṁ sayanāsanaṁ;</span><br />
</p>
<p id="ja541c133p3">
<span class="pali m-text">Adāsi ujubhūtesu,</span><br />
</p>
<p id="ja541c133p4">
<span class="pali m-text">vippasannena cetasā.</span><br />
</p>
<p id="ja541c134p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c134p2">
<span class="pali m-text">yā ca pakkhassa aṭṭhamī;</span><br />
</p>
<p id="ja541c134p3">
<span class="pali m-text">Pāṭihāriyapakkhañca,</span><br />
</p>
<p id="ja541c134p4">
<span class="pali m-text">aṭṭhaṅgasusamāhitaṁ.</span><br />
</p>
<p id="ja541c135p1">
<span class="pali m-text">Uposathaṁ upavasī,</span><br />
</p>
<p id="ja541c135p2">
<span class="pali m-text">sadā sīlesu saṁvuto;</span><br />
</p>
<p id="ja541c135p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c135p4">
<span class="pali m-text">so vimānasmi modati”.</span><br />
</p>
<p id="ja541c136p1">
<span class="pali m-text">“Yathā udayamādicco,</span><br />
</p>
<p id="ja541c136p2">
<span class="pali m-text">hoti lohitako mahā;</span><br />
</p>
<p id="ja541c136p3">
<span class="pali m-text">Tathūpamaṁ idaṁ byamhaṁ,</span><br />
</p>
<p id="ja541c136p4">
<span class="pali m-text">jātarūpassa nimmitaṁ.</span><br />
</p>
<p id="ja541c137p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c137p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c137p3">
<span class="pali m-text">Ayaṁ nu macco kimakāsi sādhuṁ,</span><br />
</p>
<p id="ja541c137p4">
<span class="pali m-text">Yo modatī saggapatto vimāne”.</span><br />
</p>
<p id="ja541c138p1">
<span class="pali m-text">Tassa puṭṭho viyākāsi,</span><br />
</p>
<p id="ja541c138p2">
<span class="pali m-text">mātali devasārathi;</span><br />
</p>
<p id="ja541c138p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c138p4">
<span class="pali m-text">jānaṁ akkhāsijānato.</span><br />
</p>
<p id="ja541c139p1">
<span class="pali m-text">“Sāvatthiyaṁ gahapati,</span><br />
</p>
<p id="ja541c139p2">
<span class="pali m-text">esa dānapatī ahu;</span><br />
</p>
<p id="ja541c139p3">
<span class="pali m-text">Ārāme udapāne ca,</span><br />
</p>
<p id="ja541c139p4">
<span class="pali m-text">papā saṅkamanāni ca;</span><br />
</p>
<p id="ja541c139p5">
<span class="pali m-text">Arahante sītibhūte,</span><br />
</p>
<p id="ja541c139p6">
<span class="pali m-text">sakkaccaṁ paṭipādayi.</span><br />
</p>
<p id="ja541c140p1">
<span class="pali m-text">Cīvaraṁ piṇḍapātañca,</span><br />
</p>
<p id="ja541c140p2">
<span class="pali m-text">paccayaṁ sayanāsanaṁ;</span><br />
</p>
<p id="ja541c140p3">
<span class="pali m-text">Adāsi ujubhūtesu,</span><br />
</p>
<p id="ja541c140p4">
<span class="pali m-text">vippasannena cetasā.</span><br />
</p>
<p id="ja541c141p1">
<span class="pali m-text">Cātuddasiṁ pañcadasiṁ,</span><br />
</p>
<p id="ja541c141p2">
<span class="pali m-text">yā ca pakkhassa aṭṭhamī;</span><br />
</p>
<p id="ja541c141p3">
<span class="pali m-text">Pāṭihāriyapakkhañca,</span><br />
</p>
<p id="ja541c141p4">
<span class="pali m-text">aṭṭhaṅgasusamāhitaṁ.</span><br />
</p>
<p id="ja541c142p1">
<span class="pali m-text">Uposathaṁ upavasī,</span><br />
</p>
<p id="ja541c142p2">
<span class="pali m-text">sadā sīlesu saṁvuto;</span><br />
</p>
<p id="ja541c142p3">
<span class="pali m-text">Saṁyamā saṁvibhāgā ca,</span><br />
</p>
<p id="ja541c142p4">
<span class="pali m-text">so vimānasmi modati”.</span><br />
</p>
<p id="ja541c143p1">
<span class="pali m-text">“Vehāyasāme bahukā,</span><br />
</p>
<p id="ja541c143p2">
<span class="pali m-text">jātarūpassa nimmitā;</span><br />
</p>
<p id="ja541c143p3">
<span class="pali m-text">Daddallamānā ābhenti,</span><br />
</p>
<p id="ja541c143p4">
<span class="pali m-text">vijjuvabbhaghanantare.</span><br />
</p>
<p id="ja541c144p1">
<span class="pali m-text">(…)</span><br />
</p>
<p id="ja541c145p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c145p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c145p3">
<span class="pali m-text">Ime nu maccā kimakaṁsu sādhuṁ,</span><br />
</p>
<p id="ja541c145p4">
<span class="pali m-text">Ye modare saggapattā vimāne”.</span><br />
</p>
<p id="ja541c146p1">
<span class="pali m-text">Tassa puṭṭho viyākāsi,</span><br />
</p>
<p id="ja541c146p2">
<span class="pali m-text">mātali devasārathi;</span><br />
</p>
<p id="ja541c146p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c146p4">
<span class="pali m-text">jānaṁ akkhāsijānato.</span><br />
</p>
<p id="ja541c147p1">
<span class="pali m-text">“Saddhāya suniviṭṭhāya,</span><br />
</p>
<p id="ja541c147p2">
<span class="pali m-text">saddhamme suppavedite;</span><br />
</p>
<p id="ja541c147p3">
<span class="pali m-text">Akaṁsu satthu vacanaṁ,</span><br />
</p>
<p id="ja541c147p4">
<span class="pali m-text">sammāsambuddhasāsane;</span><br />
</p>
<p id="ja541c147p5">
<span class="pali m-text">Tesaṁ etāni ṭhānāni,</span><br />
</p>
<p id="ja541c147p6">
<span class="pali m-text">yāni tvaṁ rāja passasi.</span><br />
</p>
<p id="ja541c148p1">
<span class="pali m-text">Viditāni te mahārāja,</span><br />
</p>
<p id="ja541c148p2">
<span class="pali m-text">āvāsaṁ pāpakamminaṁ;</span><br />
</p>
<p id="ja541c148p3">
<span class="pali m-text">Atho kalyāṇakammānaṁ,</span><br />
</p>
<p id="ja541c148p4">
<span class="pali m-text">ṭhānāni viditāni te;</span><br />
</p>
<p id="ja541c148p5">
<span class="pali m-text">Uyyāhi dāni rājīsi,</span><br />
</p>
<p id="ja541c148p6">
<span class="pali m-text">devarājassa santike”.</span><br />
</p>
<p id="ja541c149p1">
<span class="pali m-text">Sahassayuttaṁ hayavāhiṁ,</span><br />
</p>
<p id="ja541c149p2">
<span class="pali m-text">dibbayānamadhiṭṭhito;</span><br />
</p>
<p id="ja541c149p3">
<span class="pali m-text">Yāyamāno mahārājā,</span><br />
</p>
<p id="ja541c149p4">
<span class="pali m-text">addā sīdantare nage;</span><br />
</p>
<p id="ja541c149p5">
<span class="pali m-text">Disvānāmantayī sūtaṁ,</span><br />
</p>
<p id="ja541c149p6">
<span class="pali m-text">“ime ke nāma pabbatā”.</span><br />
</p>
<p id="ja541c150p1">
<span class="pali m-text">Tassa puṭṭho viyākāsi,</span><br />
</p>
<p id="ja541c150p2">
<span class="pali m-text">mātali devasārathi;</span><br />
</p>
<p id="ja541c150p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c150p4">
<span class="pali m-text">jānaṁ akkhāsijānato</span><br />
</p>
<p id="ja541c151p1">
<span class="pali m-text">“Sudassano karavīko,</span><br />
</p>
<p id="ja541c151p2">
<span class="pali m-text">īsadharo yugandharo;</span><br />
</p>
<p id="ja541c151p3">
<span class="pali m-text">Nemindharo vinatako,</span><br />
</p>
<p id="ja541c151p4">
<span class="pali m-text">assakaṇṇo girī brahā.</span><br />
</p>
<p id="ja541c152p1">
<span class="pali m-text">Ete sīdantare nagā,</span><br />
</p>
<p id="ja541c152p2">
<span class="pali m-text">anupubbasamuggatā;</span><br />
</p>
<p id="ja541c152p3">
<span class="pali m-text">Mahārājānamāvāsā,</span><br />
</p>
<p id="ja541c152p4">
<span class="pali m-text">yāni tvaṁ rāja passasi”.</span><br />
</p>
<p id="ja541c153p1">
<span class="pali m-text">“Anekarūpaṁ ruciraṁ,</span><br />
</p>
<p id="ja541c153p2">
<span class="pali m-text">nānācitraṁ pakāsati;</span><br />
</p>
<p id="ja541c153p3">
<span class="pali m-text">Ākiṇṇaṁ indasadisehi,</span><br />
</p>
<p id="ja541c153p4">
<span class="pali m-text">byaggheheva surakkhitaṁ.</span><br />
</p>
<p id="ja541c154p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c154p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c154p3">
<span class="pali m-text">Imaṁ nu dvāraṁ kimabhaññamāhu,</span><br />
</p>
<p id="ja541c154p4">
<span class="pali m-text">Manorama dissati dūratova”.</span><br />
</p>
<p id="ja541c155p1">
<span class="pali m-text">Tassa puṭṭho viyākāsi,</span><br />
</p>
<p id="ja541c155p2">
<span class="pali m-text">mātali devasārathi;</span><br />
</p>
<p id="ja541c155p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c155p4">
<span class="pali m-text">jānaṁ akkhāsijānato.</span><br />
</p>
<p id="ja541c156p1">
<span class="pali m-text">“Citrakūṭoti yaṁ āhu,</span><br />
</p>
<p id="ja541c156p2">
<span class="pali m-text">devarājapavesanaṁ;</span><br />
</p>
<p id="ja541c156p3">
<span class="pali m-text">Sudassanassa girino,</span><br />
</p>
<p id="ja541c156p4">
<span class="pali m-text">dvārañhetaṁ pakāsati.</span><br />
</p>
<p id="ja541c157p1">
<span class="pali m-text">Anekarūpaṁ ruciraṁ,</span><br />
</p>
<p id="ja541c157p2">
<span class="pali m-text">nānācitraṁ pakāsati;</span><br />
</p>
<p id="ja541c157p3">
<span class="pali m-text">Ākiṇṇaṁ indasadisehi,</span><br />
</p>
<p id="ja541c157p4">
<span class="pali m-text">byaggheheva surakkhitaṁ;</span><br />
</p>
<p id="ja541c157p5">
<span class="pali m-text">Pavisetena rājīsi,</span><br />
</p>
<p id="ja541c157p6">
<span class="pali m-text">arajaṁ bhūmimakkama”.</span><br />
</p>
<p id="ja541c158p1">
<span class="pali m-text">Sahassayuttaṁ hayavāhiṁ,</span><br />
</p>
<p id="ja541c158p2">
<span class="pali m-text">dibbayānamadhiṭṭhito;</span><br />
</p>
<p id="ja541c158p3">
<span class="pali m-text">Yāyamāno mahārājā,</span><br />
</p>
<p id="ja541c158p4">
<span class="pali m-text">addā devasabhaṁ idaṁ.</span><br />
</p>
<p id="ja541c159p1">
<span class="pali m-text">“Yathā sarade ākāse,</span><br />
</p>
<p id="ja541c159p2">
<span class="pali m-text">nīlobhāso padissati;</span><br />
</p>
<p id="ja541c159p3">
<span class="pali m-text">Tathūpamaṁ idaṁ byamhaṁ,</span><br />
</p>
<p id="ja541c159p4">
<span class="pali m-text">veḷuriyāsu nimmitaṁ.</span><br />
</p>
<p id="ja541c160p1">
<span class="pali m-text">Vittī hi maṁ vindati sūta disvā,</span><br />
</p>
<p id="ja541c160p2">
<span class="pali m-text">Pucchāmi taṁ mātali devasārathi;</span><br />
</p>
<p id="ja541c160p3">
<span class="pali m-text">Imaṁ nu byamhaṁ kimabhaññamāhu,</span><br />
</p>
<p id="ja541c160p4">
<span class="pali m-text">Manorama dissati dūratova”.</span><br />
</p>
<p id="ja541c161p1">
<span class="pali m-text">Tassa puṭṭho viyākāsi,</span><br />
</p>
<p id="ja541c161p2">
<span class="pali m-text">mātali devasārathi;</span><br />
</p>
<p id="ja541c161p3">
<span class="pali m-text">Vipākaṁ puññakammānaṁ,</span><br />
</p>
<p id="ja541c161p4">
<span class="pali m-text">jānaṁ akkhāsijānato.</span><br />
</p>
<p id="ja541c162p1">
<span class="pali m-text">“Sudhammā iti yaṁ āhu,</span><br />
</p>
<p id="ja541c162p2">
<span class="pali m-text">passesā dissate sabhā;</span><br />
</p>
<p id="ja541c162p3">
<span class="pali m-text">Veḷuriyārucirā citrā,</span><br />
</p>
<p id="ja541c162p4">
<span class="pali m-text">dhārayanti sunimmitā.</span><br />
</p>
<p id="ja541c163p1">
<span class="pali m-text">Aṭṭhaṁsā sukatā thambhā,</span><br />
</p>
<p id="ja541c163p2">
<span class="pali m-text">sabbe veḷuriyāmayā;</span><br />
</p>
<p id="ja541c163p3">
<span class="pali m-text">Yattha devā tāvatiṁsā,</span><br />
</p>
<p id="ja541c163p4">
<span class="pali m-text">sabbe indapurohitā.</span><br />
</p>
<p id="ja541c164p1">
<span class="pali m-text">Atthaṁ devamanussānaṁ,</span><br />
</p>
<p id="ja541c164p2">
<span class="pali m-text">cintayantā samacchare;</span><br />
</p>
<p id="ja541c164p3">
<span class="pali m-text">Pavisetena rājīsi,</span><br />
</p>
<p id="ja541c164p4">
<span class="pali m-text">devānaṁ anumodanaṁ”.</span><br />
</p>
<p id="ja541c165p1">
<span class="pali m-text">Taṁ devā paṭinandiṁsu,</span><br />
</p>
<p id="ja541c165p2">
<span class="pali m-text">disvā rājānamāgataṁ;</span><br />
</p>
<p id="ja541c165p3">
<span class="pali m-text">“Svāgataṁ te mahārāja,</span><br />
</p>
<p id="ja541c165p4">
<span class="pali m-text">atho te adurāgataṁ;</span><br />
</p>
<p id="ja541c165p5">
<span class="pali m-text">Nisīda dāni rājīsi,</span><br />
</p>
<p id="ja541c165p6">
<span class="pali m-text">devarājassa santike”.</span><br />
</p>
<p id="ja541c166p1">
<span class="pali m-text">Sakkopi paṭinandittha,</span><br />
</p>
<p id="ja541c166p2">
<span class="pali m-text">vedehaṁ mithilaggahaṁ;</span><br />
</p>
<p id="ja541c166p3">
<span class="pali m-text">Nimantayittha kāmehi,</span><br />
</p>
<p id="ja541c166p4">
<span class="pali m-text">āsanena ca vāsavo.</span><br />
</p>
<p id="ja541c167p1">
<span class="pali m-text">“Sādhu khosi anuppatto,</span><br />
</p>
<p id="ja541c167p2">
<span class="pali m-text">āvāsaṁ vasavattinaṁ;</span><br />
</p>
<p id="ja541c167p3">
<span class="pali m-text">Vasa devesu rājīsi,</span><br />
</p>
<p id="ja541c167p4">
<span class="pali m-text">sabbakāmasamiddhisu;</span><br />
</p>
<p id="ja541c167p5">
<span class="pali m-text">Tāvatiṁsesu devesu,</span><br />
</p>
<p id="ja541c167p6">
<span class="pali m-text">bhuñja kāme amānuse”.</span><br />
</p>
<p id="ja541c168p1">
<span class="pali m-text">“Yathā yācitakaṁ yānaṁ,</span><br />
</p>
<p id="ja541c168p2">
<span class="pali m-text">yathā yācitakaṁ dhanaṁ;</span><br />
</p>
<p id="ja541c168p3">
<span class="pali m-text">Evaṁsampadamevetaṁ,</span><br />
</p>
<p id="ja541c168p4">
<span class="pali m-text">yaṁ parato dānapaccayā.</span><br />
</p>
<p id="ja541c169p1">
<span class="pali m-text">Na cāhametamicchāmi,</span><br />
</p>
<p id="ja541c169p2">
<span class="pali m-text">yaṁ parato dānapaccayā;</span><br />
</p>
<p id="ja541c169p3">
<span class="pali m-text">Sayaṅkatāni puññāni,</span><br />
</p>
<p id="ja541c169p4">
<span class="pali m-text">taṁ me āveṇikaṁ dhanaṁ.</span><br />
</p>
<p id="ja541c170p1">
<span class="pali m-text">Sohaṁ gantvā manussesu,</span><br />
</p>
<p id="ja541c170p2">
<span class="pali m-text">kāhāmi kusalaṁ bahuṁ;</span><br />
</p>
<p id="ja541c170p3">
<span class="pali m-text">Dānena samacariyāya,</span><br />
</p>
<p id="ja541c170p4">
<span class="pali m-text">saṁyamena damena ca;</span><br />
</p>
<p id="ja541c170p5">
<span class="pali m-text">Yaṁ katvā sukhito hoti,</span><br />
</p>
<p id="ja541c170p6">
<span class="pali m-text">na ca pacchānutappati”.</span><br />
</p>
<p id="ja541c171p1">
<span class="pali m-text">“Bahūpakāro no bhavaṁ,</span><br />
</p>
<p id="ja541c171p2">
<span class="pali m-text">mātali devasārathi;</span><br />
</p>
<p id="ja541c171p3">
<span class="pali m-text">Yo me kalyāṇakammānaṁ,</span><br />
</p>
<p id="ja541c171p4">
<span class="pali m-text">pāpānaṁ paṭidassayi”.</span><br />
</p>
<p id="ja541c172p1">
<span class="pali m-text">Idaṁ vatvā nimirājā,</span><br />
</p>
<p id="ja541c172p2">
<span class="pali m-text">vedeho mithilaggaho;</span><br />
</p>
<p id="ja541c172p3">
<span class="pali m-text">Puthuyaññaṁ yajitvāna,</span><br />
</p>
<p id="ja541c172p4">
<span class="pali m-text">saṁyamaṁ ajjhupāgamīti.</span><br />
</p>
<p id="ja541c173p1">
<span class="pali m-text">Nimijātakaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>