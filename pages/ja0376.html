<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0376.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0375.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0377.html">Next</a></div>
</div>
<p id="ja376c0p2">
<span class="pali m-text">Chakkanipāta</span><br />
</p>
<p id="ja376c0p3">
<span class="pali m-text">Avāriyavagga</span><br />
</p>
<section id="avariyajataka">
<span id="ja376c0p4"></span><h2><span class="pali m-text">1. Avāriyajātaka</span></h2>
<p id="ja376c1p1">
<span class="pali m-text">“Māsu kujjha bhūmipati,</span><br />
</p>
<p id="ja376c1p2">
<span class="pali m-text">māsu kujjha rathesabha;</span><br />
</p>
<p id="ja376c1p3">
<span class="pali m-text">Kuddhaṁ appaṭikujjhanto,</span><br />
</p>
<p id="ja376c1p4">
<span class="pali m-text">rājā raṭṭhassa pūjito.</span><br />
</p>
<p id="ja376c2p1">
<span class="pali m-text">Gāme vā yadi vāraññe,</span><br />
</p>
<p id="ja376c2p2">
<span class="pali m-text">ninne vā yadi vā thale;</span><br />
</p>
<p id="ja376c2p3">
<span class="pali m-text">Sabbattha anusāsāmi,</span><br />
</p>
<p id="ja376c2p4">
<span class="pali m-text">māsu kujjha rathesabha”.</span><br />
</p>
<p id="ja376c3p1">
<span class="pali m-text">“Avāriyapitā nāma,</span><br />
</p>
<p id="ja376c3p2">
<span class="pali m-text">ahu gaṅgāya nāviko;</span><br />
</p>
<p id="ja376c3p3">
<span class="pali m-text">Pubbe janaṁ tāretvāna,</span><br />
</p>
<p id="ja376c3p4">
<span class="pali m-text">pacchā yācati vetanaṁ;</span><br />
</p>
<p id="ja376c3p5">
<span class="pali m-text">Tenassa bhaṇḍanaṁ hoti,</span><br />
</p>
<p id="ja376c3p6">
<span class="pali m-text">na ca bhogehi vaḍḍhati”.</span><br />
</p>
<p id="ja376c4p1">
<span class="pali m-text">“Atiṇṇaṁyeva yācassu,</span><br />
</p>
<p id="ja376c4p2">
<span class="pali m-text">apāraṁ tāta nāvika;</span><br />
</p>
<p id="ja376c4p3">
<span class="pali m-text">Añño hi tiṇṇassa mano,</span><br />
</p>
<p id="ja376c4p4">
<span class="pali m-text">añño hoti pāresino.</span><br />
</p>
<p id="ja376c5p1">
<span class="pali m-text">Gāme vā yadi vāraññe,</span><br />
</p>
<p id="ja376c5p2">
<span class="pali m-text">ninne vā yadi vā thale;</span><br />
</p>
<p id="ja376c5p3">
<span class="pali m-text">Sabbattha anusāsāmi,</span><br />
</p>
<p id="ja376c5p4">
<span class="pali m-text">māsu kujjhittha nāvika”.</span><br />
</p>
<p id="ja376c6p1">
<span class="pali m-text">“Yāyevānusāsaniyā,</span><br />
</p>
<p id="ja376c6p2">
<span class="pali m-text">rājā gāmavaraṁ adā;</span><br />
</p>
<p id="ja376c6p3">
<span class="pali m-text">Tāyevānusāsaniyā,</span><br />
</p>
<p id="ja376c6p4">
<span class="pali m-text">nāviko paharī mukhaṁ.</span><br />
</p>
<p id="ja376c7p1">
<span class="pali m-text">Bhattaṁ bhinnaṁ hatā bhariyā,</span><br />
</p>
<p id="ja376c7p2">
<span class="pali m-text">Gabbho ca patito chamā;</span><br />
</p>
<p id="ja376c7p3">
<span class="pali m-text">Migova jātarūpena,</span><br />
</p>
<p id="ja376c7p4">
<span class="pali m-text">Na tenatthaṁ abandhi sū”ti.</span><br />
</p>
<p id="ja376c8p1">
<span class="pali m-text">Avāriyajātakaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0375.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0377.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>