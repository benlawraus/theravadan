<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn55 &raquo; Saṁyutta Nikāya 55 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01xp00xz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 55" />
  <meta name="twitter:title" content="Saṁyutta Nikāya 55" />
  <meta property="og:url" content="https://www.theravadan.org/pages/sny01xp00xz.html" />
  <meta property="og:description" content="Translators: sujato Linked Discourses 55 3. Saraṇānivagga 3. About Sarakāni 27. Dutiyaanāthapiṇḍikasutta 27. With Anāthapiṇḍika (2nd) Sāvatthinidānaṁ. At Sāvatthī. Tena kho pana samayena anāthapiṇḍiko gahapati ābādhiko hoti dukkhito bāḷhagilāno. Now at that time the householder Anāthapiṇḍika was sick, suffering, gravely ill. Atha kho anāthapi …" />
  <meta name="twitter:description" content="Translators: sujato Linked Discourses 55 3. Saraṇānivagga 3. About Sarakāni 27. Dutiyaanāthapiṇḍikasutta 27. With Anāthapiṇḍika (2nd) Sāvatthinidānaṁ. At Sāvatthī. Tena kho pana samayena anāthapiṇḍiko gahapati ābādhiko hoti dukkhito bāḷhagilāno. Now at that time the householder Anāthapiṇḍika was sick, suffering, gravely ill. Atha kho anāthapi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn55-index.html">sn55</a> &raquo;
          </span>
          Saṁyutta Nikāya 55
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 55</span></p>
<section id="sarananivagga">
<h2><a href="#sarananivagga">3. Saraṇānivagga</a></h2>
<p><span class="m-text">3. About Sarakāni</span></p>
<section id="dutiyaanathapindikasutta">
<h3><a href="#dutiyaanathapindikasutta">27. Dutiyaanāthapiṇḍikasutta</a></h3>
<p><span class="m-text">27. With Anāthapiṇḍika (2nd)</span></p>
<p id="sn55p27c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn55p27c1p2">
<span class="m-text m-primary">Tena kho pana samayena anāthapiṇḍiko gahapati ābādhiko hoti dukkhito bāḷhagilāno.</span><br />
<span class="m-text">Now at that time the householder Anāthapiṇḍika was sick, suffering, gravely ill.</span><br />
</p>
<p id="sn55p27c1p3">
<span class="m-text m-primary">Atha kho anāthapiṇḍiko gahapati aññataraṁ purisaṁ āmantesi:</span><br />
<span class="m-text">Then he addressed a man,</span><br />
</p>
<p id="sn55p27c1p4">
<span class="m-text m-primary">“ehi tvaṁ, ambho purisa, yenāyasmā ānando tenupasaṅkama; upasaṅkamitvā mama vacanena āyasmato ānandassa pāde sirasā vanda:</span><br />
<span class="m-text">“Please, mister, go to Venerable Ānanda, and in my name bow with your head to his feet. Say to him:</span><br />
</p>
<p id="sn55p27c1p5">
<span class="m-text m-primary">‘anāthapiṇḍiko, bhante, gahapati ābādhiko dukkhito bāḷhagilāno.</span><br />
<span class="m-text">‘Sir, the householder Anāthapiṇḍika is sick, suffering, gravely ill.</span><br />
</p>
<p id="sn55p27c1p6">
<span class="m-text m-primary">So āyasmato ānandassa pāde sirasā vandatī’ti.</span><br />
<span class="m-text">He bows with his head to your feet.’</span><br />
</p>
<p id="sn55p27c1p7">
<span class="m-text m-primary">Evañca vadehi:</span><br />
<span class="m-text">And then say:</span><br />
</p>
<p id="sn55p27c1p8">
<span class="m-text m-primary">‘sādhu kira, bhante, āyasmā ānando yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti.</span><br />
<span class="m-text">‘Sir, please visit him at his home out of compassion.’”</span><br />
</p>
<p id="sn55p27c2p1">
<span class="m-text m-primary">“Evaṁ, bhante”ti kho so puriso anāthapiṇḍikassa gahapatissa paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ ānandaṁ etadavoca:</span><br />
<span class="m-text">“Yes, sir,” that man replied. He did as Anāthapiṇḍika asked.</span><br />
</p>
<p id="sn55p27c2p2">
<span class="m-text m-primary">“anāthapiṇḍiko, bhante, gahapati ābādhiko dukkhito bāḷhagilāno.</span><br />
</p>
<p id="sn55p27c2p3">
<span class="m-text m-primary">So āyasmato ānandassa pāde sirasā vandati.</span><br />
</p>
<p id="sn55p27c2p4">
<span class="m-text m-primary">Evañca vadati:</span><br />
</p>
<p id="sn55p27c2p5">
<span class="m-text m-primary">‘sādhu kira, bhante, āyasmā ānando yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti.</span><br />
</p>
<p id="sn55p27c2p6">
<span class="m-text m-primary">Adhivāsesi kho āyasmā ānando tuṇhībhāvena.</span><br />
<span class="m-text">Ānanda consented in silence.</span><br />
</p>
<p id="sn55p27c3p1">
<span class="m-text m-primary">Atha kho āyasmā ānando pubbaṇhasamayaṁ nivāsetvā pattacīvaramādāya yena anāthapiṇḍikassa gahapatissa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā ānando anāthapiṇḍikaṁ gahapatiṁ etadavoca:</span><br />
<span class="m-text">Then Venerable Ānanda robed up in the morning and, taking his bowl and robe, went to the home of the householder Anāthapiṇḍika. He sat down on the seat spread out and said to Anāthapiṇḍika,</span><br />
</p>
<p id="sn55p27c3p2">
<span class="m-text m-primary">“kacci te, gahapati, khamanīyaṁ, kacci yāpanīyaṁ? Kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti?</span><br />
<span class="m-text">“I hope you’re keeping well, householder; I hope you’re alright. And I hope the pain is fading, not growing; that its fading, not its growing, is apparent.”</span><br />
</p>
<p id="sn55p27c3p3">
<span class="m-text m-primary">“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti.</span><br />
<span class="m-text">“Sir, I’m not keeping well, I’m not alright. The pain is terrible and growing, not fading; its growing is evident, not its fading.”</span><br />
</p>
<p id="sn55p27c4p1">
<span class="m-text m-primary">“Catūhi kho, gahapati, dhammehi samannāgatassa assutavato puthujjanassa hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
<span class="m-text">“Householder, when an uneducated ordinary person has four things, they’re frightened and terrified, and fear what awaits them after death.</span><br />
</p>
<p id="sn55p27c4p2">
<span class="m-text m-primary">Katamehi catūhi?</span><br />
<span class="m-text">What four?</span><br />
</p>
<p id="sn55p27c4p3">
<span class="m-text m-primary">Idha, gahapati, assutavā puthujjano buddhe appasādena samannāgato hoti.</span><br />
<span class="m-text">Firstly, an uneducated ordinary person distrusts the Buddha.</span><br />
</p>
<p id="sn55p27c4p4">
<span class="m-text m-primary">Tañca panassa buddhe appasādaṁ attani samanupassato hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
<span class="m-text">Seeing in themselves that distrust of the Buddha, they’re frightened and terrified, and fear what awaits them after death.</span><br />
</p>
<p id="sn55p27c5p1">
<span class="m-text m-primary">Puna caparaṁ, gahapati, assutavā puthujjano dhamme appasādena samannāgato hoti.</span><br />
<span class="m-text">Furthermore, an uneducated ordinary person distrusts the teaching …</span><br />
</p>
<p id="sn55p27c5p2">
<span class="m-text m-primary">Tañca panassa dhamme appasādaṁ attani samanupassato hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
</p>
<p id="sn55p27c6p1">
<span class="m-text m-primary">Puna caparaṁ, gahapati, assutavā puthujjano saṅghe appasādena samannāgato hoti.</span><br />
<span class="m-text">Furthermore, an uneducated ordinary person distrusts the Saṅgha …</span><br />
</p>
<p id="sn55p27c6p2">
<span class="m-text m-primary">Tañca panassa saṅghe appasādaṁ attani samanupassato hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
</p>
<p id="sn55p27c7p1">
<span class="m-text m-primary">Puna caparaṁ, gahapati, assutavā puthujjano dussīlyena samannāgato hoti.</span><br />
<span class="m-text">Furthermore, an uneducated ordinary person has unethical conduct.</span><br />
</p>
<p id="sn55p27c7p2">
<span class="m-text m-primary">Tañca panassa dussīlyaṁ attani samanupassato hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
<span class="m-text">Seeing in themselves that unethical conduct, they’re frightened and terrified, and fear what awaits them after death.</span><br />
</p>
<p id="sn55p27c7p3">
<span class="m-text m-primary">Imehi kho, gahapati, catūhi dhammehi samannāgatassa assutavato puthujjanassa hoti uttāso, hoti chambhitattaṁ, hoti samparāyikaṁ maraṇabhayaṁ.</span><br />
<span class="m-text">When an uneducated ordinary person has these four things, they’re frightened and terrified, and fear what awaits them after death.</span><br />
</p>
<p id="sn55p27c8p1">
<span class="m-text m-primary">Catūhi kho, gahapati, dhammehi samannāgatassa sutavato ariyasāvakassa na hoti uttāso, na hoti chambhitattaṁ, na hoti samparāyikaṁ maraṇabhayaṁ.</span><br />
<span class="m-text">When an educated noble disciple has four things, they’re not frightened or terrified, and don’t fear what awaits them after death.</span><br />
</p>
<p id="sn55p27c8p2">
<span class="m-text m-primary">Katamehi catūhi?</span><br />
<span class="m-text">What four?</span><br />
</p>
<p id="sn55p27c8p3">
<span class="m-text m-primary">Idha, gahapati, sutavā ariyasāvako buddhe aveccappasādena samannāgato hoti—</span><br />
<span class="m-text">Firstly, a noble disciple has experiential confidence in the Buddha …</span><br />
</p>
<p id="sn55p27c8p4">
<span class="m-text m-primary">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p27c8p5">
<span class="m-text m-primary">Tañca panassa buddhe aveccappasādaṁ attani samanupassato na hoti uttāso, na hoti chambhitattaṁ, na hoti samparāyikaṁ maraṇabhayaṁ.</span><br />
<span class="m-text">Seeing in themselves that experiential confidence in the Buddha, they’re not frightened or terrified, and don’t fear what awaits them after death.</span><br />
</p>
<p id="sn55p27c9p1">
<span class="m-text m-primary">Puna caparaṁ, gahapati, sutavā ariyasāvako dhamme aveccappasādena samannāgato hoti—</span><br />
<span class="m-text">Furthermore, a noble disciple has experiential confidence in the teaching …</span><br />
</p>
<p id="sn55p27c9p2">
<span class="m-text m-primary">svākkhāto bhagavatā dhammo …pe… paccattaṁ veditabbo viññūhīti.</span><br />
</p>
<p id="sn55p27c9p3">
<span class="m-text m-primary">Tañca panassa dhamme aveccappasādaṁ attani samanupassato na hoti uttāso, na hoti chambhitattaṁ, na hoti samparāyikaṁ maraṇabhayaṁ.</span><br />
</p>
<p id="sn55p27c10p1">
<span class="m-text m-primary">Puna caparaṁ, gahapati, sutavā ariyasāvako saṅghe aveccappasādena samannāgato hoti—</span><br />
<span class="m-text">Furthermore, a noble disciple has experiential confidence in the Saṅgha …</span><br />
</p>
<p id="sn55p27c10p2">
<span class="m-text m-primary">suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti.</span><br />
</p>
<p id="sn55p27c10p3">
<span class="m-text m-primary">Tañca panassa saṅghe aveccappasādaṁ attani samanupassato na hoti uttāso, na hoti chambhitattaṁ, na hoti samparāyikaṁ maraṇabhayaṁ.</span><br />
</p>
<p id="sn55p27c11p1">
<span class="m-text m-primary">Puna caparaṁ, gahapati, sutavā ariyasāvako ariyakantehi sīlehi samannāgato hoti akhaṇḍehi …pe… samādhisaṁvattanikehi.</span><br />
<span class="m-text">Furthermore, a noble disciple’s ethical conduct is loved by the noble ones, unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="sn55p27c11p2">
<span class="m-text m-primary">Tāni ca panassa ariyakantāni sīlāni attani samanupassato na hoti uttāso, na hoti chambhitattaṁ, na hoti samparāyikaṁ maraṇabhayaṁ.</span><br />
<span class="m-text">Seeing in themselves that ethical conduct loved by the noble ones, they’re not frightened or terrified, and don’t fear what awaits them after death.</span><br />
</p>
<p id="sn55p27c11p3">
<span class="m-text m-primary">Imehi kho, gahapati, catūhi dhammehi samannāgatassa sutavato ariyasāvakassa na hoti uttāso, na hoti chambhitattaṁ, na hoti samparāyikaṁ maraṇabhayan”ti.</span><br />
<span class="m-text">When an educated noble disciple has these four things, they’re not frightened or terrified, and don’t fear what awaits them after death.”</span><br />
</p>
<p id="sn55p27c12p1">
<span class="m-text m-primary">“Nāhaṁ, bhante ānanda, bhāyāmi.</span><br />
<span class="m-text">“Sir, Ānanda, I am not afraid.</span><br />
</p>
<p id="sn55p27c12p2">
<span class="m-text m-primary">Kyāhaṁ bhāyissāmi.</span><br />
<span class="m-text">What have I to fear?</span><br />
</p>
<p id="sn55p27c12p3">
<span class="m-text m-primary">Ahañhi, bhante, buddhe aveccappasādena samannāgato homi—</span><br />
<span class="m-text">For I have experiential confidence in the Buddha …</span><br />
</p>
<p id="sn55p27c12p4">
<span class="m-text m-primary">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p27c12p5">
<span class="m-text m-primary">Dhamme …pe…</span><br />
<span class="m-text">the teaching …</span><br />
</p>
<p id="sn55p27c12p6">
<span class="m-text m-primary">saṅghe aveccappasādena samannāgato homi—</span><br />
<span class="m-text">the Saṅgha …</span><br />
</p>
<p id="sn55p27c12p7">
<span class="m-text m-primary">suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti.</span><br />
</p>
<p id="sn55p27c12p8">
<span class="m-text m-primary">Yāni cimāni, bhante, bhagavatā gihisāmīcikāni sikkhāpadāni desitāni, nāhaṁ tesaṁ kiñci attani khaṇḍaṁ samanupassāmī”ti.</span><br />
<span class="m-text">And of the training rules appropriate for laypeople taught by the Buddha, I don’t see any that I have broken.”</span><br />
</p>
<p id="sn55p27c12p9">
<span class="m-text m-primary">“Lābhā te, gahapati, suladdhaṁ te, gahapati.</span><br />
<span class="m-text">“You’re fortunate, householder, so very fortunate,</span><br />
</p>
<p id="sn55p27c12p10">
<span class="m-text m-primary">Sotāpattiphalaṁ tayā, gahapati, byākatan”ti.</span><br />
<span class="m-text">You have declared the fruit of stream-entry.”</span><br />
</p>
<p id="sn55p27c12p11">
<span class="m-text m-primary">Sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>