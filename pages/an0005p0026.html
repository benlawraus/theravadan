<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.26 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0026.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.26
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0025.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0027.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.26</span></p>
<p id="an5p26c0p2">
<span class="pali m-text">3. Pañcaṅgikavagga</span><br />
<span class="sujato m-text">3. With Five Factors</span><br />
</p>
<section id="vimuttayatanasutta">
<span id="an5p26c0p3"></span><h2><span class="pali m-text">Vimuttāyatanasutta</span></h2>
<p><span class="sujato m-text">Opportunities for Freedom</span></p>
<p id="an5p26c1p1">
<span class="pali m-text">“Pañcimāni, bhikkhave, vimuttāyatanāni yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇāti.</span><br />
<span class="sujato m-text">“Mendicants, there are these five opportunities for freedom. If a mendicant stays diligent, keen, and resolute at these times, their mind is freed, their defilements are ended, and they arrive at the supreme sanctuary.</span><br />
</p>
<p id="an5p26c2p1">
<span class="pali m-text">Katamāni pañca?</span><br />
<span class="sujato m-text">What five?</span><br />
</p>
<p id="an5p26c2p2">
<span class="pali m-text">Idha, bhikkhave, bhikkhuno satthā dhammaṁ deseti aññataro vā garuṭṭhāniyo sabrahmacārī.</span><br />
<span class="sujato m-text">Firstly, the Teacher or a respected spiritual companion teaches Dhamma to a mendicant.</span><br />
</p>
<p id="an5p26c2p3">
<span class="pali m-text">Yathā yathā, bhikkhave, tassa bhikkhuno satthā dhammaṁ deseti, aññataro vā garuṭṭhāniyo sabrahmacārī tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī ca.</span><br />
<span class="sujato m-text">That mendicant feels inspired by the meaning and the teaching in that Dhamma, no matter how the Teacher or a respected spiritual companion teaches it.</span><br />
</p>
<p id="an5p26c2p4">
<span class="pali m-text">Tassa atthapaṭisaṁvedino dhammapaṭisaṁvedino pāmojjaṁ jāyati.</span><br />
<span class="sujato m-text">Feeling inspired, joy springs up.</span><br />
</p>
<p id="an5p26c2p5">
<span class="pali m-text">Pamuditassa pīti jāyati.</span><br />
<span class="sujato m-text">Being joyful, rapture springs up.</span><br />
</p>
<p id="an5p26c2p6">
<span class="pali m-text">Pītimanassa kāyo passambhati.</span><br />
<span class="sujato m-text">When the mind is full of rapture, the body becomes tranquil.</span><br />
</p>
<p id="an5p26c2p7">
<span class="pali m-text">Passaddhakāyo sukhaṁ vedeti.</span><br />
<span class="sujato m-text">When the body is tranquil, one feels bliss.</span><br />
</p>
<p id="an5p26c2p8">
<span class="pali m-text">Sukhino cittaṁ samādhiyati.</span><br />
<span class="sujato m-text">And when blissful, the mind becomes immersed in samādhi.</span><br />
</p>
<p id="an5p26c2p9">
<span class="pali m-text">Idaṁ, bhikkhave, paṭhamaṁ vimuttāyatanaṁ yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇāti.</span><br />
<span class="sujato m-text">This is the first opportunity for freedom. If a mendicant stays diligent, keen, and resolute at this time, their mind is freed, their defilements are ended, and they arrive at the supreme sanctuary.</span><br />
</p>
<p id="an5p26c3p1">
<span class="pali m-text">Puna caparaṁ, bhikkhave, bhikkhuno na heva kho satthā dhammaṁ deseti, aññataro vā garuṭṭhāniyo sabrahmacārī, api ca kho yathāsutaṁ yathāpariyattaṁ dhammaṁ vitthārena paresaṁ deseti.</span><br />
<span class="sujato m-text">Furthermore, it may be that neither the Teacher nor a respected spiritual companion teaches Dhamma to a mendicant. But the mendicant teaches Dhamma in detail to others as they learned and memorized it.</span><br />
</p>
<p id="an5p26c3p2">
<span class="pali m-text">Yathā yathā, bhikkhave, bhikkhu yathāsutaṁ yathāpariyattaṁ dhammaṁ vitthārena paresaṁ deseti tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī ca.</span><br />
<span class="sujato m-text">That mendicant feels inspired by the meaning and the teaching in that Dhamma, no matter how they teach it in detail to others as they learned and memorized it.</span><br />
</p>
<p id="an5p26c3p3">
<span class="pali m-text">Tassa atthapaṭisaṁvedino dhammapaṭisaṁvedino pāmojjaṁ jāyati.</span><br />
<span class="sujato m-text">Feeling inspired, joy springs up.</span><br />
</p>
<p id="an5p26c3p4">
<span class="pali m-text">Pamuditassa pīti jāyati.</span><br />
<span class="sujato m-text">Being joyful, rapture springs up.</span><br />
</p>
<p id="an5p26c3p5">
<span class="pali m-text">Pītimanassa kāyo passambhati.</span><br />
<span class="sujato m-text">When the mind is full of rapture, the body becomes tranquil.</span><br />
</p>
<p id="an5p26c3p6">
<span class="pali m-text">Passaddhakāyo sukhaṁ vedeti.</span><br />
<span class="sujato m-text">When the body is tranquil, one feels bliss.</span><br />
</p>
<p id="an5p26c3p7">
<span class="pali m-text">Sukhino cittaṁ samādhiyati.</span><br />
<span class="sujato m-text">And when blissful, the mind becomes immersed in samādhi.</span><br />
</p>
<p id="an5p26c3p8">
<span class="pali m-text">Idaṁ, bhikkhave, dutiyaṁ vimuttāyatanaṁ yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇāti.</span><br />
<span class="sujato m-text">This is the second opportunity for freedom. …</span><br />
</p>
<p id="an5p26c4p1">
<span class="pali m-text">Puna caparaṁ, bhikkhave, bhikkhuno na heva kho satthā dhammaṁ deseti, aññataro vā garuṭṭhāniyo sabrahmacārī, nāpi yathāsutaṁ yathāpariyattaṁ dhammaṁ vitthārena paresaṁ deseti, api ca kho yathāsutaṁ yathāpariyattaṁ dhammaṁ vitthārena sajjhāyaṁ karoti.</span><br />
<span class="sujato m-text">Furthermore, it may be that neither the Teacher nor … the mendicant teaches Dhamma. But the mendicant recites the teaching in detail as they learned and memorized it.</span><br />
</p>
<p id="an5p26c4p2">
<span class="pali m-text">Yathā yathā, bhikkhave, bhikkhu yathāsutaṁ yathāpariyattaṁ dhammaṁ vitthārena sajjhāyaṁ karoti tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī ca.</span><br />
<span class="sujato m-text">That mendicant feels inspired by the meaning and the teaching in that Dhamma, no matter how they recite it in detail as they learned and memorized it.</span><br />
</p>
<p id="an5p26c4p3">
<span class="pali m-text">Tassa atthapaṭisaṁvedino dhammapaṭisaṁvedino pāmojjaṁ jāyati.</span><br />
<span class="sujato m-text">Feeling inspired, joy springs up.</span><br />
</p>
<p id="an5p26c4p4">
<span class="pali m-text">Pamuditassa pīti jāyati.</span><br />
<span class="sujato m-text">Being joyful, rapture springs up.</span><br />
</p>
<p id="an5p26c4p5">
<span class="pali m-text">Pītimanassa kāyo passambhati.</span><br />
<span class="sujato m-text">When the mind is full of rapture, the body becomes tranquil.</span><br />
</p>
<p id="an5p26c4p6">
<span class="pali m-text">Passaddhakāyo sukhaṁ vedeti.</span><br />
<span class="sujato m-text">When the body is tranquil, one feels bliss.</span><br />
</p>
<p id="an5p26c4p7">
<span class="pali m-text">Sukhino cittaṁ samādhiyati.</span><br />
<span class="sujato m-text">And when blissful, the mind becomes immersed in samādhi.</span><br />
</p>
<p id="an5p26c4p8">
<span class="pali m-text">Idaṁ, bhikkhave, tatiyaṁ vimuttāyatanaṁ yattha bhikkhuno appamattassa ātāpino …pe… yogakkhemaṁ anupāpuṇāti.</span><br />
<span class="sujato m-text">This is the third opportunity for freedom. …</span><br />
</p>
<p id="an5p26c5p1">
<span class="pali m-text">Puna caparaṁ, bhikkhave, bhikkhuno na heva kho satthā dhammaṁ deseti, aññataro vā garuṭṭhāniyo sabrahmacārī, nāpi yathāsutaṁ yathāpariyattaṁ dhammaṁ vitthārena paresaṁ deseti, nāpi yathāsutaṁ yathāpariyattaṁ dhammaṁ vitthārena sajjhāyaṁ karoti;</span><br />
<span class="sujato m-text">Furthermore, it may be that neither the Teacher nor … the mendicant teaches Dhamma … nor does the mendicant recite the teaching.</span><br />
</p>
<p id="an5p26c5p2">
<span class="pali m-text">api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati.</span><br />
<span class="sujato m-text">But the mendicant thinks about and considers the teaching in their heart, examining it with the mind as they learned and memorized it.</span><br />
</p>
<p id="an5p26c5p3">
<span class="pali m-text">Yathā yathā, bhikkhave, bhikkhu yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī ca.</span><br />
<span class="sujato m-text">That mendicant feels inspired by the meaning and the teaching in that Dhamma, no matter how they think about and consider it in their heart, examining it with the mind as they learned and memorized it.</span><br />
</p>
<p id="an5p26c5p4">
<span class="pali m-text">Tassa atthapaṭisaṁvedino dhammapaṭisaṁvedino pāmojjaṁ jāyati.</span><br />
<span class="sujato m-text">Feeling inspired, joy springs up.</span><br />
</p>
<p id="an5p26c5p5">
<span class="pali m-text">Pamuditassa pīti jāyati.</span><br />
<span class="sujato m-text">Being joyful, rapture springs up.</span><br />
</p>
<p id="an5p26c5p6">
<span class="pali m-text">Pītimanassa kāyo passambhati.</span><br />
<span class="sujato m-text">When the mind is full of rapture, the body becomes tranquil.</span><br />
</p>
<p id="an5p26c5p7">
<span class="pali m-text">Passaddhakāyo sukhaṁ vedeti.</span><br />
<span class="sujato m-text">When the body is tranquil, one feels bliss.</span><br />
</p>
<p id="an5p26c5p8">
<span class="pali m-text">Sukhino cittaṁ samādhiyati.</span><br />
<span class="sujato m-text">And when blissful, the mind becomes immersed in samādhi.</span><br />
</p>
<p id="an5p26c5p9">
<span class="pali m-text">Idaṁ, bhikkhave, catutthaṁ vimuttāyatanaṁ yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇāti.</span><br />
<span class="sujato m-text">This is the fourth opportunity for freedom. …</span><br />
</p>
<p id="an5p26c6p1">
<span class="pali m-text">Puna caparaṁ, bhikkhave, bhikkhuno na heva kho satthā dhammaṁ deseti aññataro vā garuṭṭhāniyo sabrahmacārī, nāpi yathāsutaṁ yathāpariyattaṁ dhammaṁ vitthārena paresaṁ deseti, nāpi yathāsutaṁ yathāpariyattaṁ dhammaṁ vitthārena sajjhāyaṁ karoti, nāpi yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati;</span><br />
<span class="sujato m-text">Furthermore, it may be that neither the Teacher nor … the mendicant teaches Dhamma … nor does the mendicant recite the teaching … or think about it.</span><br />
</p>
<p id="an5p26c6p2">
<span class="pali m-text">api ca khvassa aññataraṁ samādhinimittaṁ suggahitaṁ hoti sumanasikataṁ sūpadhāritaṁ suppaṭividdhaṁ paññāya.</span><br />
<span class="sujato m-text">But a meditation subject as a foundation of immersion is properly grasped, attended, borne in mind, and comprehended with wisdom.</span><br />
</p>
<p id="an5p26c6p3">
<span class="pali m-text">Yathā yathā, bhikkhave, bhikkhuno aññataraṁ samādhinimittaṁ suggahitaṁ hoti sumanasikataṁ sūpadhāritaṁ suppaṭividdhaṁ paññāya tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī ca.</span><br />
<span class="sujato m-text">That mendicant feels inspired by the meaning and the teaching in that Dhamma, no matter how a meditation subject as a foundation of immersion is properly grasped, attended, borne in mind, and comprehended with wisdom.</span><br />
</p>
<p id="an5p26c6p4">
<span class="pali m-text">Tassa atthapaṭisaṁvedino dhammapaṭisaṁvedino pāmojjaṁ jāyati.</span><br />
<span class="sujato m-text">Feeling inspired, joy springs up.</span><br />
</p>
<p id="an5p26c6p5">
<span class="pali m-text">Pamuditassa pīti jāyati.</span><br />
<span class="sujato m-text">Being joyful, rapture springs up.</span><br />
</p>
<p id="an5p26c6p6">
<span class="pali m-text">Pītimanassa kāyo passambhati.</span><br />
<span class="sujato m-text">When the mind is full of rapture, the body becomes tranquil.</span><br />
</p>
<p id="an5p26c6p7">
<span class="pali m-text">Passaddhakāyo sukhaṁ vedeti.</span><br />
<span class="sujato m-text">When the body is tranquil, one feels bliss.</span><br />
</p>
<p id="an5p26c6p8">
<span class="pali m-text">Sukhino cittaṁ samādhiyati.</span><br />
<span class="sujato m-text">And when blissful, the mind becomes immersed in samādhi.</span><br />
</p>
<p id="an5p26c6p9">
<span class="pali m-text">Idaṁ, bhikkhave, pañcamaṁ vimuttāyatanaṁ yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇāti.</span><br />
<span class="sujato m-text">This is the fifth opportunity for freedom. …</span><br />
</p>
<p id="an5p26c7p1">
<span class="pali m-text">Imāni kho, bhikkhave, pañca vimuttāyatanāni yattha bhikkhuno appamattassa ātāpino pahitattassa viharato avimuttaṁ vā cittaṁ vimuccati, aparikkhīṇā vā āsavā parikkhayaṁ gacchanti, ananuppattaṁ vā anuttaraṁ yogakkhemaṁ anupāpuṇātī”ti.</span><br />
<span class="sujato m-text">These are the five opportunities for freedom. If a mendicant stays diligent, keen, and resolute at these times, their mind is freed, their defilements are ended, and they arrive at the supreme sanctuary.”</span><br />
</p>
<p id="an5p26c7p2">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0025.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0027.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>