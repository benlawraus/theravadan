<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/thi-apy008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://www.theravadan.org/pages/thi-apy008z.html" />
  <meta property="og:description" content="Sumedhāvagga 8. Sattuppalamālikātherīapadāna “Nagare aruṇavatiyā, aruṇo nāma khattiyo; Tassa rañño ahuṁ bhariyā, vāritaṁ vārayāmahaṁ. Satta mālā gahetvāna, uppalā devagandhikā; Nisajja pāsādavare, evaṁ cintesi tāvade. ‘Kiṁ me imāhi mālāhi, sirasāropitāhi me; Varaṁ me buddhaseṭṭhassa, ñāṇamhi abhiropitaṁ’. Sambuddhaṁ paṭimānentī, dvārāsanne nisīdahaṁ; ‘Yadā ehiti sambuddho, pūjayissaṁ mahāmuniṁ’. Kakudho …" />
  <meta name="twitter:description" content="Sumedhāvagga 8. Sattuppalamālikātherīapadāna “Nagare aruṇavatiyā, aruṇo nāma khattiyo; Tassa rañño ahuṁ bhariyā, vāritaṁ vārayāmahaṁ. Satta mālā gahetvāna, uppalā devagandhikā; Nisajja pāsādavare, evaṁ cintesi tāvade. ‘Kiṁ me imāhi mālāhi, sirasāropitāhi me; Varaṁ me buddhaseṭṭhassa, ñāṇamhi abhiropitaṁ’. Sambuddhaṁ paṭimānentī, dvārāsanne nisīdahaṁ; ‘Yadā ehiti sambuddho, pūjayissaṁ mahāmuniṁ’. Kakudho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="sumedhavagga">
<h2><a href="#sumedhavagga">Sumedhāvagga</a></h2>
<section id="sattuppalamalikatheriapadana">
<h3><a href="#sattuppalamalikatheriapadana">8. Sattuppalamālikātherīapadāna</a></h3>
<p id="thi-ap8c1p1">
<span class="m-text m-primary">“Nagare aruṇavatiyā,</span><br />
</p>
<p id="thi-ap8c1p2">
<span class="m-text m-primary">aruṇo nāma khattiyo;</span><br />
</p>
<p id="thi-ap8c1p3">
<span class="m-text m-primary">Tassa rañño ahuṁ bhariyā,</span><br />
</p>
<p id="thi-ap8c1p4">
<span class="m-text m-primary">vāritaṁ vārayāmahaṁ.</span><br />
</p>
<p id="thi-ap8c2p1">
<span class="m-text m-primary">Satta mālā gahetvāna,</span><br />
</p>
<p id="thi-ap8c2p2">
<span class="m-text m-primary">uppalā devagandhikā;</span><br />
</p>
<p id="thi-ap8c2p3">
<span class="m-text m-primary">Nisajja pāsādavare,</span><br />
</p>
<p id="thi-ap8c2p4">
<span class="m-text m-primary">evaṁ cintesi tāvade.</span><br />
</p>
<p id="thi-ap8c3p1">
<span class="m-text m-primary">‘Kiṁ me imāhi mālāhi,</span><br />
</p>
<p id="thi-ap8c3p2">
<span class="m-text m-primary">sirasāropitāhi me;</span><br />
</p>
<p id="thi-ap8c3p3">
<span class="m-text m-primary">Varaṁ me buddhaseṭṭhassa,</span><br />
</p>
<p id="thi-ap8c3p4">
<span class="m-text m-primary">ñāṇamhi abhiropitaṁ’.</span><br />
</p>
<p id="thi-ap8c4p1">
<span class="m-text m-primary">Sambuddhaṁ paṭimānentī,</span><br />
</p>
<p id="thi-ap8c4p2">
<span class="m-text m-primary">dvārāsanne nisīdahaṁ;</span><br />
</p>
<p id="thi-ap8c4p3">
<span class="m-text m-primary">‘Yadā ehiti sambuddho,</span><br />
</p>
<p id="thi-ap8c4p4">
<span class="m-text m-primary">pūjayissaṁ mahāmuniṁ’.</span><br />
</p>
<p id="thi-ap8c5p1">
<span class="m-text m-primary">Kakudho vilasantova,</span><br />
</p>
<p id="thi-ap8c5p2">
<span class="m-text m-primary">migarājāva kesarī;</span><br />
</p>
<p id="thi-ap8c5p3">
<span class="m-text m-primary">Bhikkhusaṅghena sahito,</span><br />
</p>
<p id="thi-ap8c5p4">
<span class="m-text m-primary">āgacchi vīthiyā jino.</span><br />
</p>
<p id="thi-ap8c6p1">
<span class="m-text m-primary">Buddhassa raṁsiṁ disvāna,</span><br />
</p>
<p id="thi-ap8c6p2">
<span class="m-text m-primary">haṭṭhā saṁviggamānasā;</span><br />
</p>
<p id="thi-ap8c6p3">
<span class="m-text m-primary">Dvāraṁ avāpuritvāna,</span><br />
</p>
<p id="thi-ap8c6p4">
<span class="m-text m-primary">buddhaseṭṭhamapūjayiṁ.</span><br />
</p>
<p id="thi-ap8c7p1">
<span class="m-text m-primary">Satta uppalapupphāni,</span><br />
</p>
<p id="thi-ap8c7p2">
<span class="m-text m-primary">parikiṇṇāni ambare;</span><br />
</p>
<p id="thi-ap8c7p3">
<span class="m-text m-primary">Chadiṁ karonto buddhassa,</span><br />
</p>
<p id="thi-ap8c7p4">
<span class="m-text m-primary">matthake dhārayanti te.</span><br />
</p>
<p id="thi-ap8c8p1">
<span class="m-text m-primary">Udaggacittā sumanā,</span><br />
</p>
<p id="thi-ap8c8p2">
<span class="m-text m-primary">vedajātā katañjalī;</span><br />
</p>
<p id="thi-ap8c8p3">
<span class="m-text m-primary">Tattha cittaṁ pasādetvā,</span><br />
</p>
<p id="thi-ap8c8p4">
<span class="m-text m-primary">tāvatiṁsamagacchahaṁ.</span><br />
</p>
<p id="thi-ap8c9p1">
<span class="m-text m-primary">Mahānelassa chādanaṁ,</span><br />
</p>
<p id="thi-ap8c9p2">
<span class="m-text m-primary">dhārenti mama muddhani;</span><br />
</p>
<p id="thi-ap8c9p3">
<span class="m-text m-primary">Dibbagandhaṁ pavāyāmi,</span><br />
</p>
<p id="thi-ap8c9p4">
<span class="m-text m-primary">sattuppalassidaṁ phalaṁ.</span><br />
</p>
<p id="thi-ap8c10p1">
<span class="m-text m-primary">Kadāci nīyamānāya,</span><br />
</p>
<p id="thi-ap8c10p2">
<span class="m-text m-primary">ñātisaṅghena me tadā;</span><br />
</p>
<p id="thi-ap8c10p3">
<span class="m-text m-primary">Yāvatā parisā mayhaṁ,</span><br />
</p>
<p id="thi-ap8c10p4">
<span class="m-text m-primary">mahānelaṁ dharīyati.</span><br />
</p>
<p id="thi-ap8c11p1">
<span class="m-text m-primary">Sattatidevarājūnaṁ,</span><br />
</p>
<p id="thi-ap8c11p2">
<span class="m-text m-primary">mahesittamakārayiṁ;</span><br />
</p>
<p id="thi-ap8c11p3">
<span class="m-text m-primary">Sabbattha issarā hutvā,</span><br />
</p>
<p id="thi-ap8c11p4">
<span class="m-text m-primary">saṁsarāmi bhavābhave.</span><br />
</p>
<p id="thi-ap8c12p1">
<span class="m-text m-primary">Tesaṭṭhi cakkavattīnaṁ,</span><br />
</p>
<p id="thi-ap8c12p2">
<span class="m-text m-primary">mahesittamakārayiṁ;</span><br />
</p>
<p id="thi-ap8c12p3">
<span class="m-text m-primary">Sabbe mamanuvattanti,</span><br />
</p>
<p id="thi-ap8c12p4">
<span class="m-text m-primary">ādeyyavacanā ahuṁ.</span><br />
</p>
<p id="thi-ap8c13p1">
<span class="m-text m-primary">Uppalasseva me vaṇṇo,</span><br />
</p>
<p id="thi-ap8c13p2">
<span class="m-text m-primary">gandho ceva pavāyati;</span><br />
</p>
<p id="thi-ap8c13p3">
<span class="m-text m-primary">Dubbaṇṇiyaṁ na jānāmi,</span><br />
</p>
<p id="thi-ap8c13p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="thi-ap8c14p1">
<span class="m-text m-primary">Iddhipādesu kusalā,</span><br />
</p>
<p id="thi-ap8c14p2">
<span class="m-text m-primary">bojjhaṅgabhāvanāratā;</span><br />
</p>
<p id="thi-ap8c14p3">
<span class="m-text m-primary">Abhiññāpāramippattā,</span><br />
</p>
<p id="thi-ap8c14p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="thi-ap8c15p1">
<span class="m-text m-primary">Satipaṭṭhānakusalā,</span><br />
</p>
<p id="thi-ap8c15p2">
<span class="m-text m-primary">samādhijhānagocarā;</span><br />
</p>
<p id="thi-ap8c15p3">
<span class="m-text m-primary">Sammappadhānamanuyuttā,</span><br />
</p>
<p id="thi-ap8c15p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="thi-ap8c16p1">
<span class="m-text m-primary">Vīriyaṁ me dhuradhorayhaṁ,</span><br />
</p>
<p id="thi-ap8c16p2">
<span class="m-text m-primary">yogakkhemādhivāhanaṁ;</span><br />
</p>
<p id="thi-ap8c16p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap8c16p4">
<span class="m-text m-primary">natthi dāni punabbhavo.</span><br />
</p>
<p id="thi-ap8c17p1">
<span class="m-text m-primary">Ekatiṁse ito kappe,</span><br />
</p>
<p id="thi-ap8c17p2">
<span class="m-text m-primary">yaṁ pupphamabhipūjayiṁ;</span><br />
</p>
<p id="thi-ap8c17p3">
<span class="m-text m-primary">Duggatiṁ nābhijānāmi,</span><br />
</p>
<p id="thi-ap8c17p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="thi-ap8c18p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap8c18p2">
<span class="m-text m-primary">…pe…</span><br />
</p>
<p id="thi-ap8c18p3">
<span class="m-text m-primary">viharāmi anāsavā.</span><br />
</p>
<p id="thi-ap8c19p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap8c19p2">
<span class="m-text m-primary">…pe…</span><br />
</p>
<p id="thi-ap8c19p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap8c20p1">
<span class="m-text m-primary">Paṭisambhidā catasso,</span><br />
</p>
<p id="thi-ap8c20p2">
<span class="m-text m-primary">…pe…</span><br />
</p>
<p id="thi-ap8c20p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap8c21p1">
<span class="m-text m-primary">Itthaṁ sudaṁ sattuppalamālikā bhikkhunī imā gāthāyo abhāsitthāti.</span><br />
</p>
<p id="thi-ap8c22p1">
<span class="m-text m-primary">Sattuppalamālikātheriyāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>