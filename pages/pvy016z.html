<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy016z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy016z.html" />
  <meta property="og:description" content="Cūḷavagga 9. Kūṭavinicchayikapetavatthu “Mālī kiriṭī kāyūrī, gattā te candanussadā; Pasannamukhavaṇṇosi, sūriyavaṇṇova sobhasi. Amānusā pārisajjā, ye teme paricārakā; Dasa kaññāsahassāni, yā temā paricārikā; Tā kambukāyūradharā, kañcanāveḷabhūsitā. Mahānubhāvosi tuvaṁ, lomahaṁsanarūpavā; Piṭṭhimaṁsāni attano, sāmaṁ ukkacca khādasi. Kiṁ nu kāyena vācāya, manasā dukkuṭaṁ kata …" />
  <meta name="twitter:description" content="Cūḷavagga 9. Kūṭavinicchayikapetavatthu “Mālī kiriṭī kāyūrī, gattā te candanussadā; Pasannamukhavaṇṇosi, sūriyavaṇṇova sobhasi. Amānusā pārisajjā, ye teme paricārakā; Dasa kaññāsahassāni, yā temā paricārikā; Tā kambukāyūradharā, kañcanāveḷabhūsitā. Mahānubhāvosi tuvaṁ, lomahaṁsanarūpavā; Piṭṭhimaṁsāni attano, sāmaṁ ukkacca khādasi. Kiṁ nu kāyena vācāya, manasā dukkuṭaṁ kata …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="culavagga">
<h2><a href="#culavagga">Cūḷavagga</a></h2>
<section id="kutavinicchayikapetavatthu">
<h3><a href="#kutavinicchayikapetavatthu">9. Kūṭavinicchayikapetavatthu</a></h3>
<p id="pv34c1p1">
<span class="m-text m-primary">“Mālī kiriṭī kāyūrī,</span><br />
</p>
<p id="pv34c1p2">
<span class="m-text m-primary">gattā te candanussadā;</span><br />
</p>
<p id="pv34c1p3">
<span class="m-text m-primary">Pasannamukhavaṇṇosi,</span><br />
</p>
<p id="pv34c1p4">
<span class="m-text m-primary">sūriyavaṇṇova sobhasi.</span><br />
</p>
<p id="pv34c2p1">
<span class="m-text m-primary">Amānusā pārisajjā,</span><br />
</p>
<p id="pv34c2p2">
<span class="m-text m-primary">ye teme paricārakā;</span><br />
</p>
<p id="pv34c2p3">
<span class="m-text m-primary">Dasa kaññāsahassāni,</span><br />
</p>
<p id="pv34c2p4">
<span class="m-text m-primary">yā temā paricārikā;</span><br />
</p>
<p id="pv34c2p5">
<span class="m-text m-primary">Tā kambukāyūradharā,</span><br />
</p>
<p id="pv34c2p6">
<span class="m-text m-primary">kañcanāveḷabhūsitā.</span><br />
</p>
<p id="pv34c3p1">
<span class="m-text m-primary">Mahānubhāvosi tuvaṁ,</span><br />
</p>
<p id="pv34c3p2">
<span class="m-text m-primary">lomahaṁsanarūpavā;</span><br />
</p>
<p id="pv34c3p3">
<span class="m-text m-primary">Piṭṭhimaṁsāni attano,</span><br />
</p>
<p id="pv34c3p4">
<span class="m-text m-primary">sāmaṁ ukkacca khādasi.</span><br />
</p>
<p id="pv34c4p1">
<span class="m-text m-primary">Kiṁ nu kāyena vācāya,</span><br />
</p>
<p id="pv34c4p2">
<span class="m-text m-primary">manasā dukkuṭaṁ kataṁ;</span><br />
</p>
<p id="pv34c4p3">
<span class="m-text m-primary">Kissa kammavipākena,</span><br />
</p>
<p id="pv34c4p4">
<span class="m-text m-primary">piṭṭhimaṁsāni attano;</span><br />
</p>
<p id="pv34c4p5">
<span class="m-text m-primary">Sāmaṁ ukkacca khādasī”ti.</span><br />
</p>
<p id="pv34c5p1">
<span class="m-text m-primary">“Attanohaṁ anatthāya,</span><br />
</p>
<p id="pv34c5p2">
<span class="m-text m-primary">jīvaloke acārisaṁ;</span><br />
</p>
<p id="pv34c5p3">
<span class="m-text m-primary">Pesuññamusāvādena,</span><br />
</p>
<p id="pv34c5p4">
<span class="m-text m-primary">nikativañcanāya ca.</span><br />
</p>
<p id="pv34c6p1">
<span class="m-text m-primary">Tatthāhaṁ parisaṁ gantvā,</span><br />
</p>
<p id="pv34c6p2">
<span class="m-text m-primary">Saccakāle upaṭṭhite;</span><br />
</p>
<p id="pv34c6p3">
<span class="m-text m-primary">Atthaṁ dhammaṁ nirākatvā,</span><br />
</p>
<p id="pv34c6p4">
<span class="m-text m-primary">Adhammamanuvattisaṁ.</span><br />
</p>
<p id="pv34c7p1">
<span class="m-text m-primary">Evaṁ so khādatattānaṁ,</span><br />
</p>
<p id="pv34c7p2">
<span class="m-text m-primary">yo hoti piṭṭhimaṁsiko;</span><br />
</p>
<p id="pv34c7p3">
<span class="m-text m-primary">Yathāhaṁ ajja khādāmi,</span><br />
</p>
<p id="pv34c7p4">
<span class="m-text m-primary">piṭṭhimaṁsāni attano.</span><br />
</p>
<p id="pv34c8p1">
<span class="m-text m-primary">Tayidaṁ tayā nārada sāmaṁ diṭṭhaṁ,</span><br />
</p>
<p id="pv34c8p2">
<span class="m-text m-primary">Anukampakā ye kusalā vadeyyuṁ;</span><br />
</p>
<p id="pv34c8p3">
<span class="m-text m-primary">Mā pesuṇaṁ mā ca musā abhāṇi,</span><br />
</p>
<p id="pv34c8p4">
<span class="m-text m-primary">Mā khosi piṭṭhimaṁsiko tuvan”ti.</span><br />
</p>
<p id="pv34c9p1">
<span class="m-text m-primary">Kūṭavinicchayikapetavatthu navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>