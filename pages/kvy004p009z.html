<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv4 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy004p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy004p009z.html" />
  <meta property="og:description" content="Mahāpaṇṇāsaka Catutthavagga Aparāpisamannāgatakathā Arahattasacchikiriyāya paṭipanno puggalo tīhi phalehi samannāgatoti? Āmantā. Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? Na hevaṁ vattabbe …pe…. Anāgāmiphalasacchikiriyāya paṭipanno puggalo dvīhi phalehi samannāgatoti? Āmantā. Anāgāmiphalasacchikiriyāya …" />
  <meta name="twitter:description" content="Mahāpaṇṇāsaka Catutthavagga Aparāpisamannāgatakathā Arahattasacchikiriyāya paṭipanno puggalo tīhi phalehi samannāgatoti? Āmantā. Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? Na hevaṁ vattabbe …pe…. Anāgāmiphalasacchikiriyāya paṭipanno puggalo dvīhi phalehi samannāgatoti? Āmantā. Anāgāmiphalasacchikiriyāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv4-index.html">kv4</a> &raquo;
          </span>
          Kathāvatthu
        </h1>
<!-- content -->
<p id="kv4p9c0p2">
<span class="m-text m-primary">Mahāpaṇṇāsaka</span><br />
</p>
<p id="kv4p9c0p3">
<span class="m-text m-primary">Catutthavagga</span><br />
</p>
<p id="kv4p9c0p4">
<span class="m-text m-primary">Aparāpisamannāgatakathā</span><br />
</p>
<p id="kv4p9c1p1">
<span class="m-text m-primary">Arahattasacchikiriyāya paṭipanno puggalo tīhi phalehi samannāgatoti?</span><br />
</p>
<p id="kv4p9c1p2">
<span class="m-text m-primary">Āmantā.</span><br />
</p>
<p id="kv4p9c1p3">
<span class="m-text m-primary">Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?</span><br />
</p>
<p id="kv4p9c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c2p1">
<span class="m-text m-primary">Anāgāmiphalasacchikiriyāya paṭipanno puggalo dvīhi phalehi samannāgatoti?</span><br />
</p>
<p id="kv4p9c2p2">
<span class="m-text m-primary">Āmantā.</span><br />
</p>
<p id="kv4p9c2p3">
<span class="m-text m-primary">Anāgāmiphalasacchikiriyāya paṭipanno puggalo tīhi phassehi tīhi vedanāhi …pe…</span><br />
</p>
<p id="kv4p9c2p4">
<span class="m-text m-primary">tīhi paññāhi samannāgatoti?</span><br />
</p>
<p id="kv4p9c2p5">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c3p1">
<span class="m-text m-primary">Sakadāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c3p2">
<span class="m-text m-primary">Āmantā.</span><br />
</p>
<p id="kv4p9c3p3">
<span class="m-text m-primary">Sakadāgāmiphalasacchikiriyāya paṭipanno puggalo dvīhi phassehi dvīhi vedanāhi …pe…</span><br />
</p>
<p id="kv4p9c3p4">
<span class="m-text m-primary">dvīhi paññāhi samannāgatoti?</span><br />
</p>
<p id="kv4p9c3p5">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c4p1">
<span class="m-text m-primary">Arahattasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c4p2">
<span class="m-text m-primary">Āmantā.</span><br />
</p>
<p id="kv4p9c4p3">
<span class="m-text m-primary">Arahattasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p9c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c5p1">
<span class="m-text m-primary">Arahattasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c5p2">
<span class="m-text m-primary">Āmantā.</span><br />
</p>
<p id="kv4p9c5p3">
<span class="m-text m-primary">Arahattasacchikiriyāya paṭipanno puggalo sakadāgāmīti?</span><br />
</p>
<p id="kv4p9c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c6p1">
<span class="m-text m-primary">Arahattasacchikiriyāya paṭipanno puggalo anāgāmiphalena samannāgatoti?</span><br />
</p>
<p id="kv4p9c6p2">
<span class="m-text m-primary">Āmantā.</span><br />
</p>
<p id="kv4p9c6p3">
<span class="m-text m-primary">Arahattasacchikiriyāya paṭipanno puggalo anāgāmī antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmīti?</span><br />
</p>
<p id="kv4p9c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c7p1">
<span class="m-text m-primary">Anāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c7p2">
<span class="m-text m-primary">Āmantā.</span><br />
</p>
<p id="kv4p9c7p3">
<span class="m-text m-primary">Anāgāmiphalasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p9c7p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c8p1">
<span class="m-text m-primary">Anāgāmiphalasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c8p2">
<span class="m-text m-primary">Āmantā.</span><br />
</p>
<p id="kv4p9c8p3">
<span class="m-text m-primary">Anāgāmiphalasacchikiriyāya paṭipanno puggalo sakadāgāmīti?</span><br />
</p>
<p id="kv4p9c8p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c9p1">
<span class="m-text m-primary">Sakadāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c9p2">
<span class="m-text m-primary">Āmantā.</span><br />
</p>
<p id="kv4p9c9p3">
<span class="m-text m-primary">Sakadāgāmiphalasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p9c9p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c10p1">
<span class="m-text m-primary">Sotāpattiphalena samannāgato “sotāpanno”ti vattabboti?</span><br />
</p>
<p id="kv4p9c10p2">
<span class="m-text m-primary">Āmantā.</span><br />
</p>
<p id="kv4p9c10p3">
<span class="m-text m-primary">Arahattasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c10p4">
<span class="m-text m-primary">Āmantā.</span><br />
</p>
<p id="kv4p9c10p5">
<span class="m-text m-primary">Sveva arahattasacchikiriyāya paṭipanno puggalo, so sotāpannoti?</span><br />
</p>
<p id="kv4p9c10p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c11p1">
<span class="m-text m-primary">Sakadāgāmiphalena samannāgato “sakadāgāmī”ti vattabboti?</span><br />
</p>
<p id="kv4p9c11p2">
<span class="m-text m-primary">Āmantā.</span><br />
</p>
<p id="kv4p9c11p3">
<span class="m-text m-primary">Arahattasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c11p4">
<span class="m-text m-primary">Āmantā.</span><br />
</p>
<p id="kv4p9c11p5">
<span class="m-text m-primary">Sveva arahattasacchikiriyāya paṭipanno puggalo, so sakadāgāmīti?</span><br />
</p>
<p id="kv4p9c11p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c12p1">
<span class="m-text m-primary">Anāgāmiphalena samannāgato “anāgāmī”ti vattabboti?</span><br />
</p>
<p id="kv4p9c12p2">
<span class="m-text m-primary">Āmantā.</span><br />
</p>
<p id="kv4p9c12p3">
<span class="m-text m-primary">Arahattasacchikiriyāya paṭipanno puggalo anāgāmiphalena samannāgatoti?</span><br />
</p>
<p id="kv4p9c12p4">
<span class="m-text m-primary">Āmantā.</span><br />
</p>
<p id="kv4p9c12p5">
<span class="m-text m-primary">Sveva arahattasacchikiriyāya paṭipanno puggalo, so anāgāmīti?</span><br />
</p>
<p id="kv4p9c12p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c13p1">
<span class="m-text m-primary">Sotāpattiphalena samannāgato “sotāpanno”ti vattabboti?</span><br />
</p>
<p id="kv4p9c13p2">
<span class="m-text m-primary">Āmantā.</span><br />
</p>
<p id="kv4p9c13p3">
<span class="m-text m-primary">Anāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c13p4">
<span class="m-text m-primary">Āmantā.</span><br />
</p>
<p id="kv4p9c13p5">
<span class="m-text m-primary">Sveva anāgāmiphalasacchikiriyāya paṭipanno puggalo, so sotāpannoti?</span><br />
</p>
<p id="kv4p9c13p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c14p1">
<span class="m-text m-primary">Sakadāgāmiphalena samannāgato “sakadāgāmī”ti vattabboti?</span><br />
</p>
<p id="kv4p9c14p2">
<span class="m-text m-primary">Āmantā.</span><br />
</p>
<p id="kv4p9c14p3">
<span class="m-text m-primary">Anāgāmiphalasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c14p4">
<span class="m-text m-primary">Āmantā.</span><br />
</p>
<p id="kv4p9c14p5">
<span class="m-text m-primary">Sveva anāgāmiphalasacchikiriyāya paṭipanno puggalo, so sakadāgāmīti?</span><br />
</p>
<p id="kv4p9c14p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c15p1">
<span class="m-text m-primary">Sotāpattiphalena samannāgato “sotāpannoti” vattabboti?</span><br />
</p>
<p id="kv4p9c15p2">
<span class="m-text m-primary">Āmantā.</span><br />
</p>
<p id="kv4p9c15p3">
<span class="m-text m-primary">Sakadāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c15p4">
<span class="m-text m-primary">Āmantā.</span><br />
</p>
<p id="kv4p9c15p5">
<span class="m-text m-primary">Sveva sakadāgāmiphalasacchikiriyāya paṭipanno puggalo, so sotāpannoti?</span><br />
</p>
<p id="kv4p9c15p6">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c16p1">
<span class="m-text m-primary">Arahattasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c16p2">
<span class="m-text m-primary">Āmantā.</span><br />
</p>
<p id="kv4p9c16p3">
<span class="m-text m-primary">Nanu arahattasacchikiriyāya paṭipanno puggalo sotāpattiphalaṁ vītivattoti?</span><br />
</p>
<p id="kv4p9c16p4">
<span class="m-text m-primary">Āmantā.</span><br />
</p>
<p id="kv4p9c16p5">
<span class="m-text m-primary">Hañci arahattasacchikiriyāya paṭipanno puggalo sotāpattiphalaṁ vītivatto, no ca vata re vattabbe—</span><br />
</p>
<p id="kv4p9c16p6">
<span class="m-text m-primary">“arahattasacchikiriyāya paṭipanno puggalo sotāpattiphalena samannāgato”ti.</span><br />
</p>
<p id="kv4p9c17p1">
<span class="m-text m-primary">Arahattasacchikiriyāya paṭipanno puggalo sotāpattiphalaṁ vītivatto, tena samannāgatoti?</span><br />
</p>
<p id="kv4p9c17p2">
<span class="m-text m-primary">Āmantā.</span><br />
</p>
<p id="kv4p9c17p3">
<span class="m-text m-primary">Arahattasacchikiriyāya paṭipanno puggalo sotāpattimaggaṁ vītivatto, sakkāyadiṭṭhiṁ vicikicchaṁ sīlabbataparāmāsaṁ apāyagamanīyaṁ rāgaṁ apāyagamanīyaṁ dosaṁ apāyagamanīyaṁ mohaṁ vītivatto, tena samannāgatoti?</span><br />
</p>
<p id="kv4p9c17p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c18p1">
<span class="m-text m-primary">Arahattasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c18p2">
<span class="m-text m-primary">Āmantā.</span><br />
</p>
<p id="kv4p9c18p3">
<span class="m-text m-primary">Nanu arahattasacchikiriyāya paṭipanno puggalo sakadāgāmiphalaṁ vītivattoti?</span><br />
</p>
<p id="kv4p9c18p4">
<span class="m-text m-primary">Āmantā.</span><br />
</p>
<p id="kv4p9c18p5">
<span class="m-text m-primary">Hañci arahattasacchikiriyāya paṭipanno puggalo sakadāgāmiphalaṁ vītivatto, no ca vata re vattabbe—</span><br />
</p>
<p id="kv4p9c18p6">
<span class="m-text m-primary">“arahattasacchikiriyāya paṭipanno puggalo sakadāgāmiphalena samannāgato”ti.</span><br />
</p>
<p id="kv4p9c19p1">
<span class="m-text m-primary">Arahattasacchikiriyāya paṭipanno puggalo sakadāgāmiphalaṁ vītivatto, tena samannāgatoti?</span><br />
</p>
<p id="kv4p9c19p2">
<span class="m-text m-primary">Āmantā.</span><br />
</p>
<p id="kv4p9c19p3">
<span class="m-text m-primary">Arahattasacchikiriyāya paṭipanno puggalo sakadāgāmimaggaṁ vītivatto, oḷārikaṁ kāmarāgaṁ oḷārikaṁ byāpādaṁ vītivatto, tena samannāgatoti?</span><br />
</p>
<p id="kv4p9c19p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c20p1">
<span class="m-text m-primary">Arahattasacchikiriyāya paṭipanno puggalo anāgāmiphalena samannāgatoti?</span><br />
</p>
<p id="kv4p9c20p2">
<span class="m-text m-primary">Āmantā.</span><br />
</p>
<p id="kv4p9c20p3">
<span class="m-text m-primary">Nanu arahattasacchikiriyāya paṭipanno puggalo anāgāmiphalaṁ vītivattoti?</span><br />
</p>
<p id="kv4p9c20p4">
<span class="m-text m-primary">Āmantā.</span><br />
</p>
<p id="kv4p9c20p5">
<span class="m-text m-primary">Hañci arahattasacchikiriyāya paṭipanno puggalo anāgāmiphalaṁ vītivatto, no ca vata re vattabbe—</span><br />
</p>
<p id="kv4p9c20p6">
<span class="m-text m-primary">“arahattasacchikiriyāya paṭipanno puggalo anāgāmiphalena samannāgato”ti.</span><br />
</p>
<p id="kv4p9c21p1">
<span class="m-text m-primary">Arahattasacchikiriyāya paṭipanno puggalo anāgāmiphalaṁ vītivatto, tena samannāgatoti?</span><br />
</p>
<p id="kv4p9c21p2">
<span class="m-text m-primary">Āmantā.</span><br />
</p>
<p id="kv4p9c21p3">
<span class="m-text m-primary">Arahattasacchikiriyāya paṭipanno puggalo anāgāmimaggaṁ vītivatto, aṇusahagataṁ kāmarāgaṁ aṇusahagataṁ byāpādaṁ vītivatto, tena samannāgatoti?</span><br />
</p>
<p id="kv4p9c21p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c22p1">
<span class="m-text m-primary">Anāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c22p2">
<span class="m-text m-primary">Āmantā.</span><br />
</p>
<p id="kv4p9c22p3">
<span class="m-text m-primary">Nanu anāgāmiphalasacchikiriyāya paṭipanno puggalo sotāpattiphalaṁ vītivattoti?</span><br />
</p>
<p id="kv4p9c22p4">
<span class="m-text m-primary">Āmantā.</span><br />
</p>
<p id="kv4p9c22p5">
<span class="m-text m-primary">Hañci anāgāmiphalasacchikiriyāya paṭipanno puggalo sotāpattiphalaṁ vītivatto, no ca vata re vattabbe—</span><br />
</p>
<p id="kv4p9c22p6">
<span class="m-text m-primary">“anāgāmiphalasacchikiriyāya paṭipanno puggalo sotāpattiphalena samannāgato”ti.</span><br />
</p>
<p id="kv4p9c23p1">
<span class="m-text m-primary">Anāgāmiphalasacchikiriyāya paṭipanno puggalo sotāpattiphalaṁ vītivatto, tena samannāgatoti?</span><br />
</p>
<p id="kv4p9c23p2">
<span class="m-text m-primary">Āmantā.</span><br />
</p>
<p id="kv4p9c23p3">
<span class="m-text m-primary">Anāgāmiphalasacchikiriyāya paṭipanno puggalo sotāpattimaggaṁ vītivatto, sakkāyadiṭṭhiṁ …pe…</span><br />
</p>
<p id="kv4p9c23p4">
<span class="m-text m-primary">apāyagamanīyaṁ mohaṁ vītivatto, tena samannāgatoti?</span><br />
</p>
<p id="kv4p9c23p5">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c24p1">
<span class="m-text m-primary">Anāgāmiphalasacchikiriyāya paṭipanno puggalo sakadāgāmiphalena samannāgatoti?</span><br />
</p>
<p id="kv4p9c24p2">
<span class="m-text m-primary">Āmantā.</span><br />
</p>
<p id="kv4p9c24p3">
<span class="m-text m-primary">Nanu anāgāmiphalasacchikiriyāya paṭipanno puggalo sakadāgāmiphalaṁ vītivattoti?</span><br />
</p>
<p id="kv4p9c24p4">
<span class="m-text m-primary">Āmantā.</span><br />
</p>
<p id="kv4p9c24p5">
<span class="m-text m-primary">Hañci anāgāmiphalasacchikiriyāya paṭipanno puggalo sakadāgāmiphalaṁ vītivatto, no ca vata re vattabbe—</span><br />
</p>
<p id="kv4p9c24p6">
<span class="m-text m-primary">“anāgāmiphalasacchikiriyāya paṭipanno puggalo sakadāgāmiphalena samannāgato”ti.</span><br />
</p>
<p id="kv4p9c25p1">
<span class="m-text m-primary">Anāgāmiphalasacchikiriyāya paṭipanno puggalo sakadāgāmiphalaṁ vītivatto, tena samannāgatoti?</span><br />
</p>
<p id="kv4p9c25p2">
<span class="m-text m-primary">Āmantā.</span><br />
</p>
<p id="kv4p9c25p3">
<span class="m-text m-primary">Anāgāmiphalasacchikiriyāya paṭipanno puggalo sakadāgāmimaggaṁ vītivatto, oḷārikaṁ kāmarāgaṁ oḷārikaṁ byāpādaṁ vītivatto, tena samannāgatoti?</span><br />
</p>
<p id="kv4p9c25p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c26p1">
<span class="m-text m-primary">Sakadāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c26p2">
<span class="m-text m-primary">Āmantā.</span><br />
</p>
<p id="kv4p9c26p3">
<span class="m-text m-primary">Nanu sakadāgāmiphalasacchikiriyāya paṭipanno puggalo sotāpattiphalaṁ vītivattoti?</span><br />
</p>
<p id="kv4p9c26p4">
<span class="m-text m-primary">Āmantā.</span><br />
</p>
<p id="kv4p9c26p5">
<span class="m-text m-primary">Hañci sakadāgāmiphalasacchikiriyāya paṭipanno puggalo sotāpattiphalaṁ vītivatto, no ca vata re vattabbe—</span><br />
</p>
<p id="kv4p9c26p6">
<span class="m-text m-primary">“sakadāgāmiphalasacchikiriyāya paṭipanno puggalo sotāpattiphalena samannāgato”ti.</span><br />
</p>
<p id="kv4p9c27p1">
<span class="m-text m-primary">Sakadāgāmiphalasacchikiriyāya paṭipanno puggalo sotāpattiphalaṁ vītivatto, tena samannāgatoti?</span><br />
</p>
<p id="kv4p9c27p2">
<span class="m-text m-primary">Āmantā.</span><br />
</p>
<p id="kv4p9c27p3">
<span class="m-text m-primary">Sakadāgāmiphalasacchikiriyāya paṭipanno puggalo sotāpattimaggaṁ vītivatto, sakkāyadiṭṭhiṁ …pe…</span><br />
</p>
<p id="kv4p9c27p4">
<span class="m-text m-primary">apāyagamanīyaṁ mohaṁ vītivatto, tena samannāgatoti?</span><br />
</p>
<p id="kv4p9c27p5">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c28p1">
<span class="m-text m-primary">Na vattabbaṁ—</span><br />
</p>
<p id="kv4p9c28p2">
<span class="m-text m-primary">“arahattasacchikiriyāya paṭipanno puggalo tīhi phalehi samannāgato”ti?</span><br />
</p>
<p id="kv4p9c28p3">
<span class="m-text m-primary">Āmantā.</span><br />
</p>
<p id="kv4p9c28p4">
<span class="m-text m-primary">Nanu arahattasacchikiriyāya paṭipannena puggalena tīṇi phalāni paṭiladdhāni, tehi ca aparihīnoti?</span><br />
</p>
<p id="kv4p9c28p5">
<span class="m-text m-primary">Āmantā.</span><br />
</p>
<p id="kv4p9c28p6">
<span class="m-text m-primary">Hañci arahattasacchikiriyāya paṭipannena puggalena tīṇi phalāni paṭiladdhāni tehi ca aparihīno, tena vata re vattabbe—</span><br />
</p>
<p id="kv4p9c28p7">
<span class="m-text m-primary">“arahattasacchikiriyāya paṭipanno puggalo tīhi phalehi samannāgato”ti.</span><br />
</p>
<p id="kv4p9c29p1">
<span class="m-text m-primary">Na vattabbaṁ—</span><br />
</p>
<p id="kv4p9c29p2">
<span class="m-text m-primary">“anāgāmiphalasacchikiriyāya paṭipanno puggalo dvīhi phalehi samannāgato”ti?</span><br />
</p>
<p id="kv4p9c29p3">
<span class="m-text m-primary">Āmantā.</span><br />
</p>
<p id="kv4p9c29p4">
<span class="m-text m-primary">Nanu anāgāmiphalasacchikiriyāya paṭipannena puggalena dve phalāni paṭiladdhāni, tehi ca aparihīnoti?</span><br />
</p>
<p id="kv4p9c29p5">
<span class="m-text m-primary">Āmantā.</span><br />
</p>
<p id="kv4p9c29p6">
<span class="m-text m-primary">Hañci anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīno, tena vata re vattabbe—</span><br />
</p>
<p id="kv4p9c29p7">
<span class="m-text m-primary">“anāgāmiphalasacchikiriyāya paṭipanno puggalo dvīhi phalehi samannāgato”ti.</span><br />
</p>
<p id="kv4p9c30p1">
<span class="m-text m-primary">Na vattabbaṁ—</span><br />
</p>
<p id="kv4p9c30p2">
<span class="m-text m-primary">“sakadāgāmiphalasacchikiriyāya paṭipanno puggalo sotāpattiphalena samannāgato”ti?</span><br />
</p>
<p id="kv4p9c30p3">
<span class="m-text m-primary">Āmantā.</span><br />
</p>
<p id="kv4p9c30p4">
<span class="m-text m-primary">Nanu sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ, tena ca aparihīnoti?</span><br />
</p>
<p id="kv4p9c30p5">
<span class="m-text m-primary">Āmantā.</span><br />
</p>
<p id="kv4p9c30p6">
<span class="m-text m-primary">Hañci sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ tena ca aparihīno, tena vata re vattabbe—</span><br />
</p>
<p id="kv4p9c30p7">
<span class="m-text m-primary">“sakadāgāmiphalasacchikiriyāya paṭipanno puggalo sotāpattiphalena samannāgato”ti.</span><br />
</p>
<p id="kv4p9c31p1">
<span class="m-text m-primary">Arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti, arahattasacchikiriyāya paṭipanno puggalo tīhi phalehi samannāgatoti?</span><br />
</p>
<p id="kv4p9c31p2">
<span class="m-text m-primary">Āmantā.</span><br />
</p>
<p id="kv4p9c31p3">
<span class="m-text m-primary">Arahattasacchikiriyāya paṭipannena puggalena cattāro maggā paṭiladdhā tehi ca aparihīnoti, arahattasacchikiriyāya paṭipanno puggalo catūhi maggehi samannāgatoti?</span><br />
</p>
<p id="kv4p9c31p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c32p1">
<span class="m-text m-primary">Anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīnoti, anāgāmiphalasacchikiriyāya paṭipanno puggalo dvīhi phalehi samannāgatoti?</span><br />
</p>
<p id="kv4p9c32p2">
<span class="m-text m-primary">Āmantā.</span><br />
</p>
<p id="kv4p9c32p3">
<span class="m-text m-primary">Anāgāmiphalasacchikiriyāya paṭipannena puggalena tayo maggā paṭiladdhā tehi ca aparihīnoti, anāgāmiphalasacchikiriyāya paṭipanno puggalo tīhi maggehi samannāgatoti?</span><br />
</p>
<p id="kv4p9c32p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c33p1">
<span class="m-text m-primary">Sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ tena ca aparihīnoti, sakadāgāmiphalasacchikiriyāya paṭipanno puggalo sotāpattiphalena samannāgatoti?</span><br />
</p>
<p id="kv4p9c33p2">
<span class="m-text m-primary">Āmantā.</span><br />
</p>
<p id="kv4p9c33p3">
<span class="m-text m-primary">Sakadāgāmiphalasacchikiriyāya paṭipannena puggalena dve maggā paṭiladdhā tehi ca aparihīnoti, sakadāgāmiphalasacchikiriyāya paṭipanno puggalo dvīhi maggehi samannāgatoti?</span><br />
</p>
<p id="kv4p9c33p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p9c33p5">
<span class="m-text m-primary">Aparāpi samannāgatakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>