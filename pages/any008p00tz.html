<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any008p00tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="/pages/any008p00tz.html" />
  <meta property="og:description" content="Translators: sujato Numbered Discourses 8.23 3. Gahapativagga 3. Householders 23. Paṭhamahatthakasutta With Hatthaka (1st) Ekaṁ samayaṁ bhagavā āḷaviyaṁ viharati aggāḷave cetiye. At one time the Buddha was staying near Āḷavī, at the Aggāḷava Tree-shrine. Tatra kho bhagavā bhikkhū āmantesi: There the Buddha addressed the …" />
  <meta name="twitter:description" content="Translators: sujato Numbered Discourses 8.23 3. Gahapativagga 3. Householders 23. Paṭhamahatthakasutta With Hatthaka (1st) Ekaṁ samayaṁ bhagavā āḷaviyaṁ viharati aggāḷave cetiye. At one time the Buddha was staying near Āḷavī, at the Aggāḷava Tree-shrine. Tatra kho bhagavā bhikkhū āmantesi: There the Buddha addressed the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.23</span></p>
<section id="gahapativagga">
<h2><a href="#gahapativagga">3. Gahapativagga</a></h2>
<p><span class="sujato m-text">3. Householders</span></p>
<section id="pathamahatthakasutta">
<h3><a href="#pathamahatthakasutta">23. Paṭhamahatthakasutta</a></h3>
<p><span class="sujato m-text">With Hatthaka (1st)</span></p>
<p id="an8p23c1p1">
<span class="pali m-text">Ekaṁ samayaṁ bhagavā āḷaviyaṁ viharati aggāḷave cetiye.</span><br />
<span class="sujato m-text">At one time the Buddha was staying near Āḷavī, at the Aggāḷava Tree-shrine.</span><br />
</p>
<p id="an8p23c1p2">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants:</span><br />
</p>
<p id="an8p23c1p3">
<span class="pali m-text">“sattahi, bhikkhave, acchariyehi abbhutehi dhammehi samannāgataṁ hatthakaṁ āḷavakaṁ dhāretha.</span><br />
<span class="sujato m-text">“Mendicants, you should remember the householder Hatthaka of Āḷavī as someone who has seven amazing and incredible qualities.</span><br />
</p>
<p id="an8p23c1p4">
<span class="pali m-text">Katamehi sattahi?</span><br />
<span class="sujato m-text">What seven?</span><br />
</p>
<p id="an8p23c1p5">
<span class="pali m-text">Saddho hi, bhikkhave, hatthako āḷavako;</span><br />
<span class="sujato m-text">He’s faithful,</span><br />
</p>
<p id="an8p23c1p6">
<span class="pali m-text">sīlavā, bhikkhave, hatthako āḷavako;</span><br />
<span class="sujato m-text">ethical,</span><br />
</p>
<p id="an8p23c1p7">
<span class="pali m-text">hirīmā, bhikkhave, hatthako āḷavako;</span><br />
<span class="sujato m-text">conscientious,</span><br />
</p>
<p id="an8p23c1p8">
<span class="pali m-text">ottappī, bhikkhave, hatthako āḷavako;</span><br />
<span class="sujato m-text">prudent,</span><br />
</p>
<p id="an8p23c1p9">
<span class="pali m-text">bahussuto, bhikkhave, hatthako āḷavako;</span><br />
<span class="sujato m-text">learned,</span><br />
</p>
<p id="an8p23c1p10">
<span class="pali m-text">cāgavā, bhikkhave, hatthako āḷavako;</span><br />
<span class="sujato m-text">generous,</span><br />
</p>
<p id="an8p23c1p11">
<span class="pali m-text">paññavā, bhikkhave, hatthako āḷavako—</span><br />
<span class="sujato m-text">and wise.</span><br />
</p>
<p id="an8p23c1p12">
<span class="pali m-text">imehi kho, bhikkhave, sattahi acchariyehi abbhutehi dhammehi samannāgataṁ hatthakaṁ āḷavakaṁ dhārethā”ti.</span><br />
<span class="sujato m-text">You should remember the householder Hatthaka of Āḷavī as someone who has these seven amazing and incredible qualities.”</span><br />
</p>
<p id="an8p23c1p13">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="an8p23c1p14">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="an8p23c2p1">
<span class="pali m-text">Atha kho aññataro bhikkhu pubbaṇhasamayaṁ nivāsetvā pattacīvaramādāya yena hatthakassa āḷavakassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then a certain mendicant robed up in the morning and, taking his bowl and robe, went to the home of the householder Hatthaka of Āḷavī, where he sat on the seat spread out.</span><br />
</p>
<p id="an8p23c2p2">
<span class="pali m-text">Atha kho hatthako āḷavako yena so bhikkhu tenupasaṅkami; upasaṅkamitvā taṁ bhikkhuṁ abhivādetvā ekamantaṁ nisīdi. Ekamantaṁ nisinnaṁ kho hatthakaṁ āḷavakaṁ so bhikkhu etadavoca:</span><br />
<span class="sujato m-text">Then Hatthaka went up to that mendicant, bowed, and sat down to one side. The mendicant said to Hatthaka:</span><br />
</p>
<p id="an8p23c3p1">
<span class="pali m-text">“Sattahi kho tvaṁ, āvuso, acchariyehi abbhutehi dhammehi samannāgato bhagavatā byākato.</span><br />
<span class="sujato m-text">“Householder, the Buddha declared that you have seven amazing and incredible qualities.</span><br />
</p>
<p id="an8p23c3p2">
<span class="pali m-text">Katamehi sattahi?</span><br />
<span class="sujato m-text">What seven?</span><br />
</p>
<p id="an8p23c3p3">
<span class="pali m-text">‘Saddho, bhikkhave, hatthako āḷavako;</span><br />
<span class="sujato m-text">He said that you’re faithful,</span><br />
</p>
<p id="an8p23c3p4">
<span class="pali m-text">sīlavā …pe…</span><br />
<span class="sujato m-text">ethical,</span><br />
</p>
<p id="an8p23c3p5">
<span class="pali m-text">hirīmā …</span><br />
<span class="sujato m-text">conscientious,</span><br />
</p>
<p id="an8p23c3p6">
<span class="pali m-text">ottappī …</span><br />
<span class="sujato m-text">prudent,</span><br />
</p>
<p id="an8p23c3p7">
<span class="pali m-text">bahussuto …</span><br />
<span class="sujato m-text">learned,</span><br />
</p>
<p id="an8p23c3p8">
<span class="pali m-text">cāgavā …</span><br />
<span class="sujato m-text">generous,</span><br />
</p>
<p id="an8p23c3p9">
<span class="pali m-text">paññavā, bhikkhave, hatthako āḷavako’ti.</span><br />
<span class="sujato m-text">and wise.</span><br />
</p>
<p id="an8p23c3p10">
<span class="pali m-text">Imehi kho tvaṁ, āvuso, sattahi acchariyehi abbhutehi dhammehi samannāgato bhagavatā byākato”ti.</span><br />
<span class="sujato m-text">The Buddha declared that you have these seven amazing and incredible qualities.”</span><br />
</p>
<p id="an8p23c3p11">
<span class="pali m-text">“Kaccittha, bhante, na koci gihī ahosi odātavasano”ti?</span><br />
<span class="sujato m-text">“But sir, I trust that no white-clothed lay people were present?”</span><br />
</p>
<p id="an8p23c3p12">
<span class="pali m-text">“Na hettha, āvuso, koci gihī ahosi odātavasano”ti.</span><br />
<span class="sujato m-text">“No, there weren’t any white-clothed lay people present.”</span><br />
</p>
<p id="an8p23c3p13">
<span class="pali m-text">“Sādhu, bhante, yadettha na koci gihī ahosi odātavasano”ti.</span><br />
<span class="sujato m-text">“That’s good, sir.”</span><br />
</p>
<p id="an8p23c4p1">
<span class="pali m-text">Atha kho so bhikkhu hatthakassa āḷavakassa nivesane piṇḍapātaṁ gahetvā uṭṭhāyāsanā pakkāmi.</span><br />
<span class="sujato m-text">Then that mendicant, after taking almsfood in Hatthaka of Āḷavī’s home, got up from his seat and left.</span><br />
</p>
<p id="an8p23c4p2">
<span class="pali m-text">Atha kho so bhikkhu pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="sujato m-text">Then after the meal, on his return from almsround, he went to the Buddha, bowed, sat down to one side, and told him of what he had discussed with the householder Hatthaka. The Buddha said:</span><br />
</p>
<p id="an8p23c5p1">
<span class="pali m-text">“Idhāhaṁ, bhante, pubbaṇhasamayaṁ nivāsetvā pattacīvaramādāya yena hatthakassa āḷavakassa nivesanaṁ tenupasaṅkamiṁ; upasaṅkamitvā paññatte āsane nisīdiṁ.</span><br />
</p>
<p id="an8p23c5p2">
<span class="pali m-text">Atha kho, bhante, hatthako āḷavako yenāhaṁ tenupasaṅkami; upasaṅkamitvā maṁ abhivādetvā ekamantaṁ nisīdi.</span><br />
</p>
<p id="an8p23c5p3">
<span class="pali m-text">Ekamantaṁ nisinnaṁ kho ahaṁ, bhante, hatthakaṁ āḷavakaṁ etadavacaṁ:</span><br />
</p>
<p id="an8p23c5p4">
<span class="pali m-text">‘sattahi kho tvaṁ, āvuso, acchariyehi abbhutehi dhammehi samannāgato bhagavatā byākato.</span><br />
</p>
<p id="an8p23c5p5">
<span class="pali m-text">Katamehi sattahi?</span><br />
</p>
<p id="an8p23c5p6">
<span class="pali m-text">Saddho, bhikkhave, hatthako āḷavako;</span><br />
</p>
<p id="an8p23c5p7">
<span class="pali m-text">sīlavā …pe…</span><br />
</p>
<p id="an8p23c5p8">
<span class="pali m-text">hirīmā …</span><br />
</p>
<p id="an8p23c5p9">
<span class="pali m-text">ottappī …</span><br />
</p>
<p id="an8p23c5p10">
<span class="pali m-text">bahussuto …</span><br />
</p>
<p id="an8p23c5p11">
<span class="pali m-text">cāgavā …</span><br />
</p>
<p id="an8p23c5p12">
<span class="pali m-text">paññavā, bhikkhave, hatthako āḷavakoti.</span><br />
</p>
<p id="an8p23c5p13">
<span class="pali m-text">Imehi kho tvaṁ, āvuso, sattahi acchariyehi abbhutehi dhammehi samannāgato bhagavatā byākato’ti.</span><br />
</p>
<p id="an8p23c6p1">
<span class="pali m-text">Evaṁ vutte, bhante, hatthako maṁ etadavoca:</span><br />
</p>
<p id="an8p23c6p2">
<span class="pali m-text">‘kaccittha, bhante, na koci gihī ahosi odātavasano’ti?</span><br />
</p>
<p id="an8p23c6p3">
<span class="pali m-text">‘Na hettha, āvuso, koci gihī ahosi odātavasano’ti.</span><br />
</p>
<p id="an8p23c6p4">
<span class="pali m-text">‘Sādhu, bhante, yadettha na koci gihī ahosi odātavasano’”ti.</span><br />
</p>
<p id="an8p23c7p1">
<span class="pali m-text">“Sādhu sādhu, bhikkhu.</span><br />
<span class="sujato m-text">“Good, good, mendicant!</span><br />
</p>
<p id="an8p23c7p2">
<span class="pali m-text">Appiccho so, bhikkhu, kulaputto.</span><br />
<span class="sujato m-text">That gentleman has few wishes.</span><br />
</p>
<p id="an8p23c7p3">
<span class="pali m-text">Santeyeva attani kusaladhamme na icchati parehi ñāyamāne.</span><br />
<span class="sujato m-text">He doesn’t want his own good qualities to be made known to others.</span><br />
</p>
<p id="an8p23c7p4">
<span class="pali m-text">Tena hi tvaṁ, bhikkhu, imināpi aṭṭhamena acchariyena abbhutena dhammena samannāgataṁ hatthakaṁ āḷavakaṁ dhārehi, yadidaṁ appicchatāyā”ti.</span><br />
<span class="sujato m-text">Well then, mendicant, you should remember the householder Hatthaka of Āḷavī as someone who has this eighth amazing and incredible quality, that is, fewness of wishes.”</span><br />
</p>
<p id="an8p23c7p5">
<span class="pali m-text">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>