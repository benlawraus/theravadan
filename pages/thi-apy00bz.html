<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/thi-apy00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://www.theravadan.org/pages/thi-apy00bz.html" />
  <meta property="og:description" content="Sumedhāvagga 10. Udakadāyikātherīapadāna “Nagare bandhumatiyā, ahosiṁ udahārikā; Udahārena jīvāmi, tena posemi dārake. Deyyadhammo ca me natthi, puññakkhette anuttare; Koṭṭhakaṁ upasaṅkamma, udakaṁ paṭṭhapesahaṁ. Tena kammena sukatena, tāvatiṁsamagacchahaṁ; Tattha me sukataṁ byamhaṁ, udahārena nimmitaṁ. Accharānaṁ sahassassa, ahañhi pavarā tadā; Dasaṭṭhānehi tā sabbā, abhibhomi sadā ahaṁ. Paññāsaṁ devarājūna …" />
  <meta name="twitter:description" content="Sumedhāvagga 10. Udakadāyikātherīapadāna “Nagare bandhumatiyā, ahosiṁ udahārikā; Udahārena jīvāmi, tena posemi dārake. Deyyadhammo ca me natthi, puññakkhette anuttare; Koṭṭhakaṁ upasaṅkamma, udakaṁ paṭṭhapesahaṁ. Tena kammena sukatena, tāvatiṁsamagacchahaṁ; Tattha me sukataṁ byamhaṁ, udahārena nimmitaṁ. Accharānaṁ sahassassa, ahañhi pavarā tadā; Dasaṭṭhānehi tā sabbā, abhibhomi sadā ahaṁ. Paññāsaṁ devarājūna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<p id="thi-ap10c0p2">
<span class="pali m-text">Sumedhāvagga</span><br />
</p>
<section id="udakadayikatheriapadana">
<span id="thi-ap10c0p3"></span><h2><span class="pali m-text">10. Udakadāyikātherīapadāna</span></h2>
<p id="thi-ap10c1p1">
<span class="pali m-text">“Nagare bandhumatiyā,</span><br />
</p>
<p id="thi-ap10c1p2">
<span class="pali m-text">ahosiṁ udahārikā;</span><br />
</p>
<p id="thi-ap10c1p3">
<span class="pali m-text">Udahārena jīvāmi,</span><br />
</p>
<p id="thi-ap10c1p4">
<span class="pali m-text">tena posemi dārake.</span><br />
</p>
<p id="thi-ap10c2p1">
<span class="pali m-text">Deyyadhammo ca me natthi,</span><br />
</p>
<p id="thi-ap10c2p2">
<span class="pali m-text">puññakkhette anuttare;</span><br />
</p>
<p id="thi-ap10c2p3">
<span class="pali m-text">Koṭṭhakaṁ upasaṅkamma,</span><br />
</p>
<p id="thi-ap10c2p4">
<span class="pali m-text">udakaṁ paṭṭhapesahaṁ.</span><br />
</p>
<p id="thi-ap10c3p1">
<span class="pali m-text">Tena kammena sukatena,</span><br />
</p>
<p id="thi-ap10c3p2">
<span class="pali m-text">tāvatiṁsamagacchahaṁ;</span><br />
</p>
<p id="thi-ap10c3p3">
<span class="pali m-text">Tattha me sukataṁ byamhaṁ,</span><br />
</p>
<p id="thi-ap10c3p4">
<span class="pali m-text">udahārena nimmitaṁ.</span><br />
</p>
<p id="thi-ap10c4p1">
<span class="pali m-text">Accharānaṁ sahassassa,</span><br />
</p>
<p id="thi-ap10c4p2">
<span class="pali m-text">ahañhi pavarā tadā;</span><br />
</p>
<p id="thi-ap10c4p3">
<span class="pali m-text">Dasaṭṭhānehi tā sabbā,</span><br />
</p>
<p id="thi-ap10c4p4">
<span class="pali m-text">abhibhomi sadā ahaṁ.</span><br />
</p>
<p id="thi-ap10c5p1">
<span class="pali m-text">Paññāsaṁ devarājūnaṁ,</span><br />
</p>
<p id="thi-ap10c5p2">
<span class="pali m-text">mahesittamakārayiṁ;</span><br />
</p>
<p id="thi-ap10c5p3">
<span class="pali m-text">Vīsaticakkavattīnaṁ,</span><br />
</p>
<p id="thi-ap10c5p4">
<span class="pali m-text">mahesittamakārayiṁ.</span><br />
</p>
<p id="thi-ap10c6p1">
<span class="pali m-text">Duve bhave saṁsarāmi,</span><br />
</p>
<p id="thi-ap10c6p2">
<span class="pali m-text">devatte atha mānuse;</span><br />
</p>
<p id="thi-ap10c6p3">
<span class="pali m-text">Duggatiṁ nābhijānāmi,</span><br />
</p>
<p id="thi-ap10c6p4">
<span class="pali m-text">dakadānassidaṁ phalaṁ.</span><br />
</p>
<p id="thi-ap10c7p1">
<span class="pali m-text">Pabbatagge dumagge vā,</span><br />
</p>
<p id="thi-ap10c7p2">
<span class="pali m-text">antalikkhe ca bhūmiyaṁ;</span><br />
</p>
<p id="thi-ap10c7p3">
<span class="pali m-text">Yadā udakamicchāmi,</span><br />
</p>
<p id="thi-ap10c7p4">
<span class="pali m-text">khippaṁ paṭilabhāmahaṁ.</span><br />
</p>
<p id="thi-ap10c8p1">
<span class="pali m-text">Avuṭṭhikā disā natthi,</span><br />
</p>
<p id="thi-ap10c8p2">
<span class="pali m-text">santattā kuthitāpi ca;</span><br />
</p>
<p id="thi-ap10c8p3">
<span class="pali m-text">Mama saṅkappamaññāya,</span><br />
</p>
<p id="thi-ap10c8p4">
<span class="pali m-text">mahāmegho pavassati.</span><br />
</p>
<p id="thi-ap10c9p1">
<span class="pali m-text">Kadāci nīyamānāya,</span><br />
</p>
<p id="thi-ap10c9p2">
<span class="pali m-text">ñātisaṅghena me tadā;</span><br />
</p>
<p id="thi-ap10c9p3">
<span class="pali m-text">Yadā icchāmahaṁ vassaṁ,</span><br />
</p>
<p id="thi-ap10c9p4">
<span class="pali m-text">mahāmegho ajāyatha.</span><br />
</p>
<p id="thi-ap10c10p1">
<span class="pali m-text">Uṇhaṁ vā pariḷāho vā,</span><br />
</p>
<p id="thi-ap10c10p2">
<span class="pali m-text">sarīre me na vijjati;</span><br />
</p>
<p id="thi-ap10c10p3">
<span class="pali m-text">Kāye ca me rajo natthi,</span><br />
</p>
<p id="thi-ap10c10p4">
<span class="pali m-text">dakadānassidaṁ phalaṁ.</span><br />
</p>
<p id="thi-ap10c11p1">
<span class="pali m-text">Visuddhamanasā ajja,</span><br />
</p>
<p id="thi-ap10c11p2">
<span class="pali m-text">apetamanapāpikā;</span><br />
</p>
<p id="thi-ap10c11p3">
<span class="pali m-text">Sabbāsavaparikkhīṇā,</span><br />
</p>
<p id="thi-ap10c11p4">
<span class="pali m-text">natthi dāni punabbhavo.</span><br />
</p>
<p id="thi-ap10c12p1">
<span class="pali m-text">Ekanavutito kappe,</span><br />
</p>
<p id="thi-ap10c12p2">
<span class="pali m-text">yaṁ dakaṁ adadiṁ tadā;</span><br />
</p>
<p id="thi-ap10c12p3">
<span class="pali m-text">Duggatiṁ nābhijānāmi,</span><br />
</p>
<p id="thi-ap10c12p4">
<span class="pali m-text">dakadānassidaṁ phalaṁ.</span><br />
</p>
<p id="thi-ap10c13p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap10c13p2">
<span class="pali m-text">…pe…</span><br />
</p>
<p id="thi-ap10c13p3">
<span class="pali m-text">viharāmi anāsavā.</span><br />
</p>
<p id="thi-ap10c14p1">
<span class="pali m-text">Svāgataṁ vata me āsi,</span><br />
</p>
<p id="thi-ap10c14p2">
<span class="pali m-text">…pe…</span><br />
</p>
<p id="thi-ap10c14p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap10c15p1">
<span class="pali m-text">Paṭisambhidā catasso,</span><br />
</p>
<p id="thi-ap10c15p2">
<span class="pali m-text">…pe…</span><br />
</p>
<p id="thi-ap10c15p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap10c16p1">
<span class="pali m-text">Itthaṁ sudaṁ udakadāyikā bhikkhunī imā gāthāyo abhāsitthāti.</span><br />
</p>
<p id="thi-ap10c17p1">
<span class="pali m-text">Udakadāyikātheriyāpadānaṁ dasamaṁ.</span><br />
</p>
<p id="thi-ap10c18p1">
<span class="pali m-text">Sumedhāvaggo paṭhamo.</span><br />
</p>
<p id="thi-ap10c19p1">
<span class="pali m-text">Tassuddānaṁ</span><br />
</p>
<p id="thi-ap10c20p1">
<span class="pali m-text">Sumedhā mekhalādāyī,</span><br />
</p>
<p id="thi-ap10c20p2">
<span class="pali m-text">maṇḍapaṁ saṅkamaṁ dadā;</span><br />
</p>
<p id="thi-ap10c20p3">
<span class="pali m-text">Naḷamālī piṇḍadadā,</span><br />
</p>
<p id="thi-ap10c20p4">
<span class="pali m-text">kaṭacchu uppalappadā.</span><br />
</p>
<p id="thi-ap10c21p1">
<span class="pali m-text">Dīpadā dakadā ceva,</span><br />
</p>
<p id="thi-ap10c21p2">
<span class="pali m-text">gāthāyo gaṇitā iha;</span><br />
</p>
<p id="thi-ap10c21p3">
<span class="pali m-text">Ekagāthāsatañceva,</span><br />
</p>
<p id="thi-ap10c21p4">
<span class="pali m-text">tiṁsati ca taduttari.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>