<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.103 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0103.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.103
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0102.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0104.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.103</span></p>
<p id="an5p103c0p2">
<span class="pali m-text">11. Phāsuvihāravagga</span><br />
<span class="sujato m-text">11. Living Comfortably</span><br />
</p>
<section id="mahacorasutta">
<span id="an5p103c0p3"></span><h2><span class="pali m-text">Mahācorasutta</span></h2>
<p><span class="sujato m-text">A Master Thief</span></p>
<p id="an5p103c1p1">
<span class="pali m-text">“Pañcahi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati.</span><br />
<span class="sujato m-text">“Mendicants, a master thief with five factors breaks into houses, plunders wealth, steals from isolated buildings, and commits highway robbery.</span><br />
</p>
<p id="an5p103c1p2">
<span class="pali m-text">Katamehi pañcahi?</span><br />
<span class="sujato m-text">What five?</span><br />
</p>
<p id="an5p103c1p3">
<span class="pali m-text">Idha, bhikkhave, mahācoro visamanissito ca hoti, gahananissito ca, balavanissito ca, bhogacāgī ca, ekacārī ca.</span><br />
<span class="sujato m-text">A master thief relies on rough ground, on thick cover, and on powerful individuals; they pay bribes, and they act alone.</span><br />
</p>
<p id="an5p103c2p1">
<span class="pali m-text">Kathañca, bhikkhave, mahācoro visamanissito hoti?</span><br />
<span class="sujato m-text">And how does a master thief rely on rough ground?</span><br />
</p>
<p id="an5p103c2p2">
<span class="pali m-text">Idha, bhikkhave, mahācoro nadīviduggaṁ vā nissito hoti pabbatavisamaṁ vā.</span><br />
<span class="sujato m-text">It’s when a master thief relies on inaccessible riverlands or rugged mountains.</span><br />
</p>
<p id="an5p103c2p3">
<span class="pali m-text">Evaṁ kho, bhikkhave, mahācoro visamanissito hoti.</span><br />
<span class="sujato m-text">That’s how a master thief relies on rough ground.</span><br />
</p>
<p id="an5p103c3p1">
<span class="pali m-text">Kathañca, bhikkhave, mahācoro gahananissito hoti?</span><br />
<span class="sujato m-text">And how does a master thief rely on thick cover?</span><br />
</p>
<p id="an5p103c3p2">
<span class="pali m-text">Idha, bhikkhave, mahācoro tiṇagahanaṁ vā nissito hoti rukkhagahanaṁ vā rodhaṁ vā mahāvanasaṇḍaṁ vā.</span><br />
<span class="sujato m-text">It’s when a master thief relies on thick grass, thick trees, a blind spot, or a large dense wood.</span><br />
</p>
<p id="an5p103c3p3">
<span class="pali m-text">Evaṁ kho, bhikkhave, mahācoro gahananissito hoti.</span><br />
<span class="sujato m-text">That’s how a master thief relies on thick cover.</span><br />
</p>
<p id="an5p103c4p1">
<span class="pali m-text">Kathañca, bhikkhave, mahācoro balavanissito hoti?</span><br />
<span class="sujato m-text">And how does a master thief rely on powerful individuals?</span><br />
</p>
<p id="an5p103c4p2">
<span class="pali m-text">Idha, bhikkhave, mahācoro rājānaṁ vā rājamahāmattānaṁ vā nissito hoti.</span><br />
<span class="sujato m-text">It’s when a master thief relies on rulers or their ministers.</span><br />
</p>
<p id="an5p103c4p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an5p103c4p4">
<span class="pali m-text">‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti.</span><br />
<span class="sujato m-text">‘If anyone accuses me of anything, these rulers or their ministers will speak in my defense in the case.’</span><br />
</p>
<p id="an5p103c4p5">
<span class="pali m-text">Sace naṁ koci kiñci āha, tyassa rājāno vā rājamahāmattā vā pariyodhāya atthaṁ bhaṇanti.</span><br />
<span class="sujato m-text">And that’s exactly what happens.</span><br />
</p>
<p id="an5p103c4p6">
<span class="pali m-text">Evaṁ kho, bhikkhave, mahācoro balavanissito hoti.</span><br />
<span class="sujato m-text">That’s how a master thief relies on powerful individuals.</span><br />
</p>
<p id="an5p103c5p1">
<span class="pali m-text">Kathañca, bhikkhave, mahācoro bhogacāgī hoti?</span><br />
<span class="sujato m-text">And how does a master thief pay bribes?</span><br />
</p>
<p id="an5p103c5p2">
<span class="pali m-text">Idha, bhikkhave, mahācoro aḍḍho hoti mahaddhano mahābhogo.</span><br />
<span class="sujato m-text">It’s when a master thief is rich, affluent, and wealthy.</span><br />
</p>
<p id="an5p103c5p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an5p103c5p4">
<span class="pali m-text">‘sace maṁ koci kiñci vakkhati, ito bhogena paṭisantharissāmī’ti.</span><br />
<span class="sujato m-text">‘If anyone accuses me of anything, I’ll settle it with a bribe.’</span><br />
</p>
<p id="an5p103c5p5">
<span class="pali m-text">Sace naṁ koci kiñci āha, tato bhogena paṭisantharati.</span><br />
<span class="sujato m-text">And that’s exactly what happens.</span><br />
</p>
<p id="an5p103c5p6">
<span class="pali m-text">Evaṁ kho, bhikkhave, mahācoro bhogacāgī hoti.</span><br />
<span class="sujato m-text">That’s how a master thief pays bribes.</span><br />
</p>
<p id="an5p103c6p1">
<span class="pali m-text">Kathañca, bhikkhave, mahācoro ekacārī hoti?</span><br />
<span class="sujato m-text">And how does a master thief act alone?</span><br />
</p>
<p id="an5p103c6p2">
<span class="pali m-text">Idha, bhikkhave, mahācoro ekakova gahaṇāni kattā hoti.</span><br />
<span class="sujato m-text">It’s when a master thief carries out robbery all alone.</span><br />
</p>
<p id="an5p103c6p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p103c6p4">
<span class="pali m-text">‘Mā me guyhamantā bahiddhā sambhedaṁ agamaṁsū’ti.</span><br />
<span class="sujato m-text">So that their secret plans are not leaked to others.</span><br />
</p>
<p id="an5p103c6p5">
<span class="pali m-text">Evaṁ kho, bhikkhave, mahācoro ekacārī hoti.</span><br />
<span class="sujato m-text">That’s how a master thief acts alone.</span><br />
</p>
<p id="an5p103c7p1">
<span class="pali m-text">Imehi kho, bhikkhave, pañcahaṅgehi samannāgato mahācoro sandhimpi chindati nillopampi harati ekāgārikampi karoti paripanthepi tiṭṭhati.</span><br />
<span class="sujato m-text">A master thief with these five factors breaks into houses, plunders wealth, steals from isolated buildings, and commits highway robbery.</span><br />
</p>
<p id="an5p103c8p1">
<span class="pali m-text">Evamevaṁ kho, bhikkhave, pañcahi dhammehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo viññūnaṁ, bahuñca apuññaṁ pasavati.</span><br />
<span class="sujato m-text">In the same way, when a bad mendicant has five qualities, they keep themselves broken and damaged. They deserve to be blamed and criticized by sensible people, and they create much wickedness.</span><br />
</p>
<p id="an5p103c8p2">
<span class="pali m-text">Katamehi pañcahi?</span><br />
<span class="sujato m-text">What five?</span><br />
</p>
<p id="an5p103c8p3">
<span class="pali m-text">Idha, bhikkhave, pāpabhikkhu visamanissito ca hoti, gahananissito ca, balavanissito ca, bhogacāgī ca, ekacārī ca.</span><br />
<span class="sujato m-text">A bad mendicant relies on rough ground, on thick cover, and on powerful individuals; they pay bribes, and they act alone.</span><br />
</p>
<p id="an5p103c9p1">
<span class="pali m-text">Kathañca, bhikkhave, pāpabhikkhu visamanissito hoti?</span><br />
<span class="sujato m-text">And how does a bad mendicant rely on rough ground?</span><br />
</p>
<p id="an5p103c9p2">
<span class="pali m-text">Idha, bhikkhave, pāpabhikkhu visamena kāyakammena samannāgato hoti, visamena vacīkammena samannāgato hoti, visamena manokammena samannāgato hoti.</span><br />
<span class="sujato m-text">It’s when a bad mendicant has unethical conduct by way of body, speech, and mind.</span><br />
</p>
<p id="an5p103c9p3">
<span class="pali m-text">Evaṁ kho, bhikkhave, pāpabhikkhu visamanissito hoti.</span><br />
<span class="sujato m-text">That’s how a bad mendicant relies on rough ground.</span><br />
</p>
<p id="an5p103c10p1">
<span class="pali m-text">Kathañca, bhikkhave, pāpabhikkhu gahananissito hoti?</span><br />
<span class="sujato m-text">And how does a bad mendicant rely on thick cover?</span><br />
</p>
<p id="an5p103c10p2">
<span class="pali m-text">Idha, bhikkhave, pāpabhikkhu micchādiṭṭhiko hoti antaggāhikāya diṭṭhiyā samannāgato.</span><br />
<span class="sujato m-text">It’s when a bad mendicant has wrong view, he’s attached to an extremist view.</span><br />
</p>
<p id="an5p103c10p3">
<span class="pali m-text">Evaṁ kho, bhikkhave, pāpabhikkhu gahananissito hoti.</span><br />
<span class="sujato m-text">That’s how a bad mendicant relies on thick cover.</span><br />
</p>
<p id="an5p103c11p1">
<span class="pali m-text">Kathañca, bhikkhave, pāpabhikkhu balavanissito hoti?</span><br />
<span class="sujato m-text">And how does a bad mendicant rely on powerful individuals?</span><br />
</p>
<p id="an5p103c11p2">
<span class="pali m-text">Idha, bhikkhave, pāpabhikkhu rājānaṁ vā rājamahāmattānaṁ vā nissito hoti.</span><br />
<span class="sujato m-text">It’s when a bad mendicant relies on rulers or their ministers.</span><br />
</p>
<p id="an5p103c11p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an5p103c11p4">
<span class="pali m-text">‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti.</span><br />
<span class="sujato m-text">‘If anyone accuses me of anything, these rulers or their ministers will speak in my defense in the case.’</span><br />
</p>
<p id="an5p103c11p5">
<span class="pali m-text">Sace naṁ koci kiñci āha, tyassa rājāno vā rājamahāmattā vā pariyodhāya atthaṁ bhaṇanti.</span><br />
<span class="sujato m-text">And that’s exactly what happens.</span><br />
</p>
<p id="an5p103c11p6">
<span class="pali m-text">Evaṁ kho, bhikkhave, pāpabhikkhu balavanissito hoti.</span><br />
<span class="sujato m-text">That’s how a bad mendicant relies on powerful individuals.</span><br />
</p>
<p id="an5p103c12p1">
<span class="pali m-text">Kathañca, bhikkhave, pāpabhikkhu bhogacāgī hoti?</span><br />
<span class="sujato m-text">And how does a bad mendicant pay bribes?</span><br />
</p>
<p id="an5p103c12p2">
<span class="pali m-text">Idha, bhikkhave, pāpabhikkhu lābhī hoti cīvarapiṇḍapātasenāsanagilānappaccayabhesajjaparikkhārānaṁ.</span><br />
<span class="sujato m-text">It’s when a bad mendicant receives robes, almsfood, lodgings, and medicines and supplies for the sick.</span><br />
</p>
<p id="an5p103c12p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an5p103c12p4">
<span class="pali m-text">‘sace maṁ koci kiñci vakkhati, ito lābhena paṭisantharissāmī’ti.</span><br />
<span class="sujato m-text">‘If anyone accuses me of anything, I’ll settle it with a bribe.’</span><br />
</p>
<p id="an5p103c12p5">
<span class="pali m-text">Sace naṁ koci kiñci āha, tato lābhena paṭisantharati.</span><br />
<span class="sujato m-text">And that’s exactly what happens.</span><br />
</p>
<p id="an5p103c12p6">
<span class="pali m-text">Evaṁ kho, bhikkhave, pāpabhikkhu bhogacāgī hoti.</span><br />
<span class="sujato m-text">That’s how a bad mendicant pays bribes.</span><br />
</p>
<p id="an5p103c13p1">
<span class="pali m-text">Kathañca, bhikkhave, pāpabhikkhu ekacārī hoti?</span><br />
<span class="sujato m-text">And how does a bad mendicant act alone?</span><br />
</p>
<p id="an5p103c13p2">
<span class="pali m-text">Idha, bhikkhave, pāpabhikkhu ekakova paccantimesu janapadesu nivāsaṁ kappeti.</span><br />
<span class="sujato m-text">It’s when a bad mendicant dwells alone in the borderlands.</span><br />
</p>
<p id="an5p103c13p3">
<span class="pali m-text">So tattha kulāni upasaṅkamanto lābhaṁ labhati.</span><br />
<span class="sujato m-text">They visit families there to get material possessions.</span><br />
</p>
<p id="an5p103c13p4">
<span class="pali m-text">Evaṁ kho, bhikkhave, pāpabhikkhu ekacārī hoti.</span><br />
<span class="sujato m-text">That’s how a bad mendicant acts alone.</span><br />
</p>
<p id="an5p103c14p1">
<span class="pali m-text">Imehi kho, bhikkhave, pañcahi dhammehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo viññūnaṁ, bahuñca apuññaṁ pasavatī”ti.</span><br />
<span class="sujato m-text">When a bad mendicant has these five qualities, they keep themselves broken and damaged. They deserve to be blamed and criticized by sensible people, and they create much wickedness.”</span><br />
</p>
<p id="an5p103c14p2">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0102.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0104.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>