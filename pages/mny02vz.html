<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 81 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny02vz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 81" />
  <meta name="twitter:title" content="Majjhima Nikāya 81" />
  <meta property="og:url" content="https://theravadan.org/pages/mny02vz.html" />
  <meta property="og:description" content="Middle Discourses 81 Ghaṭikārasutta With Ghaṭikāra Evaṁ me sutaṁ— So I have heard. ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ. At one time the Buddha was wandering in the land of the Kosalans together with a large Saṅgha of mendicants. Atha kho bhagavā maggā …" />
  <meta name="twitter:description" content="Middle Discourses 81 Ghaṭikārasutta With Ghaṭikāra Evaṁ me sutaṁ— So I have heard. ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ. At one time the Buddha was wandering in the land of the Kosalans together with a large Saṅgha of mendicants. Atha kho bhagavā maggā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 81
        </h1>
<!-- content -->
<p><span class="m-text">Middle Discourses 81</span></p>
<p id="mn81c0p2">
<span class="m-text m-primary">Ghaṭikārasutta</span><br />
<span class="m-text">With Ghaṭikāra</span><br />
</p>
<p id="mn81c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn81c1p2">
<span class="m-text m-primary">ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ.</span><br />
<span class="m-text">At one time the Buddha was wandering in the land of the Kosalans together with a large Saṅgha of mendicants.</span><br />
</p>
<p id="mn81c2p1">
<span class="m-text m-primary">Atha kho bhagavā maggā okkamma aññatarasmiṁ padese sitaṁ pātvākāsi.</span><br />
<span class="m-text">Then the Buddha left the road, and at a certain spot he smiled.</span><br />
</p>
<p id="mn81c2p2">
<span class="m-text m-primary">Atha kho āyasmato ānandassa etadahosi:</span><br />
<span class="m-text">Then Venerable Ānanda thought,</span><br />
</p>
<p id="mn81c2p3">
<span class="m-text m-primary">“ko nu kho hetu, ko paccayo bhagavato sitassa pātukammāya?</span><br />
<span class="m-text">“What is the cause, what is the reason why the Buddha smiled?</span><br />
</p>
<p id="mn81c2p4">
<span class="m-text m-primary">Na akāraṇena tathāgatā sitaṁ pātukarontī”ti.</span><br />
<span class="m-text">Realized Ones do not smile for no reason.”</span><br />
</p>
<p id="mn81c2p5">
<span class="m-text m-primary">Atha kho āyasmā ānando ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="m-text">So Ānanda got up from his seat, arranged his robe over one shoulder, raised his joined palms toward the Buddha, and said,</span><br />
</p>
<p id="mn81c2p6">
<span class="m-text m-primary">“ko nu kho, bhante, hetu, ko paccayo bhagavato sitassa pātukammāya?</span><br />
<span class="m-text">“What is the cause, what is the reason why the Buddha smiled?</span><br />
</p>
<p id="mn81c2p7">
<span class="m-text m-primary">Na akāraṇena tathāgatā sitaṁ pātukarontī”ti.</span><br />
<span class="m-text">Realized Ones do not smile for no reason.”</span><br />
</p>
<p id="mn81c3p1">
<span class="m-text m-primary">“Bhūtapubbaṁ, ānanda, imasmiṁ padese vegaḷiṅgaṁ nāma gāmanigamo ahosi iddho ceva phīto ca bahujano ākiṇṇamanusso.</span><br />
<span class="m-text">“Once upon a time, Ānanda, there was a market town in this spot named Vebhaliṅga. It was successful and prosperous and full of people.</span><br />
</p>
<p id="mn81c3p2">
<span class="m-text m-primary">Vegaḷiṅgaṁ kho, ānanda, gāmanigamaṁ kassapo bhagavā arahaṁ sammāsambuddho upanissāya vihāsi.</span><br />
<span class="m-text">And Kassapa, a blessed one, a perfected one, a fully awakened Buddha, lived supported by Vebhaliṅga.</span><br />
</p>
<p id="mn81c3p3">
<span class="m-text m-primary">Idha sudaṁ, ānanda, kassapassa bhagavato arahato sammāsambuddhassa ārāmo ahosi.</span><br />
<span class="m-text">It was here, in fact, that he had his monastery,</span><br />
</p>
<p id="mn81c3p4">
<span class="m-text m-primary">Idha sudaṁ, ānanda, kassapo bhagavā arahaṁ sammāsambuddho nisinnako bhikkhusaṅghaṁ ovadatī”ti.</span><br />
<span class="m-text">where he sat and advised the mendicant Saṅgha.”</span><br />
</p>
<p id="mn81c4p1">
<span class="m-text m-primary">Atha kho āyasmā ānando catugguṇaṁ saṅghāṭiṁ paññapetvā bhagavantaṁ etadavoca:</span><br />
<span class="m-text">Then Ānanda spread out his outer robe folded in four and said to the Buddha,</span><br />
</p>
<p id="mn81c4p2">
<span class="m-text m-primary">“tena hi, bhante, bhagavā nisīdatu ettha.</span><br />
<span class="m-text">“Well then, sir, may the Blessed One sit here!</span><br />
</p>
<p id="mn81c4p3">
<span class="m-text m-primary">Ayaṁ bhūmipadeso dvīhi arahantehi sammāsambuddhehi paribhutto bhavissatī”ti.</span><br />
<span class="m-text">Then this piece of land will have been occupied by two perfected ones, fully awakened Buddhas.”</span><br />
</p>
<p id="mn81c4p4">
<span class="m-text m-primary">Nisīdi bhagavā paññatte āsane.</span><br />
<span class="m-text">The Buddha sat on the seat spread out.</span><br />
</p>
<p id="mn81c4p5">
<span class="m-text m-primary">Nisajja kho bhagavā āyasmantaṁ ānandaṁ āmantesi:</span><br />
<span class="m-text">When he was seated he said to Venerable Ānanda:</span><br />
</p>
<p id="mn81c5p1">
<span class="m-text m-primary">“Bhūtapubbaṁ, ānanda, imasmiṁ padese vegaḷiṅgaṁ nāma gāmanigamo ahosi iddho ceva phīto ca bahujano ākiṇṇamanusso.</span><br />
<span class="m-text">“Once upon a time, Ānanda, there was a market town in this spot named Vebhaliṅga. It was successful and prosperous and full of people.</span><br />
</p>
<p id="mn81c5p2">
<span class="m-text m-primary">Vegaḷiṅgaṁ kho, ānanda, gāmanigamaṁ kassapo bhagavā arahaṁ sammāsambuddho upanissāya vihāsi.</span><br />
<span class="m-text">And Kassapa, a blessed one, a perfected one, a fully awakened Buddha, lived supported by Vebhaliṅga.</span><br />
</p>
<p id="mn81c5p3">
<span class="m-text m-primary">Idha sudaṁ, ānanda, kassapassa bhagavato arahato sammāsambuddhassa ārāmo ahosi.</span><br />
<span class="m-text">It was here, in fact, that he had his monastery,</span><br />
</p>
<p id="mn81c5p4">
<span class="m-text m-primary">Idha sudaṁ, ānanda, kassapo bhagavā arahaṁ sammāsambuddho nisinnako bhikkhusaṅghaṁ ovadati.</span><br />
<span class="m-text">where he sat and advised the mendicant Saṅgha.</span><br />
</p>
<p id="mn81c6p1">
<span class="m-text m-primary">Vegaḷiṅge kho, ānanda, gāmanigame ghaṭikāro nāma kumbhakāro kassapassa bhagavato arahato sammāsambuddhassa upaṭṭhāko ahosi aggupaṭṭhāko.</span><br />
<span class="m-text">The Buddha Kassapa had as chief supporter in Vebhaliṅga a potter named Ghaṭīkāra.</span><br />
</p>
<p id="mn81c6p2">
<span class="m-text m-primary">Ghaṭikārassa kho, ānanda, kumbhakārassa jotipālo nāma māṇavo sahāyo ahosi piyasahāyo.</span><br />
<span class="m-text">Ghaṭīkāra had a dear friend named Jotipāla, a brahmin student.</span><br />
</p>
<p id="mn81c6p3">
<span class="m-text m-primary">Atha kho, ānanda, ghaṭikāro kumbhakāro jotipālaṁ māṇavaṁ āmantesi:</span><br />
<span class="m-text">Then Ghaṭīkāra addressed Jotipāla,</span><br />
</p>
<p id="mn81c6p4">
<span class="m-text m-primary">‘āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">‘Come, dear Jotipāla, let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c6p5">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c6p6">
<span class="m-text m-primary">Evaṁ vutte, ānanda, jotipālo māṇavo ghaṭikāraṁ kumbhakāraṁ etadavoca:</span><br />
<span class="m-text">When he said this, Jotipāla said to him,</span><br />
</p>
<p id="mn81c6p7">
<span class="m-text m-primary">‘alaṁ, samma ghaṭikāra.</span><br />
<span class="m-text">‘Enough, dear Ghaṭīkāra.</span><br />
</p>
<p id="mn81c6p8">
<span class="m-text m-primary">Kiṁ pana tena muṇḍakena samaṇakena diṭṭhenā’ti?</span><br />
<span class="m-text">What’s the use of seeing that baldy, that fake ascetic?’</span><br />
</p>
<p id="mn81c6p9">
<span class="m-text m-primary">Dutiyampi kho, ānanda …pe…</span><br />
<span class="m-text">For a second time …</span><br />
</p>
<p id="mn81c6p10">
<span class="m-text m-primary">tatiyampi kho, ānanda, ghaṭikāro kumbhakāro jotipālaṁ māṇavaṁ etadavoca:</span><br />
<span class="m-text">and a third time, Ghaṭīkāra addressed Jotipāla,</span><br />
</p>
<p id="mn81c6p11">
<span class="m-text m-primary">‘āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">‘Come, dear Jotipāla, let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c6p12">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c6p13">
<span class="m-text m-primary">Tatiyampi kho, ānanda, jotipālo māṇavo ghaṭikāraṁ kumbhakāraṁ etadavoca:</span><br />
<span class="m-text">For a third time, Jotipāla said to him,</span><br />
</p>
<p id="mn81c6p14">
<span class="m-text m-primary">‘alaṁ, samma ghaṭikāra.</span><br />
<span class="m-text">‘Enough, dear Ghaṭīkāra.</span><br />
</p>
<p id="mn81c6p15">
<span class="m-text m-primary">Kiṁ pana tena muṇḍakena samaṇakena diṭṭhenā’ti?</span><br />
<span class="m-text">What’s the use of seeing that baldy, that fake ascetic?’</span><br />
</p>
<p id="mn81c6p16">
<span class="m-text m-primary">‘Tena hi, samma jotipāla, sottisināniṁ ādāya nadiṁ gamissāma sināyitun’ti.</span><br />
<span class="m-text">‘Well then, dear Jotipāla, let’s take some bathing paste of powdered shell and go to the river to bathe.’</span><br />
</p>
<p id="mn81c6p17">
<span class="m-text m-primary">‘Evaṁ, sammā’ti kho, ānanda, jotipālo māṇavo ghaṭikārassa kumbhakārassa paccassosi.</span><br />
<span class="m-text">‘Yes, dear,’ replied Jotipāla.</span><br />
</p>
<p id="mn81c6p18">
<span class="m-text m-primary">Atha kho, ānanda, ghaṭikāro ca kumbhakāro jotipālo ca māṇavo sottisināniṁ ādāya nadiṁ agamaṁsu sināyituṁ.</span><br />
<span class="m-text">So that’s what they did.</span><br />
</p>
<p id="mn81c7p1">
<span class="m-text m-primary">Atha kho, ānanda, ghaṭikāro kumbhakāro jotipālaṁ māṇavaṁ āmantesi:</span><br />
<span class="m-text">Then Ghaṭīkāra addressed Jotipāla,</span><br />
</p>
<p id="mn81c7p2">
<span class="m-text m-primary">‘ayaṁ, samma jotipāla, kassapassa bhagavato arahato sammāsambuddhassa avidūre ārāmo.</span><br />
<span class="m-text">‘Dear Jotipāla, the Buddha Kassapa’s monastery is not far away.</span><br />
</p>
<p id="mn81c7p3">
<span class="m-text m-primary">Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">Let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c7p4">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c7p5">
<span class="m-text m-primary">Evaṁ vutte, ānanda, jotipālo māṇavo ghaṭikāraṁ kumbhakāraṁ etadavoca:</span><br />
<span class="m-text">When he said this, Jotipāla said to him,</span><br />
</p>
<p id="mn81c7p6">
<span class="m-text m-primary">‘alaṁ, samma ghaṭikāra.</span><br />
<span class="m-text">‘Enough, dear Ghaṭīkāra.</span><br />
</p>
<p id="mn81c7p7">
<span class="m-text m-primary">Kiṁ pana tena muṇḍakena samaṇakena diṭṭhenā’ti?</span><br />
<span class="m-text">What’s the use of seeing that baldy, that fake ascetic?’</span><br />
</p>
<p id="mn81c7p8">
<span class="m-text m-primary">Dutiyampi kho, ānanda …pe…</span><br />
<span class="m-text">For a second time …</span><br />
</p>
<p id="mn81c7p9">
<span class="m-text m-primary">tatiyampi kho, ānanda, ghaṭikāro kumbhakāro jotipālaṁ māṇavaṁ etadavoca:</span><br />
<span class="m-text">and a third time, Ghaṭīkāra addressed Jotipāla,</span><br />
</p>
<p id="mn81c7p10">
<span class="m-text m-primary">‘ayaṁ, samma jotipāla, kassapassa bhagavato arahato sammāsambuddhassa avidūre ārāmo.</span><br />
<span class="m-text">‘Dear Jotipāla, the Buddha Kassapa’s monastery is not far away.</span><br />
</p>
<p id="mn81c7p11">
<span class="m-text m-primary">Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">Let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c7p12">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c7p13">
<span class="m-text m-primary">Tatiyampi kho, ānanda, jotipālo māṇavo ghaṭikāraṁ kumbhakāraṁ etadavoca:</span><br />
<span class="m-text">For a third time, Jotipāla said to him,</span><br />
</p>
<p id="mn81c7p14">
<span class="m-text m-primary">‘alaṁ, samma ghaṭikāra.</span><br />
<span class="m-text">‘Enough, dear Ghaṭīkāra.</span><br />
</p>
<p id="mn81c7p15">
<span class="m-text m-primary">Kiṁ pana tena muṇḍakena samaṇakena diṭṭhenā’ti?</span><br />
<span class="m-text">What’s the use of seeing that baldy, that fake ascetic?’</span><br />
</p>
<p id="mn81c8p1">
<span class="m-text m-primary">Atha kho, ānanda, ghaṭikāro kumbhakāro jotipālaṁ māṇavaṁ ovaṭṭikāyaṁ parāmasitvā etadavoca:</span><br />
<span class="m-text">Then Ghaṭīkāra grabbed Jotipāla by the belt and said,</span><br />
</p>
<p id="mn81c8p2">
<span class="m-text m-primary">‘ayaṁ, samma jotipāla, kassapassa bhagavato arahato sammāsambuddhassa avidūre ārāmo.</span><br />
<span class="m-text">‘Dear Jotipāla, the Buddha Kassapa’s monastery is not far away.</span><br />
</p>
<p id="mn81c8p3">
<span class="m-text m-primary">Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">Let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c8p4">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c8p5">
<span class="m-text m-primary">Atha kho, ānanda, jotipālo māṇavo ovaṭṭikaṁ vinivaṭṭetvā ghaṭikāraṁ kumbhakāraṁ etadavoca:</span><br />
<span class="m-text">So Jotipāla undid his belt and said to Ghaṭīkāra,</span><br />
</p>
<p id="mn81c8p6">
<span class="m-text m-primary">‘alaṁ, samma ghaṭikāra.</span><br />
<span class="m-text">‘Enough, dear Ghaṭīkāra.</span><br />
</p>
<p id="mn81c8p7">
<span class="m-text m-primary">Kiṁ pana tena muṇḍakena samaṇakena diṭṭhenā’ti?</span><br />
<span class="m-text">What’s the use of seeing that baldy, that fake ascetic?’</span><br />
</p>
<p id="mn81c9p1">
<span class="m-text m-primary">Atha kho, ānanda, ghaṭikāro kumbhakāro jotipālaṁ māṇavaṁ sīsaṁnhātaṁ kesesu parāmasitvā etadavoca:</span><br />
<span class="m-text">Then Ghaṭīkāra grabbed Jotipāla by the hair of his freshly-washed head and said,</span><br />
</p>
<p id="mn81c9p2">
<span class="m-text m-primary">‘ayaṁ, samma jotipāla, kassapassa bhagavato arahato sammāsambuddhassa avidūre ārāmo.</span><br />
<span class="m-text">‘Dear Jotipāla, the Buddha Kassapa’s monastery is not far away.</span><br />
</p>
<p id="mn81c9p3">
<span class="m-text m-primary">Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma.</span><br />
<span class="m-text">Let’s go to see the Blessed One Kassapa, the perfected one, the fully awakened Buddha.</span><br />
</p>
<p id="mn81c9p4">
<span class="m-text m-primary">Sādhusammatañhi me tassa bhagavato dassanaṁ arahato sammāsambuddhassā’ti.</span><br />
<span class="m-text">For I regard it as holy to see that Blessed One.’</span><br />
</p>
<p id="mn81c9p5">
<span class="m-text m-primary">Atha kho, ānanda, jotipālassa māṇavassa etadahosi:</span><br />
<span class="m-text">Then Jotipāla thought,</span><br />
</p>
<p id="mn81c9p6">
<span class="m-text m-primary">‘acchariyaṁ vata bho, abbhutaṁ vata bho.</span><br />
<span class="m-text">‘It’s incredible, it’s amazing,</span><br />
</p>
<p id="mn81c9p7">
<span class="m-text m-primary">Yatra hi nāmāyaṁ ghaṭikāro kumbhakāro ittarajacco samāno amhākaṁ sīsaṁnhātānaṁ kesesu parāmasitabbaṁ maññissati;</span><br />
<span class="m-text">how this potter Ghaṭikāra, though born in a lower caste, should presume to grab me by the hair of my freshly-washed head!</span><br />
</p>
<p id="mn81c9p8">
<span class="m-text m-primary">na vatidaṁ kira orakaṁ maññe bhavissatī’ti;</span><br />
<span class="m-text">This must be no ordinary matter.’</span><br />
</p>
<p id="mn81c9p9">
<span class="m-text m-primary">ghaṭikāraṁ kumbhakāraṁ etadavoca:</span><br />
<span class="m-text">He said to Ghaṭīkāra,</span><br />
</p>
<p id="mn81c9p10">
<span class="m-text m-primary">‘yāvatādohipi, samma ghaṭikārā’ti?</span><br />
<span class="m-text">‘You’d even milk it to this extent, dear Ghaṭīkāra?’</span><br />
</p>
<p id="mn81c9p11">
<span class="m-text m-primary">‘Yāvatādohipi, samma jotipāla.</span><br />
<span class="m-text">‘I even milk it to this extent, dear Jotipāla.</span><br />
</p>
<p id="mn81c9p12">
<span class="m-text m-primary">Tathā hi pana me sādhusammataṁ tassa bhagavato dassanaṁ arahato sammāsambuddhassā’ti.</span><br />
<span class="m-text">For that is how holy I regard it to see that Blessed One.’</span><br />
</p>
<p id="mn81c9p13">
<span class="m-text m-primary">‘Tena hi, samma ghaṭikāra, muñca; gamissāmā’ti.</span><br />
<span class="m-text">‘Well then, dear Ghaṭīkāra, release me, we shall go.’</span><br />
</p>
<p id="mn81c10p1">
<span class="m-text m-primary">Atha kho, ānanda, ghaṭikāro ca kumbhakāro jotipālo ca māṇavo yena kassapo bhagavā arahaṁ sammāsambuddho tenupasaṅkamiṁsu; upasaṅkamitvā ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdi. Jotipālo pana māṇavo kassapena bhagavatā arahatā sammāsambuddhena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="m-text">Then Ghaṭīkāra the potter and Jotipāla the brahmin student went to the Buddha Kassapa. Ghaṭīkāra bowed and sat down to one side, but Jotipāla exchanged greetings with the Buddha and sat down to one side.</span><br />
</p>
<p id="mn81c10p2">
<span class="m-text m-primary">Ekamantaṁ nisinno kho, ānanda, ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">Ghaṭīkāra said to the Buddha Kassapa,</span><br />
</p>
<p id="mn81c10p3">
<span class="m-text m-primary">‘ayaṁ me, bhante, jotipālo māṇavo sahāyo piyasahāyo.</span><br />
<span class="m-text">‘Sir, this is my dear friend Jotipāla, a brahmin student.</span><br />
</p>
<p id="mn81c10p4">
<span class="m-text m-primary">Imassa bhagavā dhammaṁ desetū’ti.</span><br />
<span class="m-text">Please teach him the Dhamma.’</span><br />
</p>
<p id="mn81c10p5">
<span class="m-text m-primary">Atha kho, ānanda, kassapo bhagavā arahaṁ sammāsambuddho ghaṭikārañca kumbhakāraṁ jotipālañca māṇavaṁ dhammiyā kathāya sandassesi samādapesi samuttejesi sampahaṁsesi.</span><br />
<span class="m-text">Then the Buddha Kassapa educated, encouraged, fired up, and inspired Ghaṭikāra and Jotipāla with a Dhamma talk.</span><br />
</p>
<p id="mn81c10p6">
<span class="m-text m-primary">Atha kho, ānanda, ghaṭikāro ca kumbhakāro jotipālo ca māṇavo kassapena bhagavatā arahatā sammāsambuddhena dhammiyā kathāya sandassitā samādapitā samuttejitā sampahaṁsitā kassapassa bhagavato arahato sammāsambuddhassa bhāsitaṁ abhinanditvā anumoditvā uṭṭhāyāsanā kassapaṁ bhagavantaṁ arahantaṁ sammāsambuddhaṁ abhivādetvā padakkhiṇaṁ katvā pakkamiṁsu.</span><br />
<span class="m-text">Then they got up from their seat, bowed, and respectfully circled the Buddha Kassapa, keeping him on their right, before leaving.</span><br />
</p>
<p id="mn81c11p1">
<span class="m-text m-primary">Atha kho, ānanda, jotipālo māṇavo ghaṭikāraṁ kumbhakāraṁ etadavoca:</span><br />
<span class="m-text">Then Jotipāla said to Ghatīkāra,</span><br />
</p>
<p id="mn81c11p2">
<span class="m-text m-primary">‘imaṁ nu tvaṁ, samma ghaṭikāra, dhammaṁ suṇanto atha ca pana agārasmā anagāriyaṁ na pabbajissasī’ti?</span><br />
<span class="m-text">‘Dear Ghaṭīkāra, you have heard this teaching, so why don’t you go forth from the lay life to homelessness?’</span><br />
</p>
<p id="mn81c11p3">
<span class="m-text m-primary">‘Nanu maṁ, samma jotipāla, jānāsi, andhe jiṇṇe mātāpitaro posemī’ti?</span><br />
<span class="m-text">‘Don’t you know, dear Jotipāla, that I look after my blind old parents?’</span><br />
</p>
<p id="mn81c11p4">
<span class="m-text m-primary">‘Tena hi, samma ghaṭikāra, ahaṁ agārasmā anagāriyaṁ pabbajissāmī’ti.</span><br />
<span class="m-text">‘Well then, dear Ghaṭīkāra, I shall go forth from the lay life to homelessness.’</span><br />
</p>
<p id="mn81c12p1">
<span class="m-text m-primary">Atha kho, ānanda, ghaṭikāro ca kumbhakāro jotipālo ca māṇavo yena kassapo bhagavā arahaṁ sammāsambuddho tenupasaṅkamiṁsu; upasaṅkamitvā kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdiṁsu. Ekamantaṁ nisinno kho, ānanda, ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">Then Ghaṭīkāra and Jotipāla went to the Buddha Kassapa, bowed and sat down to one side. Ghaṭīkāra said to the Buddha Kassapa,</span><br />
</p>
<p id="mn81c12p2">
<span class="m-text m-primary">‘ayaṁ me, bhante, jotipālo māṇavo sahāyo piyasahāyo.</span><br />
<span class="m-text">‘Sir, this is my dear friend Jotipāla, a brahmin student.</span><br />
</p>
<p id="mn81c12p3">
<span class="m-text m-primary">Imaṁ bhagavā pabbājetū’ti.</span><br />
<span class="m-text">Please give him the going forth.’</span><br />
</p>
<p id="mn81c12p4">
<span class="m-text m-primary">Alattha kho, ānanda, jotipālo māṇavo kassapassa bhagavato arahato sammāsambuddhassa santike pabbajjaṁ, alattha upasampadaṁ.</span><br />
<span class="m-text">And Jotipāla the brahmin student received the going forth, the ordination in the Buddha’s presence.</span><br />
</p>
<p id="mn81c13p1">
<span class="m-text m-primary">Atha kho, ānanda, kassapo bhagavā arahaṁ sammāsambuddho acirūpasampanne jotipāle māṇave aḍḍhamāsupasampanne vegaḷiṅge yathābhirantaṁ viharitvā yena bārāṇasī tena cārikaṁ pakkāmi.</span><br />
<span class="m-text">Not long after Jotipāla’s ordination, a fortnight later, the Buddha Kassapa—having stayed in Vebhaliṅga as long as he wished—set out for Benares.</span><br />
</p>
<p id="mn81c13p2">
<span class="m-text m-primary">Anupubbena cārikaṁ caramāno yena bārāṇasī tadavasari.</span><br />
<span class="m-text">Traveling stage by stage, he arrived at Benares,</span><br />
</p>
<p id="mn81c13p3">
<span class="m-text m-primary">Tatra sudaṁ, ānanda, kassapo bhagavā arahaṁ sammāsambuddho bārāṇasiyaṁ viharati isipatane migadāye.</span><br />
<span class="m-text">where he stayed near Benares, in the deer park at Isipatana.</span><br />
</p>
<p id="mn81c14p1">
<span class="m-text m-primary">Assosi kho, ānanda, kikī kāsirājā: ‘kassapo kira bhagavā arahaṁ sammāsambuddho bārāṇasiṁ anuppatto bārāṇasiyaṁ viharati isipatane migadāye’ti.</span><br />
<span class="m-text">King Kikī of Kāsi heard that he had arrived.</span><br />
</p>
<p id="mn81c14p2">
<span class="m-text m-primary">Atha kho, ānanda, kikī kāsirājā bhadrāni bhadrāni yānāni yojāpetvā bhadraṁ yānaṁ abhiruhitvā bhadrehi bhadrehi yānehi bārāṇasiyā niyyāsi mahaccarājānubhāvena kassapaṁ bhagavantaṁ arahantaṁ sammāsambuddhaṁ dassanāya.</span><br />
<span class="m-text">He had the finest carriages harnessed. He then mounted a fine carriage and, along with other fine carriages, set out in full royal pomp from Benares to see the Buddha Kassapa.</span><br />
</p>
<p id="mn81c14p3">
<span class="m-text m-primary">Yāvatikā yānassa bhūmi yānena gantvā yānā paccorohitvā pattikova yena kassapo bhagavā arahaṁ sammāsambuddho tenupasaṅkami; upasaṅkamitvā kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdi.</span><br />
<span class="m-text">He went by carriage as far as the terrain allowed, then descended and approached the Buddha Kassapa on foot. He bowed and sat down to one side.</span><br />
</p>
<p id="mn81c14p4">
<span class="m-text m-primary">Ekamantaṁ nisinnaṁ kho, ānanda, kikiṁ kāsirājānaṁ kassapo bhagavā arahaṁ sammāsambuddho dhammiyā kathāya sandassesi samādapesi samuttejesi sampahaṁsesi.</span><br />
<span class="m-text">The Buddha educated, encouraged, fired up, and inspired him with a Dhamma talk.</span><br />
</p>
<p id="mn81c14p5">
<span class="m-text m-primary">Atha kho, ānanda, kikī kāsirājā kassapena bhagavatā arahatā sammāsambuddhena dhammiyā kathāya sandassito samādapito samuttejito sampahaṁsito kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">Then King Kikī said to the Buddha,</span><br />
</p>
<p id="mn81c14p6">
<span class="m-text m-primary">‘adhivāsetu me, bhante, bhagavā svātanāya bhattaṁ saddhiṁ bhikkhusaṅghenā’ti.</span><br />
<span class="m-text">‘Sir, would the Buddha together with the mendicant Saṅgha please accept tomorrow’s meal from me?’</span><br />
</p>
<p id="mn81c14p7">
<span class="m-text m-primary">Adhivāsesi kho, ānanda, kassapo bhagavā arahaṁ sammāsambuddho tuṇhībhāvena.</span><br />
<span class="m-text">The Buddha Kassapa consented in silence.</span><br />
</p>
<p id="mn81c15p1">
<span class="m-text m-primary">Atha kho, ānanda, kikī kāsirājā kassapassa bhagavato sammāsambuddhassa adhivāsanaṁ viditvā uṭṭhāyāsanā kassapaṁ bhagavantaṁ arahantaṁ sammāsambuddhaṁ abhivādetvā padakkhiṇaṁ katvā pakkāmi.</span><br />
<span class="m-text">Then, knowing that the Buddha had consented, King Kikī got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn81c16p1">
<span class="m-text m-primary">Atha kho, ānanda, kikī kāsirājā tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā paṇḍupuṭakassa sālino vigatakāḷakaṁ anekasūpaṁ anekabyañjanaṁ, kassapassa bhagavato arahato sammāsambuddhassa kālaṁ ārocāpesi:</span><br />
<span class="m-text">And when the night had passed, King Kikī had a variety of delicious foods prepared in his own home—soft saffron rice with the dark grains picked out, served with many soups and sauces. Then he had the Buddha informed of the time, saying,</span><br />
</p>
<p id="mn81c16p2">
<span class="m-text m-primary">‘kālo, bhante, niṭṭhitaṁ bhattan’ti.</span><br />
<span class="m-text">‘Sir, it’s time. The meal is ready.’</span><br />
</p>
<p id="mn81c17p1">
<span class="m-text m-primary">Atha kho, ānanda, kassapo bhagavā arahaṁ sammāsambuddho pubbaṇhasamayaṁ nivāsetvā pattacīvaramādāya yena kikissa kāsirañño nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span><br />
<span class="m-text">Then Kassapa Buddha robed up in the morning and, taking his bowl and robe, went to the home of King Kikī, where he sat on the seat spread out, together with the Saṅgha of mendicants.</span><br />
</p>
<p id="mn81c17p2">
<span class="m-text m-primary">Atha kho, ānanda, kikī kāsirājā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi.</span><br />
<span class="m-text">Then King Kikī served and satisfied the mendicant Saṅgha headed by the Buddha with his own hands with a variety of delicious foods.</span><br />
</p>
<p id="mn81c17p3">
<span class="m-text m-primary">Atha kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="m-text">When the Buddha Kassapa had eaten and washed his hand and bowl, King Kikī took a low seat and sat to one side.</span><br />
</p>
<p id="mn81c17p4">
<span class="m-text m-primary">Ekamantaṁ nisinno kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">There he said to the Buddha Kassapa,</span><br />
</p>
<p id="mn81c17p5">
<span class="m-text m-primary">‘adhivāsetu me, bhante, bhagavā bārāṇasiyaṁ vassāvāsaṁ;</span><br />
<span class="m-text">‘Sir, may the Buddha please accept my invitation to reside in Benares for the rainy season.</span><br />
</p>
<p id="mn81c17p6">
<span class="m-text m-primary">evarūpaṁ saṅghassa upaṭṭhānaṁ bhavissatī’ti.</span><br />
<span class="m-text">The Saṅgha will be looked after in the same style.’</span><br />
</p>
<p id="mn81c17p7">
<span class="m-text m-primary">‘Alaṁ, mahārāja.</span><br />
<span class="m-text">‘Enough, great king.</span><br />
</p>
<p id="mn81c17p8">
<span class="m-text m-primary">Adhivuttho me vassāvāso’ti.</span><br />
<span class="m-text">I have already accepted an invitation for the rains residence.’</span><br />
</p>
<p id="mn81c17p9">
<span class="m-text m-primary">Dutiyampi kho, ānanda …</span><br />
<span class="m-text">For a second time …</span><br />
</p>
<p id="mn81c17p10">
<span class="m-text m-primary">tatiyampi kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">and a third time King Kikī said to the Buddha Kassapa,</span><br />
</p>
<p id="mn81c17p11">
<span class="m-text m-primary">‘adhivāsetu me, bhante, bhagavā bārāṇasiyaṁ vassāvāsaṁ;</span><br />
<span class="m-text">‘Sir, may the Buddha please accept my invitation to reside in Benares for the rainy season.</span><br />
</p>
<p id="mn81c17p12">
<span class="m-text m-primary">evarūpaṁ saṅghassa upaṭṭhānaṁ bhavissatī’ti.</span><br />
<span class="m-text">The Saṅgha will be looked after in the same style.’</span><br />
</p>
<p id="mn81c17p13">
<span class="m-text m-primary">‘Alaṁ, mahārāja.</span><br />
<span class="m-text">‘Enough, Great King.</span><br />
</p>
<p id="mn81c17p14">
<span class="m-text m-primary">Adhivuttho me vassāvāso’ti.</span><br />
<span class="m-text">I have already accepted an invitation for the rains residence.’</span><br />
</p>
<p id="mn81c17p15">
<span class="m-text m-primary">Atha kho, ānanda, kikissa kāsirañño ‘na me kassapo bhagavā arahaṁ sammāsambuddho adhivāseti bārāṇasiyaṁ vassāvāsan’ti ahudeva aññathattaṁ, ahu domanassaṁ.</span><br />
<span class="m-text">Then King Kikī, thinking, ‘The Buddha does not accept my invitation to reside for the rains in Benares,’ became sad and upset.</span><br />
</p>
<p id="mn81c17p16">
<span class="m-text m-primary">Atha kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca:</span><br />
<span class="m-text">Then King Kikī said to the Buddha Kassapa,</span><br />
</p>
<p id="mn81c17p17">
<span class="m-text m-primary">‘atthi nu kho, bhante, añño koci mayā upaṭṭhākataro’ti?</span><br />
<span class="m-text">‘Sir, do you have another supporter better than me?’</span><br />
</p>
<p id="mn81c18p1">
<span class="m-text m-primary">‘Atthi, mahārāja, vegaḷiṅgaṁ nāma gāmanigamo.</span><br />
<span class="m-text">‘Great king, there is a market town named Vebhaliṅga,</span><br />
</p>
<p id="mn81c18p2">
<span class="m-text m-primary">Tattha ghaṭikāro nāma kumbhakāro;</span><br />
<span class="m-text">where there’s a potter named Ghaṭīkāra.</span><br />
</p>
<p id="mn81c18p3">
<span class="m-text m-primary">so me upaṭṭhāko aggupaṭṭhāko.</span><br />
<span class="m-text">He is my chief supporter.</span><br />
</p>
<p id="mn81c18p4">
<span class="m-text m-primary">Tuyhaṁ kho pana, mahārāja, na me kassapo bhagavā arahaṁ sammāsambuddho adhivāseti bārāṇasiyaṁ vassāvāsanti attheva aññathattaṁ, atthi domanassaṁ.</span><br />
<span class="m-text">Now, great king, you thought, “The Buddha does not accept my invitation to reside for the rains in Benares,” and you became sad and upset.</span><br />
</p>
<p id="mn81c18p5">
<span class="m-text m-primary">Tayidaṁ ghaṭikārassa kumbhakārassa natthi ca na ca bhavissati.</span><br />
<span class="m-text">But Ghaṭīkāra doesn’t get upset, nor will he.</span><br />
</p>
<p id="mn81c18p6">
<span class="m-text m-primary">Ghaṭikāro kho, mahārāja, kumbhakāro buddhaṁ saraṇaṁ gato, dhammaṁ saraṇaṁ gato, saṅghaṁ saraṇaṁ gato.</span><br />
<span class="m-text">Ghaṭīkāra has gone for refuge to the Buddha, the teaching, and the Saṅgha.</span><br />
</p>
<p id="mn81c18p7">
<span class="m-text m-primary">Ghaṭikāro kho, mahārāja, kumbhakāro pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, surāmerayamajjapamādaṭṭhānā paṭivirato.</span><br />
<span class="m-text">He doesn’t kill living creatures, steal, commit sexual misconduct, lie, or take alcoholic drinks that cause negligence.</span><br />
</p>
<p id="mn81c18p8">
<span class="m-text m-primary">Ghaṭikāro kho, mahārāja, kumbhakāro buddhe aveccappasādena samannāgato, dhamme aveccappasādena samannāgato, saṅghe aveccappasādena samannāgato, ariyakantehi sīlehi samannāgato.</span><br />
<span class="m-text">He has experiential confidence in the Buddha, the teaching, and the Saṅgha, and has the ethics loved by the noble ones.</span><br />
</p>
<p id="mn81c18p9">
<span class="m-text m-primary">Ghaṭikāro kho, mahārāja, kumbhakāro dukkhe nikkaṅkho, dukkhasamudaye nikkaṅkho, dukkhanirodhe nikkaṅkho, dukkhanirodhagāminiyā paṭipadāya nikkaṅkho.</span><br />
<span class="m-text">He is free of doubt regarding suffering, its origin, its cessation, and the practice that leads to its cessation.</span><br />
</p>
<p id="mn81c18p10">
<span class="m-text m-primary">Ghaṭikāro kho, mahārāja, kumbhakāro ekabhattiko brahmacārī sīlavā kalyāṇadhammo.</span><br />
<span class="m-text">He eats in one part of the day; he’s celibate, ethical, and of good character.</span><br />
</p>
<p id="mn81c18p11">
<span class="m-text m-primary">Ghaṭikāro kho, mahārāja, kumbhakāro nikkhittamaṇisuvaṇṇo apetajātarūparajato.</span><br />
<span class="m-text">He has set aside gems and gold, and rejected gold and money.</span><br />
</p>
<p id="mn81c18p12">
<span class="m-text m-primary">Ghaṭikāro kho, mahārāja, kumbhakāro pannamusalo na sahatthā pathaviṁ khaṇati.</span><br />
<span class="m-text">He’s put down the shovel and doesn’t dig the earth with his own hands.</span><br />
</p>
<p id="mn81c18p13">
<span class="m-text m-primary">Yaṁ hoti kūlapaluggaṁ vā mūsikukkaro vā taṁ kājena āharitvā bhājanaṁ karitvā evamāha:</span><br />
<span class="m-text">He takes what has crumbled off by a riverbank or been dug up by mice, and brings it back in a carrier. When he has made a pot, he says,</span><br />
</p>
<p id="mn81c18p14">
<span class="m-text m-primary">“ettha yo icchati taṇḍulapaṭibhastāni vā muggapaṭibhastāni vā kaḷāyapaṭibhastāni vā nikkhipitvā yaṁ icchati taṁ haratū”ti.</span><br />
<span class="m-text">“Anyone may leave bagged sesame, mung beans, or chickpeas here and take what they wish.”</span><br />
</p>
<p id="mn81c18p15">
<span class="m-text m-primary">Ghaṭikāro kho, mahārāja, kumbhakāro andhe jiṇṇe mātāpitaro poseti.</span><br />
<span class="m-text">He looks after his blind old parents.</span><br />
</p>
<p id="mn81c18p16">
<span class="m-text m-primary">Ghaṭikāro kho, mahārāja, kumbhakāro pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā.</span><br />
<span class="m-text">And since he has ended the five lower fetters, Ghaṭīkāra will be reborn spontaneously and will become extinguished there, not liable to return from that world.</span><br />
</p>
<p id="mn81c19p1">
<span class="m-text m-primary">Ekamidāhaṁ, mahārāja, samayaṁ vegaḷiṅge nāma gāmanigame viharāmi.</span><br />
<span class="m-text">This one time, great king, I was staying near the market town of Vebhaliṅga.</span><br />
</p>
<p id="mn81c19p2">
<span class="m-text m-primary">Atha khvāhaṁ, mahārāja, pubbaṇhasamayaṁ nivāsetvā pattacīvaramādāya yena ghaṭikārassa kumbhakārassa mātāpitaro tenupasaṅkamiṁ; upasaṅkamitvā ghaṭikārassa kumbhakārassa mātāpitaro etadavocaṁ:</span><br />
<span class="m-text">Then I robed up in the morning and, taking my bowl and robe, went to the home of Ghaṭīkāra’s parents, where I said to them,</span><br />
</p>
<p id="mn81c19p3">
<span class="m-text m-primary">“handa ko nu kho ayaṁ bhaggavo gato”ti?</span><br />
<span class="m-text">“Excuse me, where has Bhaggava gone?”</span><br />
</p>
<p id="mn81c19p4">
<span class="m-text m-primary">“Nikkhanto kho te, bhante, upaṭṭhāko antokumbhiyā odanaṁ gahetvā pariyogā sūpaṁ gahetvā paribhuñjā”ti.</span><br />
<span class="m-text">“Your supporter has gone out, sir. But take rice from the pot and sauce from the pan and eat.”</span><br />
</p>
<p id="mn81c19p5">
<span class="m-text m-primary">Atha khvāhaṁ, mahārāja, kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkamiṁ.</span><br />
<span class="m-text">So that’s what I did. And after eating I got up from my seat and left.</span><br />
</p>
<p id="mn81c19p6">
<span class="m-text m-primary">Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca:</span><br />
<span class="m-text">Then Ghaṭīkāra went up to his parents and said,</span><br />
</p>
<p id="mn81c19p7">
<span class="m-text m-primary">“ko kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti?</span><br />
<span class="m-text">“Who took rice from the pot and sauce from the pan, ate it, and left?”</span><br />
</p>
<p id="mn81c19p8">
<span class="m-text m-primary">“Kassapo, tāta, bhagavā arahaṁ sammāsambuddho kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti?</span><br />
<span class="m-text">“It was the Buddha Kassapa, my dear.”</span><br />
</p>
<p id="mn81c19p9">
<span class="m-text m-primary">Atha kho, mahārāja, ghaṭikārassa kumbhakārassa etadahosi:</span><br />
<span class="m-text">Then Ghaṭīkāra thought,</span><br />
</p>
<p id="mn81c19p10">
<span class="m-text m-primary">“lābhā vata me, suladdhaṁ vata me,</span><br />
<span class="m-text">“I’m so fortunate, so very fortunate,</span><br />
</p>
<p id="mn81c19p11">
<span class="m-text m-primary">yassa me kassapo bhagavā arahaṁ sammāsambuddho evaṁ abhivissattho”ti.</span><br />
<span class="m-text">in that the Buddha Kassapa trusts me so much!”</span><br />
</p>
<p id="mn81c19p12">
<span class="m-text m-primary">Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ.</span><br />
<span class="m-text">Then joy and happiness did not leave him for a fortnight, or his parents for a week.</span><br />
</p>
<p id="mn81c20p1">
<span class="m-text m-primary">Ekamidāhaṁ, mahārāja, samayaṁ tattheva vegaḷiṅge nāma gāmanigame viharāmi.</span><br />
<span class="m-text">Another time, great king, I was staying near that same market town of Vebhaliṅga.</span><br />
</p>
<p id="mn81c20p2">
<span class="m-text m-primary">Atha khvāhaṁ, mahārāja, pubbaṇhasamayaṁ nivāsetvā pattacīvaramādāya yena ghaṭikārassa kumbhakārassa mātāpitaro tenupasaṅkamiṁ; upasaṅkamitvā ghaṭikārassa kumbhakārassa mātāpitaro etadavocaṁ:</span><br />
<span class="m-text">Then I robed up in the morning and, taking my bowl and robe, went to the home of Ghaṭīkāra’s parents, where I said to them,</span><br />
</p>
<p id="mn81c20p3">
<span class="m-text m-primary">“handa ko nu kho ayaṁ bhaggavo gato”ti?</span><br />
<span class="m-text">“Excuse me, where has Bhaggava gone?”</span><br />
</p>
<p id="mn81c20p4">
<span class="m-text m-primary">“Nikkhanto kho te, bhante, upaṭṭhāko anto kaḷopiyā kummāsaṁ gahetvā pariyogā sūpaṁ gahetvā paribhuñjā”ti.</span><br />
<span class="m-text">“Your supporter has gone out, sir. But take porridge from the pot and sauce from the pan and eat.”</span><br />
</p>
<p id="mn81c20p5">
<span class="m-text m-primary">Atha khvāhaṁ, mahārāja, kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkamiṁ.</span><br />
<span class="m-text">So that’s what I did. And after eating I got up from my seat and left.</span><br />
</p>
<p id="mn81c20p6">
<span class="m-text m-primary">Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca:</span><br />
<span class="m-text">Then Ghaṭīkāra went up to his parents and said,</span><br />
</p>
<p id="mn81c20p7">
<span class="m-text m-primary">“ko kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti?</span><br />
<span class="m-text">“Who took porridge from the pot and sauce from the pan, ate it, and left?”</span><br />
</p>
<p id="mn81c20p8">
<span class="m-text m-primary">“Kassapo, tāta, bhagavā arahaṁ sammāsambuddho kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti.</span><br />
<span class="m-text">“It was the Buddha Kassapa, my dear.”</span><br />
</p>
<p id="mn81c20p9">
<span class="m-text m-primary">Atha kho, mahārāja, ghaṭikārassa kumbhakārassa etadahosi:</span><br />
<span class="m-text">Then Ghaṭīkāra thought,</span><br />
</p>
<p id="mn81c20p10">
<span class="m-text m-primary">“lābhā vata me, suladdhaṁ vata me,</span><br />
<span class="m-text">“I’m so fortunate, so very fortunate,</span><br />
</p>
<p id="mn81c20p11">
<span class="m-text m-primary">yassa me kassapo bhagavā arahaṁ sammāsambuddho evaṁ abhivissattho”ti.</span><br />
<span class="m-text">to be trusted so much by the Buddha Kassapa!”</span><br />
</p>
<p id="mn81c20p12">
<span class="m-text m-primary">Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ.</span><br />
<span class="m-text">Then joy and happiness did not leave him for a fortnight, or his parents for a week.</span><br />
</p>
<p id="mn81c21p1">
<span class="m-text m-primary">Ekamidāhaṁ, mahārāja, samayaṁ tattheva vegaḷiṅge nāma gāmanigame viharāmi.</span><br />
<span class="m-text">Another time, great king, I was staying near that same market town of Vebhaliṅga.</span><br />
</p>
<p id="mn81c21p2">
<span class="m-text m-primary">Tena kho pana samayena kuṭi ovassati.</span><br />
<span class="m-text">Now at that time my hut leaked.</span><br />
</p>
<p id="mn81c21p3">
<span class="m-text m-primary">Atha khvāhaṁ, mahārāja, bhikkhū āmantesiṁ:</span><br />
<span class="m-text">So I addressed the mendicants,</span><br />
</p>
<p id="mn81c21p4">
<span class="m-text m-primary">“gacchatha, bhikkhave, ghaṭikārassa kumbhakārassa nivesane tiṇaṁ jānāthā”ti.</span><br />
<span class="m-text">“Mendicants, go to Ghaṭikāra’s home and find some grass.”</span><br />
</p>
<p id="mn81c21p5">
<span class="m-text m-primary">Evaṁ vutte, mahārāja, te bhikkhū maṁ etadavocuṁ:</span><br />
<span class="m-text">When I said this, those mendicants said to me,</span><br />
</p>
<p id="mn81c21p6">
<span class="m-text m-primary">“natthi kho, bhante, ghaṭikārassa kumbhakārassa nivesane tiṇaṁ, atthi ca khvāssa āvesane tiṇacchadanan”ti.</span><br />
<span class="m-text">“Sir, there’s no grass there, but his workshop has a grass roof.”</span><br />
</p>
<p id="mn81c21p7">
<span class="m-text m-primary">“Gacchatha, bhikkhave, ghaṭikārassa kumbhakārassa āvesanaṁ uttiṇaṁ karothā”ti.</span><br />
<span class="m-text">“Then go to the workshop and strip the grass.”</span><br />
</p>
<p id="mn81c21p8">
<span class="m-text m-primary">Atha kho te, mahārāja, bhikkhū ghaṭikārassa kumbhakārassa āvesanaṁ uttiṇamakaṁsu.</span><br />
<span class="m-text">So that’s what they did.</span><br />
</p>
<p id="mn81c21p9">
<span class="m-text m-primary">Atha kho, mahārāja, ghaṭikārassa kumbhakārassa mātāpitaro te bhikkhū etadavocuṁ:</span><br />
<span class="m-text">Then Ghaṭīkāra’s parents said to those mendicants,</span><br />
</p>
<p id="mn81c21p10">
<span class="m-text m-primary">“ke āvesanaṁ uttiṇaṁ karontī”ti?</span><br />
<span class="m-text">“Who’s stripping the grass from the workshop?”</span><br />
</p>
<p id="mn81c21p11">
<span class="m-text m-primary">“Bhikkhū, bhagini, kassapassa bhagavato arahato sammāsambuddhassa kuṭi ovassatī”ti.</span><br />
<span class="m-text">“It’s the mendicants, sister. The Buddha’s hut is leaking.”</span><br />
</p>
<p id="mn81c21p12">
<span class="m-text m-primary">“Haratha, bhante, haratha, bhadramukhā”ti.</span><br />
<span class="m-text">“Take it, sirs! Take it, my dears!”</span><br />
</p>
<p id="mn81c21p13">
<span class="m-text m-primary">Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca:</span><br />
<span class="m-text">Then Ghaṭīkāra went up to his parents and said,</span><br />
</p>
<p id="mn81c21p14">
<span class="m-text m-primary">“ke āvesanaṁ uttiṇamakaṁsū”ti?</span><br />
<span class="m-text">“Who stripped the grass from the workshop?”</span><br />
</p>
<p id="mn81c21p15">
<span class="m-text m-primary">“Bhikkhū, tāta, kassapassa kira bhagavato arahato sammāsambuddhassa kuṭi ovassatī”ti.</span><br />
<span class="m-text">“It was the mendicants, dear. It seems the Buddha’s hut is leaking.”</span><br />
</p>
<p id="mn81c21p16">
<span class="m-text m-primary">Atha kho, mahārāja, ghaṭikārassa kumbhakārassa etadahosi:</span><br />
<span class="m-text">Then Ghaṭīkāra thought,</span><br />
</p>
<p id="mn81c21p17">
<span class="m-text m-primary">“lābhā vata me, suladdhaṁ vata me,</span><br />
<span class="m-text">“I’m so fortunate, so very fortunate,</span><br />
</p>
<p id="mn81c21p18">
<span class="m-text m-primary">yassa me kassapo bhagavā arahaṁ sammāsambuddho evaṁ abhivissattho”ti.</span><br />
<span class="m-text">to be trusted so much by the Buddha Kassapa!”</span><br />
</p>
<p id="mn81c21p19">
<span class="m-text m-primary">Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ.</span><br />
<span class="m-text">Then joy and happiness did not leave him for a fortnight, or his parents for a week.</span><br />
</p>
<p id="mn81c21p20">
<span class="m-text m-primary">Atha kho, mahārāja, āvesanaṁ sabbantaṁ temāsaṁ ākāsacchadanaṁ aṭṭhāsi, na devotivassi.</span><br />
<span class="m-text">Then the workshop remained with the sky for a roof for the whole three months, but no rain fell on it.</span><br />
</p>
<p id="mn81c21p21">
<span class="m-text m-primary">Evarūpo ca, mahārāja, ghaṭikāro kumbhakāro’ti.</span><br />
<span class="m-text">And that, great king, is what Ghaṭīkāra the potter is like.’</span><br />
</p>
<p id="mn81c21p22">
<span class="m-text m-primary">‘Lābhā, bhante, ghaṭikārassa kumbhakārassa, suladdhā, bhante, ghaṭikārassa kumbhakārassa</span><br />
<span class="m-text">‘Ghaṭīkāra the potter is fortunate, very fortunate,</span><br />
</p>
<p id="mn81c21p23">
<span class="m-text m-primary">yassa bhagavā evaṁ abhivissattho’ti.</span><br />
<span class="m-text">to be so trusted by the Buddha Kassapa.’</span><br />
</p>
<p id="mn81c22p1">
<span class="m-text m-primary">Atha kho, ānanda, kikī kāsirājā ghaṭikārassa kumbhakārassa pañcamattāni taṇḍulavāhasatāni pāhesi paṇḍupuṭakassa sālino tadupiyañca sūpeyyaṁ.</span><br />
<span class="m-text">Then King Kikī sent around five hundred cartloads of rice, soft saffron rice, and suitable sauce to Ghaṭīkāra.</span><br />
</p>
<p id="mn81c22p2">
<span class="m-text m-primary">Atha kho te, ānanda, rājapurisā ghaṭikāraṁ kumbhakāraṁ upasaṅkamitvā etadavocuṁ:</span><br />
<span class="m-text">Then one of the king’s men approached Ghaṭīkāra and said,</span><br />
</p>
<p id="mn81c22p3">
<span class="m-text m-primary">‘imāni kho, bhante, pañcamattāni taṇḍulavāhasatāni kikinā kāsirājena pahitāni paṇḍupuṭakassa sālino tadupiyañca sūpeyyaṁ.</span><br />
<span class="m-text">‘Sir, these five hundred cartloads of rice, soft saffron rice, and suitable sauce have been sent to you by King Kikī of Kāsī.</span><br />
</p>
<p id="mn81c22p4">
<span class="m-text m-primary">Tāni, bhante, paṭiggaṇhathā’ti.</span><br />
<span class="m-text">Please accept them.’</span><br />
</p>
<p id="mn81c22p5">
<span class="m-text m-primary">‘Rājā kho bahukicco bahukaraṇīyo.</span><br />
<span class="m-text">‘The king has many duties, and much to do.</span><br />
</p>
<p id="mn81c22p6">
<span class="m-text m-primary">Alaṁ me.</span><br />
<span class="m-text">I have enough.</span><br />
</p>
<p id="mn81c22p7">
<span class="m-text m-primary">Raññova hotū’ti.</span><br />
<span class="m-text">Let this be for the king himself.’</span><br />
</p>
<p id="mn81c23p1">
<span class="m-text m-primary">Siyā kho pana te, ānanda, evamassa:</span><br />
<span class="m-text">Ānanda, you might think:</span><br />
</p>
<p id="mn81c23p2">
<span class="m-text m-primary">‘añño nūna tena samayena jotipālo māṇavo ahosī’ti.</span><br />
<span class="m-text">‘Surely the brahmin student Jotipāla must have been someone else at that time?’</span><br />
</p>
<p id="mn81c23p3">
<span class="m-text m-primary">Na kho panetaṁ, ānanda, evaṁ daṭṭhabbaṁ.</span><br />
<span class="m-text">But you should not see it like this.</span><br />
</p>
<p id="mn81c23p4">
<span class="m-text m-primary">Ahaṁ tena samayena jotipālo māṇavo ahosin”ti.</span><br />
<span class="m-text">I myself was the student Jotipāla at that time.”</span><br />
</p>
<p id="mn81c23p5">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn81c23p6">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn81c23p7">
<span class="m-text m-primary">Ghaṭikārasuttaṁ niṭṭhitaṁ paṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>