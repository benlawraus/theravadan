<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pvy011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="/pages/pvy011z.html" />
  <meta property="og:description" content="Cūḷavagga 4. Bhusapetavatthu “Bhusāni eko sāliṁ punāparo, Ayañca nārī sakamaṁsalohitaṁ; Tuvañca gūthaṁ asuciṁ akantaṁ, Paribhuñjasi kissa ayaṁ vipāko”ti. “Ayaṁ pure mātaraṁ hiṁsati, Ayaṁ pana kūṭavāṇijo; Ayaṁ maṁsāni khāditvā, Musāvādena vañceti. Ahaṁ manussesu manussabhūtā, Agārinī sabbakulassa issarā; Santesu pariguhāmi, Mā ca kiñci ito ada …" />
  <meta name="twitter:description" content="Cūḷavagga 4. Bhusapetavatthu “Bhusāni eko sāliṁ punāparo, Ayañca nārī sakamaṁsalohitaṁ; Tuvañca gūthaṁ asuciṁ akantaṁ, Paribhuñjasi kissa ayaṁ vipāko”ti. “Ayaṁ pure mātaraṁ hiṁsati, Ayaṁ pana kūṭavāṇijo; Ayaṁ maṁsāni khāditvā, Musāvādena vañceti. Ahaṁ manussesu manussabhūtā, Agārinī sabbakulassa issarā; Santesu pariguhāmi, Mā ca kiñci ito ada …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="culavagga">
<h2><a href="#culavagga">Cūḷavagga</a></h2>
<section id="bhusapetavatthu">
<h3><a href="#bhusapetavatthu">4. Bhusapetavatthu</a></h3>
<p id="pv29c1p1">
<span class="pali m-text">“Bhusāni eko sāliṁ punāparo,</span><br />
</p>
<p id="pv29c1p2">
<span class="pali m-text">Ayañca nārī sakamaṁsalohitaṁ;</span><br />
</p>
<p id="pv29c1p3">
<span class="pali m-text">Tuvañca gūthaṁ asuciṁ akantaṁ,</span><br />
</p>
<p id="pv29c1p4">
<span class="pali m-text">Paribhuñjasi kissa ayaṁ vipāko”ti.</span><br />
</p>
<p id="pv29c2p1">
<span class="pali m-text">“Ayaṁ pure mātaraṁ hiṁsati,</span><br />
</p>
<p id="pv29c2p2">
<span class="pali m-text">Ayaṁ pana kūṭavāṇijo;</span><br />
</p>
<p id="pv29c2p3">
<span class="pali m-text">Ayaṁ maṁsāni khāditvā,</span><br />
</p>
<p id="pv29c2p4">
<span class="pali m-text">Musāvādena vañceti.</span><br />
</p>
<p id="pv29c3p1">
<span class="pali m-text">Ahaṁ manussesu manussabhūtā,</span><br />
</p>
<p id="pv29c3p2">
<span class="pali m-text">Agārinī sabbakulassa issarā;</span><br />
</p>
<p id="pv29c3p3">
<span class="pali m-text">Santesu pariguhāmi,</span><br />
</p>
<p id="pv29c3p4">
<span class="pali m-text">Mā ca kiñci ito adaṁ.</span><br />
</p>
<p id="pv29c4p1">
<span class="pali m-text">Musāvādena chādemi,</span><br />
</p>
<p id="pv29c4p2">
<span class="pali m-text">‘natthi etaṁ mama gehe;</span><br />
</p>
<p id="pv29c4p3">
<span class="pali m-text">Sace santaṁ niguhāmi,</span><br />
</p>
<p id="pv29c4p4">
<span class="pali m-text">gūtho me hotu bhojanaṁ’.</span><br />
</p>
<p id="pv29c5p1">
<span class="pali m-text">Tassa kammassa vipākena,</span><br />
</p>
<p id="pv29c5p2">
<span class="pali m-text">musāvādassa cūbhayaṁ;</span><br />
</p>
<p id="pv29c5p3">
<span class="pali m-text">Sugandhaṁ sālino bhattaṁ,</span><br />
</p>
<p id="pv29c5p4">
<span class="pali m-text">gūthaṁ me parivattati.</span><br />
</p>
<p id="pv29c6p1">
<span class="pali m-text">Avañjhāni ca kammāni,</span><br />
</p>
<p id="pv29c6p2">
<span class="pali m-text">Na hi kammaṁ vinassati;</span><br />
</p>
<p id="pv29c6p3">
<span class="pali m-text">Duggandhaṁ kiminaṁ mīḷaṁ,</span><br />
</p>
<p id="pv29c6p4">
<span class="pali m-text">Bhuñjāmi ca pivāmi cā”ti.</span><br />
</p>
<p id="pv29c7p1">
<span class="pali m-text">Bhusapetavatthu catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>