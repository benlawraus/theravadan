<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-ap0395.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/tha-ap0394.html">Previous</a></div>
<div class="m-col-t-6 m-text-right">
<a href="../pages/tha-ap0396.html">Next</a></div>
</div>
<p id="tha-ap395c0p2">
<span class="pali m-text">Pilindavacchavagga</span><br />
</p>
<section id="sabbakittikattheraapadana">
<span id="tha-ap395c0p3"></span><h2><span class="pali m-text">3. Sabbakittikattheraapadāna</span></h2>
<p id="tha-ap395c1p1">
<span class="pali m-text">“Kaṇikāraṁva jalitaṁ,</span><br />
</p>
<p id="tha-ap395c1p2">
<span class="pali m-text">dīparukkhaṁva ujjalaṁ;</span><br />
</p>
<p id="tha-ap395c1p3">
<span class="pali m-text">Osadhiṁva virocantaṁ,</span><br />
</p>
<p id="tha-ap395c1p4">
<span class="pali m-text">vijjutaṁ gagane yathā.</span><br />
</p>
<p id="tha-ap395c2p1">
<span class="pali m-text">Asambhītaṁ anuttāsiṁ,</span><br />
</p>
<p id="tha-ap395c2p2">
<span class="pali m-text">migarājaṁva kesariṁ;</span><br />
</p>
<p id="tha-ap395c2p3">
<span class="pali m-text">Ñāṇālokaṁ pakāsentaṁ,</span><br />
</p>
<p id="tha-ap395c2p4">
<span class="pali m-text">maddantaṁ titthiye gaṇe.</span><br />
</p>
<p id="tha-ap395c3p1">
<span class="pali m-text">Uddharantaṁ imaṁ lokaṁ,</span><br />
</p>
<p id="tha-ap395c3p2">
<span class="pali m-text">chindantaṁ sabbasaṁsayaṁ;</span><br />
</p>
<p id="tha-ap395c3p3">
<span class="pali m-text">Gajjantaṁ migarājaṁva,</span><br />
</p>
<p id="tha-ap395c3p4">
<span class="pali m-text">addasaṁ lokanāyakaṁ.</span><br />
</p>
<p id="tha-ap395c4p1">
<span class="pali m-text">Jaṭājinadharo āsiṁ,</span><br />
</p>
<p id="tha-ap395c4p2">
<span class="pali m-text">brahā uju patāpavā;</span><br />
</p>
<p id="tha-ap395c4p3">
<span class="pali m-text">Vākacīraṁ gahetvāna,</span><br />
</p>
<p id="tha-ap395c4p4">
<span class="pali m-text">pādamūle apatthariṁ.</span><br />
</p>
<p id="tha-ap395c5p1">
<span class="pali m-text">Kāḷānusāriyaṁ gayha,</span><br />
</p>
<p id="tha-ap395c5p2">
<span class="pali m-text">anulimpiṁ tathāgataṁ;</span><br />
</p>
<p id="tha-ap395c5p3">
<span class="pali m-text">Sambuddhamanulimpetvā,</span><br />
</p>
<p id="tha-ap395c5p4">
<span class="pali m-text">santhaviṁ lokanāyakaṁ.</span><br />
</p>
<p id="tha-ap395c6p1">
<span class="pali m-text">‘Samuddharasimaṁ lokaṁ,</span><br />
</p>
<p id="tha-ap395c6p2">
<span class="pali m-text">oghatiṇṇamahāmuni;</span><br />
</p>
<p id="tha-ap395c6p3">
<span class="pali m-text">Ñāṇālokena jotesi,</span><br />
</p>
<p id="tha-ap395c6p4">
<span class="pali m-text">nāvaṭaṁ ñāṇamuttamaṁ.</span><br />
</p>
<p id="tha-ap395c7p1">
<span class="pali m-text">Dhammacakkaṁ pavattesi,</span><br />
</p>
<p id="tha-ap395c7p2">
<span class="pali m-text">maddase paratitthiye;</span><br />
</p>
<p id="tha-ap395c7p3">
<span class="pali m-text">Usabho jitasaṅgāmo,</span><br />
</p>
<p id="tha-ap395c7p4">
<span class="pali m-text">sampakampesi medaniṁ.</span><br />
</p>
<p id="tha-ap395c8p1">
<span class="pali m-text">Mahāsamudde ūmiyo,</span><br />
</p>
<p id="tha-ap395c8p2">
<span class="pali m-text">velantamhi pabhijjare;</span><br />
</p>
<p id="tha-ap395c8p3">
<span class="pali m-text">Tatheva tava ñāṇamhi,</span><br />
</p>
<p id="tha-ap395c8p4">
<span class="pali m-text">sabbadiṭṭhī pabhijjare.</span><br />
</p>
<p id="tha-ap395c9p1">
<span class="pali m-text">Sukhumacchikajālena,</span><br />
</p>
<p id="tha-ap395c9p2">
<span class="pali m-text">saramhi sampatānite;</span><br />
</p>
<p id="tha-ap395c9p3">
<span class="pali m-text">Antojālikatā pāṇā,</span><br />
</p>
<p id="tha-ap395c9p4">
<span class="pali m-text">pīḷitā honti tāvade.</span><br />
</p>
<p id="tha-ap395c10p1">
<span class="pali m-text">Tatheva titthiyā loke,</span><br />
</p>
<p id="tha-ap395c10p2">
<span class="pali m-text">puthupāsaṇḍanissitā;</span><br />
</p>
<p id="tha-ap395c10p3">
<span class="pali m-text">Antoñāṇavare tuyhaṁ,</span><br />
</p>
<p id="tha-ap395c10p4">
<span class="pali m-text">parivattanti mārisa.</span><br />
</p>
<p id="tha-ap395c11p1">
<span class="pali m-text">Patiṭṭhā vuyhataṁ oghe,</span><br />
</p>
<p id="tha-ap395c11p2">
<span class="pali m-text">tvañhi nātho abandhunaṁ;</span><br />
</p>
<p id="tha-ap395c11p3">
<span class="pali m-text">Bhayaṭṭitānaṁ saraṇaṁ,</span><br />
</p>
<p id="tha-ap395c11p4">
<span class="pali m-text">muttitthīnaṁ parāyaṇaṁ.</span><br />
</p>
<p id="tha-ap395c12p1">
<span class="pali m-text">Ekavīro asadiso,</span><br />
</p>
<p id="tha-ap395c12p2">
<span class="pali m-text">mettākaruṇasañcayo;</span><br />
</p>
<p id="tha-ap395c12p3">
<span class="pali m-text">Asamo susamo santo,</span><br />
</p>
<p id="tha-ap395c12p4">
<span class="pali m-text">vasī tādī jitañjayo.</span><br />
</p>
<p id="tha-ap395c13p1">
<span class="pali m-text">Dhīro vigatasammoho,</span><br />
</p>
<p id="tha-ap395c13p2">
<span class="pali m-text">anejo akathaṅkathī;</span><br />
</p>
<p id="tha-ap395c13p3">
<span class="pali m-text">Tusito vantadososi,</span><br />
</p>
<p id="tha-ap395c13p4">
<span class="pali m-text">nimmalo saṁyato suci.</span><br />
</p>
<p id="tha-ap395c14p1">
<span class="pali m-text">Saṅgātigo hatamado,</span><br />
</p>
<p id="tha-ap395c14p2">
<span class="pali m-text">tevijjo tibhavantago;</span><br />
</p>
<p id="tha-ap395c14p3">
<span class="pali m-text">Sīmātigo dhammagaru,</span><br />
</p>
<p id="tha-ap395c14p4">
<span class="pali m-text">gatattho hitavabbhuto.</span><br />
</p>
<p id="tha-ap395c15p1">
<span class="pali m-text">Tārako tvaṁ yathā nāvā,</span><br />
</p>
<p id="tha-ap395c15p2">
<span class="pali m-text">nidhīvassāsakārako;</span><br />
</p>
<p id="tha-ap395c15p3">
<span class="pali m-text">Asambhīto yathā sīho,</span><br />
</p>
<p id="tha-ap395c15p4">
<span class="pali m-text">gajarājāva dappito’.</span><br />
</p>
<p id="tha-ap395c16p1">
<span class="pali m-text">Thometvā dasagāthāhi,</span><br />
</p>
<p id="tha-ap395c16p2">
<span class="pali m-text">padumuttaraṁ mahāyasaṁ;</span><br />
</p>
<p id="tha-ap395c16p3">
<span class="pali m-text">Vanditvā satthuno pāde,</span><br />
</p>
<p id="tha-ap395c16p4">
<span class="pali m-text">tuṇhī aṭṭhāsahaṁ tadā.</span><br />
</p>
<p id="tha-ap395c17p1">
<span class="pali m-text">Padumuttaro lokavidū,</span><br />
</p>
<p id="tha-ap395c17p2">
<span class="pali m-text">āhutīnaṁ paṭiggaho;</span><br />
</p>
<p id="tha-ap395c17p3">
<span class="pali m-text">Bhikkhusaṅghe ṭhito satthā,</span><br />
</p>
<p id="tha-ap395c17p4">
<span class="pali m-text">imā gāthā abhāsatha.</span><br />
</p>
<p id="tha-ap395c18p1">
<span class="pali m-text">‘Yo me sīlañca ñāṇañca,</span><br />
</p>
<p id="tha-ap395c18p2">
<span class="pali m-text">saddhammañcāpi vaṇṇayi;</span><br />
</p>
<p id="tha-ap395c18p3">
<span class="pali m-text">Tamahaṁ kittayissāmi,</span><br />
</p>
<p id="tha-ap395c18p4">
<span class="pali m-text">suṇātha mama bhāsato.</span><br />
</p>
<p id="tha-ap395c19p1">
<span class="pali m-text">Saṭṭhi kappasahassāni,</span><br />
</p>
<p id="tha-ap395c19p2">
<span class="pali m-text">devaloke ramissati;</span><br />
</p>
<p id="tha-ap395c19p3">
<span class="pali m-text">Aññe devebhibhavitvā,</span><br />
</p>
<p id="tha-ap395c19p4">
<span class="pali m-text">issaraṁ kārayissati.</span><br />
</p>
<p id="tha-ap395c20p1">
<span class="pali m-text">So pacchā pabbajitvāna,</span><br />
</p>
<p id="tha-ap395c20p2">
<span class="pali m-text">sukkamūlena codito;</span><br />
</p>
<p id="tha-ap395c20p3">
<span class="pali m-text">Gotamassa bhagavato,</span><br />
</p>
<p id="tha-ap395c20p4">
<span class="pali m-text">sāsane pabbajissati.</span><br />
</p>
<p id="tha-ap395c21p1">
<span class="pali m-text">Pabbajitvāna kāyena,</span><br />
</p>
<p id="tha-ap395c21p2">
<span class="pali m-text">pāpakammaṁ vivajjiya;</span><br />
</p>
<p id="tha-ap395c21p3">
<span class="pali m-text">Sabbāsave pariññāya,</span><br />
</p>
<p id="tha-ap395c21p4">
<span class="pali m-text">nibbāyissatināsavo’.</span><br />
</p>
<p id="tha-ap395c22p1">
<span class="pali m-text">Yathāpi megho thanayaṁ,</span><br />
</p>
<p id="tha-ap395c22p2">
<span class="pali m-text">tappeti mediniṁ imaṁ;</span><br />
</p>
<p id="tha-ap395c22p3">
<span class="pali m-text">Tatheva tvaṁ mahāvīra,</span><br />
</p>
<p id="tha-ap395c22p4">
<span class="pali m-text">dhammena tappayī mamaṁ.</span><br />
</p>
<p id="tha-ap395c23p1">
<span class="pali m-text">Sīlaṁ paññañca dhammañca,</span><br />
</p>
<p id="tha-ap395c23p2">
<span class="pali m-text">thavitvā lokanāyakaṁ;</span><br />
</p>
<p id="tha-ap395c23p3">
<span class="pali m-text">Pattomhi paramaṁ santiṁ,</span><br />
</p>
<p id="tha-ap395c23p4">
<span class="pali m-text">nibbānaṁ padamaccutaṁ.</span><br />
</p>
<p id="tha-ap395c24p1">
<span class="pali m-text">Aho nūna sa bhagavā,</span><br />
</p>
<p id="tha-ap395c24p2">
<span class="pali m-text">Ciraṁ tiṭṭheyya cakkhumā;</span><br />
</p>
<p id="tha-ap395c24p3">
<span class="pali m-text">Aññātañca vijāneyyuṁ,</span><br />
</p>
<p id="tha-ap395c24p4">
<span class="pali m-text">Phuseyyuṁ amataṁ padaṁ.</span><br />
</p>
<p id="tha-ap395c25p1">
<span class="pali m-text">Ayaṁ me pacchimā jāti,</span><br />
</p>
<p id="tha-ap395c25p2">
<span class="pali m-text">bhavā sabbe samūhatā;</span><br />
</p>
<p id="tha-ap395c25p3">
<span class="pali m-text">Sabbāsave pariññāya,</span><br />
</p>
<p id="tha-ap395c25p4">
<span class="pali m-text">viharāmi anāsavo.</span><br />
</p>
<p id="tha-ap395c26p1">
<span class="pali m-text">Satasahassito kappe,</span><br />
</p>
<p id="tha-ap395c26p2">
<span class="pali m-text">yaṁ buddhamabhithomayiṁ;</span><br />
</p>
<p id="tha-ap395c26p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap395c26p4">
<span class="pali m-text">kittanāya idaṁ phalaṁ.</span><br />
</p>
<p id="tha-ap395c27p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap395c27p2">
<span class="pali m-text">bhavā sabbe samūhatā;</span><br />
</p>
<p id="tha-ap395c27p3">
<span class="pali m-text">Sabbāsavā parikkhīṇā,</span><br />
</p>
<p id="tha-ap395c27p4">
<span class="pali m-text">natthi dāni punabbhavo.</span><br />
</p>
<p id="tha-ap395c28p1">
<span class="pali m-text">Svāgataṁ vata me āsi,</span><br />
</p>
<p id="tha-ap395c28p2">
<span class="pali m-text">…pe…</span><br />
</p>
<p id="tha-ap395c28p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap395c29p1">
<span class="pali m-text">Paṭisambhidā catasso,</span><br />
</p>
<p id="tha-ap395c29p2">
<span class="pali m-text">…pe…</span><br />
</p>
<p id="tha-ap395c29p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap395c30p1">
<span class="pali m-text">Itthaṁ sudaṁ āyasmā sabbakittiko thero imā gāthāyo abhāsitthāti.</span><br />
</p>
<p id="tha-ap395c31p1">
<span class="pali m-text">Sabbakittikattherassāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/tha-ap0394.html">Previous</a></div>
<div class="m-col-t-6 m-text-right">
<a href="../pages/tha-ap0396.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>