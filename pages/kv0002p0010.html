<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv2 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0002p0010.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv2-index.html">kv2</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0002p0009.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0002p0011.html">Next</a></div>
</div>
<p id="kv2p10c0p2">
<span class="pali m-text">Mahāpaṇṇāsaka</span><br />
</p>
<p id="kv2p10c0p3">
<span class="pali m-text">Dutiyavagga</span><br />
</p>
<section id="voharakatha">
<span id="kv2p10c0p4"></span><h2><span class="pali m-text">Vohārakathā</span></h2>
<p id="kv2p10c1p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c1p2">
<span class="pali m-text">Āmantā.</span><br />
</p>
<p id="kv2p10c1p3">
<span class="pali m-text">Lokuttare sote paṭihaññati no lokiye, lokuttarena viññāṇena paṭivijānanti no lokiyena, sāvakā paṭivijānanti no puthujjanāti?</span><br />
</p>
<p id="kv2p10c1p4">
<span class="pali m-text">Na hevaṁ vattabbe …pe….</span><br />
</p>
<p id="kv2p10c2p1">
<span class="pali m-text">Nanu buddhassa bhagavato vohāro lokiye sote paṭihaññatīti?</span><br />
</p>
<p id="kv2p10c2p2">
<span class="pali m-text">Āmantā.</span><br />
</p>
<p id="kv2p10c2p3">
<span class="pali m-text">Hañci buddhassa bhagavato vohāro lokiye sote paṭihaññati, no ca vata re vattabbe—</span><br />
</p>
<p id="kv2p10c2p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c3p1">
<span class="pali m-text">Nanu buddhassa bhagavato vohāraṁ lokiyena viññāṇena paṭivijānantīti?</span><br />
</p>
<p id="kv2p10c3p2">
<span class="pali m-text">Āmantā.</span><br />
</p>
<p id="kv2p10c3p3">
<span class="pali m-text">Hañci buddhassa bhagavato vohāraṁ lokiyena viññāṇena paṭivijānanti, no ca vata re vattabbe—</span><br />
</p>
<p id="kv2p10c3p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c4p1">
<span class="pali m-text">Nanu buddhassa bhagavato vohāraṁ puthujjanā paṭivijānantīti?</span><br />
</p>
<p id="kv2p10c4p2">
<span class="pali m-text">Āmantā.</span><br />
</p>
<p id="kv2p10c4p3">
<span class="pali m-text">Hañci buddhassa bhagavato vohāraṁ puthujjanā paṭivijānanti, no ca vata re vattabbe—</span><br />
</p>
<p id="kv2p10c4p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c5p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c5p2">
<span class="pali m-text">Āmantā.</span><br />
</p>
<p id="kv2p10c5p3">
<span class="pali m-text">Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti?</span><br />
</p>
<p id="kv2p10c5p4">
<span class="pali m-text">Na hevaṁ vattabbe …pe….</span><br />
</p>
<p id="kv2p10c6p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c6p2">
<span class="pali m-text">Āmantā.</span><br />
</p>
<p id="kv2p10c6p3">
<span class="pali m-text">Atthi keci buddhassa bhagavato vohāraṁ suṇantīti?</span><br />
</p>
<p id="kv2p10c6p4">
<span class="pali m-text">Āmantā.</span><br />
</p>
<p id="kv2p10c6p5">
<span class="pali m-text">Lokuttaro dhammo sotaviññeyyo, sotasmiṁ paṭihaññati, sotassa āpāthaṁ āgacchatīti?</span><br />
</p>
<p id="kv2p10c6p6">
<span class="pali m-text">Na hevaṁ vattabbe …pe….</span><br />
</p>
<p id="kv2p10c7p1">
<span class="pali m-text">Nanu lokuttaro dhammo na sotaviññeyyo, na sotasmiṁ paṭihaññati, na sotassa āpāthaṁ āgacchatīti?</span><br />
</p>
<p id="kv2p10c7p2">
<span class="pali m-text">Āmantā.</span><br />
</p>
<p id="kv2p10c7p3">
<span class="pali m-text">Hañci lokuttaro dhammo na sotaviññeyyo, na sotasmiṁ paṭihaññati, na sotassa āpāthaṁ āgacchati, no ca vata re vattabbe—</span><br />
</p>
<p id="kv2p10c7p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c8p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c8p2">
<span class="pali m-text">Āmantā.</span><br />
</p>
<p id="kv2p10c8p3">
<span class="pali m-text">Atthi keci buddhassa bhagavato vohāre rajjeyyunti?</span><br />
</p>
<p id="kv2p10c8p4">
<span class="pali m-text">Āmantā.</span><br />
</p>
<p id="kv2p10c8p5">
<span class="pali m-text">Lokuttaro dhammo rāgaṭṭhāniyo rajanīyo kamanīyo madanīyo bandhanīyo mucchanīyoti?</span><br />
</p>
<p id="kv2p10c8p6">
<span class="pali m-text">Na hevaṁ vattabbe …pe….</span><br />
</p>
<p id="kv2p10c9p1">
<span class="pali m-text">Nanu lokuttaro dhammo na rāgaṭṭhāniyo na rajanīyo na kamanīyo na madanīyo na bandhanīyo na mucchanīyoti?</span><br />
</p>
<p id="kv2p10c9p2">
<span class="pali m-text">Āmantā.</span><br />
</p>
<p id="kv2p10c9p3">
<span class="pali m-text">Hañci lokuttaro dhammo na rāgaṭṭhāniyo na rajanīyo na kamanīyo na madanīyo na bandhanīyo na mucchanīyo, no ca vata re vattabbe—</span><br />
</p>
<p id="kv2p10c9p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c10p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c10p2">
<span class="pali m-text">Āmantā.</span><br />
</p>
<p id="kv2p10c10p3">
<span class="pali m-text">Atthi keci buddhassa bhagavato vohāre dusseyyunti?</span><br />
</p>
<p id="kv2p10c10p4">
<span class="pali m-text">Āmantā.</span><br />
</p>
<p id="kv2p10c10p5">
<span class="pali m-text">Lokuttaro dhammo dosaṭṭhāniyo kopaṭṭhāniyo paṭighaṭṭhāniyoti?</span><br />
</p>
<p id="kv2p10c10p6">
<span class="pali m-text">Na hevaṁ vattabbe …pe….</span><br />
</p>
<p id="kv2p10c11p1">
<span class="pali m-text">Nanu lokuttaro dhammo na dosaṭṭhāniyo na kopaṭṭhāniyo na paṭighaṭṭhāniyoti?</span><br />
</p>
<p id="kv2p10c11p2">
<span class="pali m-text">Āmantā.</span><br />
</p>
<p id="kv2p10c11p3">
<span class="pali m-text">Hañci lokuttaro dhammo na dosaṭṭhāniyo na kopaṭṭhāniyo na paṭighaṭṭhāniyo, no ca vata re vattabbe—</span><br />
</p>
<p id="kv2p10c11p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c12p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c12p2">
<span class="pali m-text">Āmantā.</span><br />
</p>
<p id="kv2p10c12p3">
<span class="pali m-text">Atthi keci buddhassa bhagavato vohāre muyheyyunti?</span><br />
</p>
<p id="kv2p10c12p4">
<span class="pali m-text">Āmantā.</span><br />
</p>
<p id="kv2p10c12p5">
<span class="pali m-text">Lokuttaro dhammo mohaṭṭhāniyo aññāṇakaraṇo acakkhukaraṇo paññānirodhiko vighātapakkhiko anibbānasaṁvattanikoti?</span><br />
</p>
<p id="kv2p10c12p6">
<span class="pali m-text">Na hevaṁ vattabbe …pe….</span><br />
</p>
<p id="kv2p10c13p1">
<span class="pali m-text">Nanu lokuttaro dhammo na mohaṭṭhāniyo na aññāṇakaraṇo na acakkhukaraṇo paññāvuddhiko avighātapakkhiko nibbānasaṁvattanikoti?</span><br />
</p>
<p id="kv2p10c13p2">
<span class="pali m-text">Āmantā.</span><br />
</p>
<p id="kv2p10c13p3">
<span class="pali m-text">Hañci lokuttaro dhammo na mohaṭṭhāniyo na aññāṇakaraṇo na acakkhukaraṇo paññāvuddhiko avighātapakkhiko nibbānasaṁvattaniko, no ca vata re vattabbe—</span><br />
</p>
<p id="kv2p10c13p4">
<span class="pali m-text">“buddhassa bhagavato vohāro lokuttaro”ti.</span><br />
</p>
<p id="kv2p10c14p1">
<span class="pali m-text">Buddhassa bhagavato vohāro lokuttaroti?</span><br />
</p>
<p id="kv2p10c14p2">
<span class="pali m-text">Āmantā.</span><br />
</p>
<p id="kv2p10c14p3">
<span class="pali m-text">Ye keci buddhassa bhagavato vohāraṁ suṇanti, sabbe te maggaṁ bhāventīti?</span><br />
</p>
<p id="kv2p10c14p4">
<span class="pali m-text">Na hevaṁ vattabbe …pe….</span><br />
</p>
<p id="kv2p10c15p1">
<span class="pali m-text">Ye keci buddhassa bhagavato vohāraṁ suṇanti, sabbe te maggaṁ bhāventīti?</span><br />
</p>
<p id="kv2p10c15p2">
<span class="pali m-text">Āmantā.</span><br />
</p>
<p id="kv2p10c15p3">
<span class="pali m-text">Bālaputhujjanā buddhassa bhagavato vohāraṁ suṇanti, bālaputhujjanā maggaṁ bhāventīti?</span><br />
</p>
<p id="kv2p10c15p4">
<span class="pali m-text">Na hevaṁ vattabbe …pe…</span><br />
</p>
<p id="kv2p10c15p5">
<span class="pali m-text">mātughātako maggaṁ bhāveti …pe…</span><br />
</p>
<p id="kv2p10c15p6">
<span class="pali m-text">pitughātako …</span><br />
</p>
<p id="kv2p10c15p7">
<span class="pali m-text">arahantaghātako …</span><br />
</p>
<p id="kv2p10c15p8">
<span class="pali m-text">ruhiruppādako …</span><br />
</p>
<p id="kv2p10c15p9">
<span class="pali m-text">saṅghabhedako buddhassa bhagavato vohāraṁ suṇāti, saṅghabhedako maggaṁ bhāvetīti?</span><br />
</p>
<p id="kv2p10c15p10">
<span class="pali m-text">Na hevaṁ vattabbe …pe….</span><br />
</p>
<p id="kv2p10c16p1">
<span class="pali m-text">Labbhā sovaṇṇamayāya laṭṭhiyā dhaññapuñjopi suvaṇṇapuñjopi ācikkhitunti?</span><br />
</p>
<p id="kv2p10c16p2">
<span class="pali m-text">Āmantā.</span><br />
</p>
<p id="kv2p10c16p3">
<span class="pali m-text">Evamevaṁ bhagavā lokuttarena vohārena lokiyampi lokuttarampi dhammaṁ voharatīti.</span><br />
</p>
<p id="kv2p10c17p1">
<span class="pali m-text">Labbhā elaṇḍiyāya laṭṭhiyā dhaññapuñjopi suvaṇṇapuñjopi ācikkhitunti?</span><br />
</p>
<p id="kv2p10c17p2">
<span class="pali m-text">Āmantā.</span><br />
</p>
<p id="kv2p10c17p3">
<span class="pali m-text">Evamevaṁ bhagavā lokiyena vohārena lokiyampi lokuttarampi dhammaṁ voharatīti.</span><br />
</p>
<p id="kv2p10c18p1">
<span class="pali m-text">Buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotīti?</span><br />
</p>
<p id="kv2p10c18p2">
<span class="pali m-text">Āmantā.</span><br />
</p>
<p id="kv2p10c18p3">
<span class="pali m-text">Lokiyaṁ voharantassa lokiye sote paṭihaññati, lokuttaraṁ voharantassa lokuttare sote paṭihaññati;</span><br />
</p>
<p id="kv2p10c18p4">
<span class="pali m-text">lokiyaṁ voharantassa lokiyena viññāṇena paṭivijānanti, lokuttaraṁ voharantassa lokuttarena viññāṇena paṭivijānanti;</span><br />
</p>
<p id="kv2p10c18p5">
<span class="pali m-text">lokiyaṁ voharantassa puthujjanā paṭivijānanti, lokuttaraṁ voharantassa sāvakā paṭivijānantīti?</span><br />
</p>
<p id="kv2p10c18p6">
<span class="pali m-text">Na hevaṁ vattabbe …pe….</span><br />
</p>
<p id="kv2p10c19p1">
<span class="pali m-text">Na vattabbaṁ—</span><br />
</p>
<p id="kv2p10c19p2">
<span class="pali m-text">“buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotī”ti?</span><br />
</p>
<p id="kv2p10c19p3">
<span class="pali m-text">Āmantā.</span><br />
</p>
<p id="kv2p10c19p4">
<span class="pali m-text">Nanu bhagavā lokiyampi lokuttarampi dhammaṁ voharatīti?</span><br />
</p>
<p id="kv2p10c19p5">
<span class="pali m-text">Āmantā.</span><br />
</p>
<p id="kv2p10c19p6">
<span class="pali m-text">Hañci bhagavā lokiyampi lokuttarampi dhammaṁ voharati, tena vata re vattabbe—</span><br />
</p>
<p id="kv2p10c19p7">
<span class="pali m-text">“buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotī”ti.</span><br />
</p>
<p id="kv2p10c20p1">
<span class="pali m-text">Buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotīti?</span><br />
</p>
<p id="kv2p10c20p2">
<span class="pali m-text">Āmantā.</span><br />
</p>
<p id="kv2p10c20p3">
<span class="pali m-text">Maggaṁ voharantassa maggo hoti, amaggaṁ voharantassa amaggo hoti, phalaṁ voharantassa phalaṁ hoti, aphalaṁ voharantassa aphalaṁ hoti, nibbānaṁ voharantassa nibbānaṁ hoti, anibbānaṁ voharantassa anibbānaṁ hoti, saṅkhataṁ voharantassa saṅkhataṁ hoti, asaṅkhataṁ voharantassa asaṅkhataṁ hoti, rūpaṁ voharantassa rūpaṁ hoti, arūpaṁ voharantassa arūpaṁ hoti, vedanaṁ voharantassa vedanā hoti, avedanaṁ voharantassa avedanā hoti, saññaṁ voharantassa saññā hoti, asaññaṁ voharantassa asaññā hoti, saṅkhāre voharantassa saṅkhārā honti, asaṅkhāre voharantassa asaṅkhārā honti, viññāṇaṁ voharantassa viññāṇaṁ hoti, aviññāṇaṁ voharantassa aviññāṇaṁ hotīti?</span><br />
</p>
<p id="kv2p10c20p4">
<span class="pali m-text">Na hevaṁ vattabbe …pe….</span><br />
</p>
<p id="kv2p10c20p5">
<span class="pali m-text">Vohārakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0002p0009.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0002p0011.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>