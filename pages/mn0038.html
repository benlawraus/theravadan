<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 38 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0038.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 38
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0037.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0039.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 38</span></p>
<section id="mahatanhasankhayasutta">
<span id="mn38c0p2"></span><h2><span class="pali m-text">Mahātaṇhāsaṅkhayasutta</span></h2>
<p><span class="sujato m-text">The Longer Discourse on the Ending of Craving</span></p>
<p id="mn38c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn38c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn38c2p1">
<span class="pali m-text">Tena kho pana samayena sātissa nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ hoti:</span><br />
<span class="sujato m-text">Now at that time a mendicant called Sāti, the fisherman’s son, had the following harmful misconception:</span><br />
</p>
<p id="mn38c2p2">
<span class="pali m-text">“tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati anaññan”ti.</span><br />
<span class="sujato m-text">“As I understand the Buddha’s teachings, it is this very same consciousness that roams and transmigrates, not another.”</span><br />
</p>
<p id="mn38c3p1">
<span class="pali m-text">Assosuṁ kho sambahulā bhikkhū:</span><br />
<span class="sujato m-text">Several mendicants heard about this.</span><br />
</p>
<p id="mn38c3p2">
<span class="pali m-text">“sātissa kira nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:</span><br />
</p>
<p id="mn38c3p3">
<span class="pali m-text">‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti.</span><br />
</p>
<p id="mn38c3p4">
<span class="pali m-text">Atha kho te bhikkhū yena sāti bhikkhu kevaṭṭaputto tenupasaṅkamiṁsu; upasaṅkamitvā sātiṁ bhikkhuṁ kevaṭṭaputtaṁ etadavocuṁ:</span><br />
<span class="sujato m-text">They went up to Sāti and said to him,</span><br />
</p>
<p id="mn38c3p5">
<span class="pali m-text">“saccaṁ kira te, āvuso sāti, evarūpaṁ pāpakaṁ diṭṭhigataṁ uppannaṁ:</span><br />
<span class="sujato m-text">“Is it really true, Reverend Sāti, that you have such a harmful misconception:</span><br />
</p>
<p id="mn38c3p6">
<span class="pali m-text">‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti?</span><br />
<span class="sujato m-text">‘As I understand the Buddha’s teachings, it is this very same consciousness that roams and transmigrates, not another’?”</span><br />
</p>
<p id="mn38c3p7">
<span class="pali m-text">“Evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”ti.</span><br />
<span class="sujato m-text">“Absolutely, reverends. As I understand the Buddha’s teachings, it is this very same consciousness that roams and transmigrates, not another.”</span><br />
</p>
<p id="mn38c3p8">
<span class="pali m-text">Atha kho te bhikkhū sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetukāmā samanuyuñjanti samanugāhanti samanubhāsanti:</span><br />
<span class="sujato m-text">Then, wishing to dissuade Sāti from his view, the mendicants pursued, pressed, and grilled him,</span><br />
</p>
<p id="mn38c3p9">
<span class="pali m-text">“mā evaṁ, āvuso sāti, avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="sujato m-text">“Don’t say that, Sāti! Don’t misrepresent the Buddha, for misrepresentation of the Buddha is not good. And the Buddha would not say that.</span><br />
</p>
<p id="mn38c3p10">
<span class="pali m-text">Anekapariyāyenāvuso sāti, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo”ti.</span><br />
<span class="sujato m-text">In many ways the Buddha has said that consciousness is dependently originated, since without a cause, consciousness does not come to be.”</span><br />
</p>
<p id="mn38c3p11">
<span class="pali m-text">Evampi kho sāti bhikkhu kevaṭṭaputto tehi bhikkhūhi samanuyuñjiyamāno samanugāhiyamāno samanubhāsiyamāno tadeva pāpakaṁ diṭṭhigataṁ thāmasā parāmāsā abhinivissa voharati:</span><br />
<span class="sujato m-text">But even though the mendicants pressed him in this way, Sāti obstinately stuck to his misconception and insisted on stating it.</span><br />
</p>
<p id="mn38c3p12">
<span class="pali m-text">“evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati anaññan”ti.</span><br />
</p>
<p id="mn38c4p1">
<span class="pali m-text">Yato kho te bhikkhū nāsakkhiṁsu sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetuṁ, atha kho te bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">When they weren’t able to dissuade Sāti from his view, the mendicants went to the Buddha, bowed, sat down to one side, and told him what had happened.</span><br />
</p>
<p id="mn38c4p2">
<span class="pali m-text">“sātissa nāma, bhante, bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:</span><br />
</p>
<p id="mn38c4p3">
<span class="pali m-text">‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.</span><br />
</p>
<p id="mn38c4p4">
<span class="pali m-text">Assumha kho mayaṁ, bhante, sātissa kira nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:</span><br />
</p>
<p id="mn38c4p5">
<span class="pali m-text">‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.</span><br />
</p>
<p id="mn38c4p6">
<span class="pali m-text">Atha kho mayaṁ, bhante, yena sāti bhikkhu kevaṭṭaputto tenupasaṅkamimha; upasaṅkamitvā sātiṁ bhikkhuṁ kevaṭṭaputtaṁ etadavocumha:</span><br />
</p>
<p id="mn38c4p7">
<span class="pali m-text">‘saccaṁ kira te, āvuso sāti, evarūpaṁ pāpakaṁ diṭṭhigataṁ uppannaṁ:</span><br />
</p>
<p id="mn38c4p8">
<span class="pali m-text">“tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”’ti?</span><br />
</p>
<p id="mn38c4p9">
<span class="pali m-text">Evaṁ vutte, bhante, sāti bhikkhu kevaṭṭaputto amhe etadavoca:</span><br />
</p>
<p id="mn38c4p10">
<span class="pali m-text">‘evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.</span><br />
</p>
<p id="mn38c4p11">
<span class="pali m-text">Atha kho mayaṁ, bhante, sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetukāmā samanuyuñjimha samanugāhimha samanubhāsimha:</span><br />
</p>
<p id="mn38c4p12">
<span class="pali m-text">‘mā evaṁ, āvuso sāti, avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
</p>
<p id="mn38c4p13">
<span class="pali m-text">Anekapariyāyenāvuso sāti, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo’ti.</span><br />
</p>
<p id="mn38c4p14">
<span class="pali m-text">Evampi kho, bhante, sāti bhikkhu kevaṭṭaputto amhehi samanuyuñjiyamāno samanugāhiyamāno samanubhāsiyamāno tadeva pāpakaṁ diṭṭhigataṁ thāmasā parāmasā abhinivissa voharati:</span><br />
</p>
<p id="mn38c4p15">
<span class="pali m-text">‘evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.</span><br />
</p>
<p id="mn38c4p16">
<span class="pali m-text">Yato kho mayaṁ, bhante, nāsakkhimha sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetuṁ, atha mayaṁ etamatthaṁ bhagavato ārocemā”ti.</span><br />
</p>
<p id="mn38c5p1">
<span class="pali m-text">Atha kho bhagavā aññataraṁ bhikkhuṁ āmantesi:</span><br />
<span class="sujato m-text">So the Buddha addressed a certain monk,</span><br />
</p>
<p id="mn38c5p2">
<span class="pali m-text">“ehi tvaṁ bhikkhu, mama vacanena sātiṁ bhikkhuṁ kevaṭṭaputtaṁ āmantehi:</span><br />
<span class="sujato m-text">“Please, monk, in my name tell the mendicant Sāti that</span><br />
</p>
<p id="mn38c5p3">
<span class="pali m-text">‘satthā taṁ, āvuso sāti, āmantetī’”ti.</span><br />
<span class="sujato m-text">the teacher summons him.”</span><br />
</p>
<p id="mn38c5p4">
<span class="pali m-text">“Evaṁ, bhante”ti kho so bhikkhu bhagavato paṭissutvā yena sāti bhikkhu kevaṭṭaputto tenupasaṅkami; upasaṅkamitvā sātiṁ bhikkhuṁ kevaṭṭaputtaṁ etadavoca:</span><br />
<span class="sujato m-text">“Yes, sir,” that monk replied. He went to Sāti and said to him,</span><br />
</p>
<p id="mn38c5p5">
<span class="pali m-text">“satthā taṁ, āvuso sāti, āmantetī”ti.</span><br />
<span class="sujato m-text">“Reverend Sāti, the teacher summons you.”</span><br />
</p>
<p id="mn38c5p6">
<span class="pali m-text">“Evamāvuso”ti kho sāti bhikkhu kevaṭṭaputto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho sātiṁ bhikkhuṁ kevaṭṭaputtaṁ bhagavā etadavoca:</span><br />
<span class="sujato m-text">“Yes, reverend,” Sāti replied. He went to the Buddha, bowed, and sat down to one side. The Buddha said to him,</span><br />
</p>
<p id="mn38c5p7">
<span class="pali m-text">“saccaṁ kira te, sāti, evarūpaṁ pāpakaṁ diṭṭhigataṁ uppannaṁ:</span><br />
<span class="sujato m-text">“Is it really true, Sāti, that you have such a harmful misconception:</span><br />
</p>
<p id="mn38c5p8">
<span class="pali m-text">‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti?</span><br />
<span class="sujato m-text">‘As I understand the Buddha’s teachings, it is this very same consciousness that roams and transmigrates, not another’?”</span><br />
</p>
<p id="mn38c5p9">
<span class="pali m-text">“Evaṁ byā kho ahaṁ, bhante, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”ti.</span><br />
<span class="sujato m-text">“Absolutely, sir. As I understand the Buddha’s teachings, it is this very same consciousness that roams and transmigrates, not another.”</span><br />
</p>
<p id="mn38c5p10">
<span class="pali m-text">“Katamaṁ taṁ, sāti, viññāṇan”ti?</span><br />
<span class="sujato m-text">“Sāti, what is that consciousness?”</span><br />
</p>
<p id="mn38c5p11">
<span class="pali m-text">“Yvāyaṁ, bhante, vado vedeyyo tatra tatra kalyāṇapāpakānaṁ kammānaṁ vipākaṁ paṭisaṁvedetī”ti.</span><br />
<span class="sujato m-text">“Sir, he is the speaker and feeler who experiences the results of good and bad deeds in all the different realms.”</span><br />
</p>
<p id="mn38c5p12">
<span class="pali m-text">“Kassa nu kho nāma tvaṁ, moghapurisa, mayā evaṁ dhammaṁ desitaṁ ājānāsi?</span><br />
<span class="sujato m-text">“Silly man, who on earth have you ever known me to teach in that way?</span><br />
</p>
<p id="mn38c5p13">
<span class="pali m-text">Nanu mayā, moghapurisa, anekapariyāyena paṭiccasamuppannaṁ viññāṇaṁ vuttaṁ, aññatra paccayā natthi viññāṇassa sambhavoti?</span><br />
<span class="sujato m-text">Haven’t I said in many ways that consciousness is dependently originated, since consciousness does not arise without a cause?</span><br />
</p>
<p id="mn38c5p14">
<span class="pali m-text">Atha ca pana tvaṁ, moghapurisa, attanā duggahitena amhe ceva abbhācikkhasi, attānañca khaṇasi, bahuñca apuññaṁ pasavasi.</span><br />
<span class="sujato m-text">But still you misrepresent me by your wrong grasp, harm yourself, and make much bad karma.</span><br />
</p>
<p id="mn38c5p15">
<span class="pali m-text">Tañhi te, moghapurisa, bhavissati dīgharattaṁ ahitāya dukkhāyā”ti.</span><br />
<span class="sujato m-text">This will be for your lasting harm and suffering.”</span><br />
</p>
<p id="mn38c6p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants,</span><br />
</p>
<p id="mn38c6p2">
<span class="pali m-text">“Taṁ kiṁ maññatha, bhikkhave,</span><br />
<span class="sujato m-text">“What do you think, mendicants?</span><br />
</p>
<p id="mn38c6p3">
<span class="pali m-text">api nāyaṁ sāti bhikkhu kevaṭṭaputto usmīkatopi imasmiṁ dhammavinaye”ti?</span><br />
<span class="sujato m-text">Has this mendicant Sāti kindled even a spark of wisdom in this teaching and training?”</span><br />
</p>
<p id="mn38c6p4">
<span class="pali m-text">“Kiñhi siyā, bhante?</span><br />
<span class="sujato m-text">“How could that be, sir?</span><br />
</p>
<p id="mn38c6p5">
<span class="pali m-text">No hetaṁ, bhante”ti.</span><br />
<span class="sujato m-text">No, sir.”</span><br />
</p>
<p id="mn38c6p6">
<span class="pali m-text">Evaṁ vutte, sāti bhikkhu kevaṭṭaputto tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi.</span><br />
<span class="sujato m-text">When this was said, Sāti sat silent, dismayed, shoulders drooping, downcast, depressed, with nothing to say.</span><br />
</p>
<p id="mn38c6p7">
<span class="pali m-text">Atha kho bhagavā sātiṁ bhikkhuṁ kevaṭṭaputtaṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā sātiṁ bhikkhuṁ kevaṭṭaputtaṁ etadavoca:</span><br />
<span class="sujato m-text">Knowing this, the Buddha said,</span><br />
</p>
<p id="mn38c6p8">
<span class="pali m-text">“paññāyissasi kho tvaṁ, moghapurisa, etena sakena pāpakena diṭṭhigatena.</span><br />
<span class="sujato m-text">“Silly man, you will be known by your own harmful misconception.</span><br />
</p>
<p id="mn38c6p9">
<span class="pali m-text">Idhāhaṁ bhikkhū paṭipucchissāmī”ti.</span><br />
<span class="sujato m-text">I’ll question the mendicants about this.”</span><br />
</p>
<p id="mn38c7p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants,</span><br />
</p>
<p id="mn38c7p2">
<span class="pali m-text">“tumhepi me, bhikkhave, evaṁ dhammaṁ desitaṁ ājānātha yathāyaṁ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṁ pasavatī”ti?</span><br />
<span class="sujato m-text">“Mendicants, do you understand my teachings as Sāti does, when he misrepresents me by his wrong grasp, harms himself, and makes much bad karma?”</span><br />
</p>
<p id="mn38c7p3">
<span class="pali m-text">“No hetaṁ, bhante.</span><br />
<span class="sujato m-text">“No, sir.</span><br />
</p>
<p id="mn38c7p4">
<span class="pali m-text">Anekapariyāyena hi no, bhante, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo”ti.</span><br />
<span class="sujato m-text">For in many ways the Buddha has told us that consciousness is dependently originated, since without a cause, consciousness does not come to be.”</span><br />
</p>
<p id="mn38c7p5">
<span class="pali m-text">“Sādhu sādhu, bhikkhave.</span><br />
<span class="sujato m-text">“Good, good, mendicants!</span><br />
</p>
<p id="mn38c7p6">
<span class="pali m-text">Sādhu kho me tumhe, bhikkhave, evaṁ dhammaṁ desitaṁ ājānātha.</span><br />
<span class="sujato m-text">It’s good that you understand my teaching like this.</span><br />
</p>
<p id="mn38c7p7">
<span class="pali m-text">Anekapariyāyena hi vo, bhikkhave, paṭiccasamuppannaṁ viññāṇaṁ vuttaṁ mayā, aññatra paccayā natthi viññāṇassa sambhavo”ti.</span><br />
<span class="sujato m-text">For in many ways I have told you that consciousness is dependently originated, since without a cause, consciousness does not come to be.</span><br />
</p>
<p id="mn38c7p8">
<span class="pali m-text">Atha ca panāyaṁ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṁ pasavati.</span><br />
<span class="sujato m-text">But still this Sāti misrepresents me by his wrong grasp, harms himself, and makes much bad karma.</span><br />
</p>
<p id="mn38c7p9">
<span class="pali m-text">Tañhi tassa moghapurisassa bhavissati dīgharattaṁ ahitāya dukkhāya.</span><br />
<span class="sujato m-text">This will be for his lasting harm and suffering.</span><br />
</p>
<p id="mn38c8p1">
<span class="pali m-text">“Yaṁ yadeva, bhikkhave, paccayaṁ paṭicca uppajjati viññāṇaṁ, tena teneva viññāṇantveva saṅkhyaṁ gacchati.</span><br />
<span class="sujato m-text">Consciousness is reckoned according to the specific conditions dependent upon which it arises.</span><br />
</p>
<p id="mn38c8p2">
<span class="pali m-text">Cakkhuñca paṭicca rūpe ca uppajjati viññāṇaṁ, cakkhuviññāṇantveva saṅkhyaṁ gacchati;</span><br />
<span class="sujato m-text">Consciousness that arises dependent on the eye and sights is reckoned as eye consciousness.</span><br />
</p>
<p id="mn38c8p3">
<span class="pali m-text">sotañca paṭicca sadde ca uppajjati viññāṇaṁ, sotaviññāṇantveva saṅkhyaṁ gacchati;</span><br />
<span class="sujato m-text">Consciousness that arises dependent on the ear and sounds is reckoned as ear consciousness.</span><br />
</p>
<p id="mn38c8p4">
<span class="pali m-text">ghānañca paṭicca gandhe ca uppajjati viññāṇaṁ, ghānaviññāṇantveva saṅkhyaṁ gacchati;</span><br />
<span class="sujato m-text">Consciousness that arises dependent on the nose and smells is reckoned as nose consciousness.</span><br />
</p>
<p id="mn38c8p5">
<span class="pali m-text">jivhañca paṭicca rase ca uppajjati viññāṇaṁ, jivhāviññāṇantveva saṅkhyaṁ gacchati;</span><br />
<span class="sujato m-text">Consciousness that arises dependent on the tongue and tastes is reckoned as tongue consciousness.</span><br />
</p>
<p id="mn38c8p6">
<span class="pali m-text">kāyañca paṭicca phoṭṭhabbe ca uppajjati viññāṇaṁ, kāyaviññāṇantveva saṅkhyaṁ gacchati;</span><br />
<span class="sujato m-text">Consciousness that arises dependent on the body and touches is reckoned as body consciousness.</span><br />
</p>
<p id="mn38c8p7">
<span class="pali m-text">manañca paṭicca dhamme ca uppajjati viññāṇaṁ, manoviññāṇantveva saṅkhyaṁ gacchati.</span><br />
<span class="sujato m-text">Consciousness that arises dependent on the mind and thoughts is reckoned as mind consciousness.</span><br />
</p>
<p id="mn38c8p8">
<span class="pali m-text">Seyyathāpi, bhikkhave, yaṁ yadeva paccayaṁ paṭicca aggi jalati tena teneva saṅkhyaṁ gacchati.</span><br />
<span class="sujato m-text">It’s like fire, which is reckoned according to the specific conditions dependent upon which it burns.</span><br />
</p>
<p id="mn38c8p9">
<span class="pali m-text">Kaṭṭhañca paṭicca aggi jalati, kaṭṭhaggitveva saṅkhyaṁ gacchati;</span><br />
<span class="sujato m-text">A fire that burns dependent on logs is reckoned as a log fire.</span><br />
</p>
<p id="mn38c8p10">
<span class="pali m-text">sakalikañca paṭicca aggi jalati, sakalikaggitveva saṅkhyaṁ gacchati;</span><br />
<span class="sujato m-text">A fire that burns dependent on twigs is reckoned as a twig fire.</span><br />
</p>
<p id="mn38c8p11">
<span class="pali m-text">tiṇañca paṭicca aggi jalati, tiṇaggitveva saṅkhyaṁ gacchati;</span><br />
<span class="sujato m-text">A fire that burns dependent on grass is reckoned as a grass fire.</span><br />
</p>
<p id="mn38c8p12">
<span class="pali m-text">gomayañca paṭicca aggi jalati, gomayaggitveva saṅkhyaṁ gacchati;</span><br />
<span class="sujato m-text">A fire that burns dependent on cow-dung is reckoned as a cow-dung fire.</span><br />
</p>
<p id="mn38c8p13">
<span class="pali m-text">thusañca paṭicca aggi jalati, thusaggitveva saṅkhyaṁ gacchati;</span><br />
<span class="sujato m-text">A fire that burns dependent on husks is reckoned as a husk fire.</span><br />
</p>
<p id="mn38c8p14">
<span class="pali m-text">saṅkārañca paṭicca aggi jalati, saṅkāraggitveva saṅkhyaṁ gacchati.</span><br />
<span class="sujato m-text">A fire that burns dependent on rubbish is reckoned as a rubbish fire.</span><br />
</p>
<p id="mn38c8p15">
<span class="pali m-text">Evameva kho, bhikkhave, yaṁ yadeva paccayaṁ paṭicca uppajjati viññāṇaṁ, tena teneva saṅkhyaṁ gacchati.</span><br />
<span class="sujato m-text">In the same way, consciousness is reckoned according to the specific conditions dependent upon which it arises. …</span><br />
</p>
<p id="mn38c8p16">
<span class="pali m-text">Cakkhuñca paṭicca rūpe ca uppajjati viññāṇaṁ, cakkhuviññāṇantveva saṅkhyaṁ gacchati;</span><br />
</p>
<p id="mn38c8p17">
<span class="pali m-text">sotañca paṭicca sadde ca uppajjati viññāṇaṁ, sotaviññāṇantveva saṅkhyaṁ gacchati,</span><br />
</p>
<p id="mn38c8p18">
<span class="pali m-text">ghānañca paṭicca gandhe ca uppajjati viññāṇaṁ, ghānaviññāṇantveva saṅkhyaṁ gacchati,</span><br />
</p>
<p id="mn38c8p19">
<span class="pali m-text">jivhañca paṭicca rase ca uppajjati viññāṇaṁ, jivhāviññāṇantveva saṅkhyaṁ gacchati.</span><br />
</p>
<p id="mn38c8p20">
<span class="pali m-text">Kāyañca paṭicca phoṭṭhabbe ca uppajjati viññāṇaṁ, kāyaviññāṇantveva saṅkhyaṁ gacchati.</span><br />
</p>
<p id="mn38c8p21">
<span class="pali m-text">Manañca paṭicca dhamme ca uppajjati viññāṇaṁ, manoviññāṇantveva saṅkhyaṁ gacchati.</span><br />
</p>
<p id="mn38c9p1">
<span class="pali m-text">Bhūtamidanti, bhikkhave, passathā”ti?</span><br />
<span class="sujato m-text">Mendicants, do you see that this has come to be?”</span><br />
</p>
<p id="mn38c9p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c9p3">
<span class="pali m-text">“Tadāhārasambhavanti, bhikkhave, passathā”ti?</span><br />
<span class="sujato m-text">“Do you see that it originated with that as fuel?”</span><br />
</p>
<p id="mn38c9p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c9p5">
<span class="pali m-text">“Tadāhāranirodhā yaṁ bhūtaṁ, taṁ nirodhadhammanti, bhikkhave, passathā”ti?</span><br />
<span class="sujato m-text">“Do you see that when that fuel ceases, what has come to be is liable to cease?”</span><br />
</p>
<p id="mn38c9p6">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c10p1">
<span class="pali m-text">“Bhūtamidaṁ nossūti, bhikkhave, kaṅkhato uppajjati vicikicchā”ti?</span><br />
<span class="sujato m-text">“Does doubt arise when you’re uncertain whether or not this has come to be?”</span><br />
</p>
<p id="mn38c10p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c10p3">
<span class="pali m-text">“Tadāhārasambhavaṁ nossūti, bhikkhave, kaṅkhato uppajjati vicikicchā”ti?</span><br />
<span class="sujato m-text">“Does doubt arise when you’re uncertain whether or not this has originated with that as fuel?”</span><br />
</p>
<p id="mn38c10p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c10p5">
<span class="pali m-text">“Tadāhāranirodhā yaṁ bhūtaṁ, taṁ nirodhadhammaṁ nossūti, bhikkhave, kaṅkhato uppajjati vicikicchā”ti?</span><br />
<span class="sujato m-text">“Does doubt arise when you’re uncertain whether or not when that fuel ceases, what has come to be is liable to cease?”</span><br />
</p>
<p id="mn38c10p6">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c11p1">
<span class="pali m-text">“Bhūtamidanti, bhikkhave, yathābhūtaṁ sammappaññāya passato yā vicikicchā sā pahīyatī”ti?</span><br />
<span class="sujato m-text">“Is doubt given up in someone who truly sees with right understanding that this has come to be?”</span><br />
</p>
<p id="mn38c11p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c11p3">
<span class="pali m-text">“Tadāhārasambhavanti, bhikkhave, yathābhūtaṁ sammappaññāya passato yā vicikicchā sā pahīyatī”ti?</span><br />
<span class="sujato m-text">“Is doubt given up in someone who truly sees with right understanding that this has originated with that as fuel?”</span><br />
</p>
<p id="mn38c11p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c11p5">
<span class="pali m-text">“Tadāhāranirodhā yaṁ bhūtaṁ, taṁ nirodhadhammanti, bhikkhave, yathābhūtaṁ sammappaññāya passato yā vicikicchā sā pahīyatī”ti?</span><br />
<span class="sujato m-text">“Is doubt given up in someone who truly sees with right understanding that when that fuel ceases, what has come to be is liable to cease?”</span><br />
</p>
<p id="mn38c11p6">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c12p1">
<span class="pali m-text">“Bhūtamidanti, bhikkhave, itipi vo ettha nibbicikicchā”ti?</span><br />
<span class="sujato m-text">“Are you free of doubt as to whether this has come to be?”</span><br />
</p>
<p id="mn38c12p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c12p3">
<span class="pali m-text">“Tadāhārasambhavanti, bhikkhave, itipi vo ettha nibbicikicchā”ti?</span><br />
<span class="sujato m-text">“Are you free of doubt as to whether this has originated with that as fuel?”</span><br />
</p>
<p id="mn38c12p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c12p5">
<span class="pali m-text">“Tadāhāranirodhā yaṁ bhūtaṁ taṁ nirodhadhammanti, bhikkhave, itipi vo ettha nibbicikicchā”ti?</span><br />
<span class="sujato m-text">“Are you free of doubt as to whether when that fuel ceases, what has come to be is liable to cease?”</span><br />
</p>
<p id="mn38c12p6">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c13p1">
<span class="pali m-text">“Bhūtamidanti, bhikkhave, yathābhūtaṁ sammappaññāya sudiṭṭhan”ti?</span><br />
<span class="sujato m-text">“Have you truly seen clearly with right understanding that this has come to be?”</span><br />
</p>
<p id="mn38c13p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c13p3">
<span class="pali m-text">“Tadāhārasambhavanti, bhikkhave, yathābhūtaṁ sammappaññāya sudiṭṭhan”ti?</span><br />
<span class="sujato m-text">“Have you truly seen clearly with right understanding that this has originated with that as fuel?”</span><br />
</p>
<p id="mn38c13p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c13p5">
<span class="pali m-text">“Tadāhāranirodhā yaṁ bhūtaṁ taṁ nirodhadhammanti, bhikkhave, yathābhūtaṁ sammappaññāya sudiṭṭhan”ti?</span><br />
<span class="sujato m-text">“Have you truly seen clearly with right understanding that when that fuel ceases, what has come to be is liable to cease?”</span><br />
</p>
<p id="mn38c13p6">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c14p1">
<span class="pali m-text">“Imañce tumhe, bhikkhave, diṭṭhiṁ evaṁ parisuddhaṁ evaṁ pariyodātaṁ allīyetha kelāyetha dhanāyetha mamāyetha, api nu me tumhe, bhikkhave, kullūpamaṁ dhammaṁ desitaṁ ājāneyyātha nittharaṇatthāya no gahaṇatthāyā”ti?</span><br />
<span class="sujato m-text">“Pure and bright as this view is, mendicants, if you cherish it, fancy it, treasure it, and treat it as your own, would you be understanding how the Dhamma is similar to a raft: for crossing over, not for holding on?”</span><br />
</p>
<p id="mn38c14p2">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c14p3">
<span class="pali m-text">“Imañce tumhe, bhikkhave, diṭṭhiṁ evaṁ parisuddhaṁ evaṁ pariyodātaṁ na allīyetha na kelāyetha na dhanāyetha na mamāyetha, api nu me tumhe, bhikkhave, kullūpamaṁ dhammaṁ desitaṁ ājāneyyātha nittharaṇatthāya no gahaṇatthāyā”ti?</span><br />
<span class="sujato m-text">“Pure and bright as this view is, mendicants, if you don’t cherish it, fancy it, treasure it, and treat it as your own, would you be understanding how the Dhamma is similar to a raft: for crossing over, not for holding on?”</span><br />
</p>
<p id="mn38c14p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c15p1">
<span class="pali m-text">“Cattārome, bhikkhave, āhārā bhūtānaṁ vā sattānaṁ ṭhitiyā, sambhavesīnaṁ vā anuggahāya.</span><br />
<span class="sujato m-text">“Mendicants, there are these four fuels. They maintain sentient beings that have been born and help those that are about to be born.</span><br />
</p>
<p id="mn38c15p2">
<span class="pali m-text">Katame cattāro?</span><br />
<span class="sujato m-text">What four?</span><br />
</p>
<p id="mn38c15p3">
<span class="pali m-text">Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṁ catutthaṁ.</span><br />
<span class="sujato m-text">Solid food, whether coarse or fine; contact is the second, mental intention the third, and consciousness the fourth.</span><br />
</p>
<p id="mn38c16p1">
<span class="pali m-text">Ime ca, bhikkhave, cattāro āhārā kiṁnidānā kiṁsamudayā kiṁjātikā kiṁpabhavā?</span><br />
<span class="sujato m-text">What is the source, origin, birthplace, and inception of these four fuels?</span><br />
</p>
<p id="mn38c16p2">
<span class="pali m-text">Ime cattāro āhārā taṇhānidānā taṇhāsamudayā taṇhājātikā taṇhāpabhavā.</span><br />
<span class="sujato m-text">Craving.</span><br />
</p>
<p id="mn38c16p3">
<span class="pali m-text">Taṇhā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā?</span><br />
<span class="sujato m-text">And what is the source of craving?</span><br />
</p>
<p id="mn38c16p4">
<span class="pali m-text">Taṇhā vedanānidānā vedanāsamudayā vedanājātikā vedanāpabhavā.</span><br />
<span class="sujato m-text">Feeling.</span><br />
</p>
<p id="mn38c16p5">
<span class="pali m-text">Vedanā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā?</span><br />
<span class="sujato m-text">And what is the source of feeling?</span><br />
</p>
<p id="mn38c16p6">
<span class="pali m-text">Vedanā phassanidānā phassasamudayā phassajātikā phassapabhavā.</span><br />
<span class="sujato m-text">Contact.</span><br />
</p>
<p id="mn38c16p7">
<span class="pali m-text">Phasso cāyaṁ, bhikkhave, kiṁnidāno kiṁsamudayo kiṁjātiko kiṁpabhavo?</span><br />
<span class="sujato m-text">And what is the source of contact?</span><br />
</p>
<p id="mn38c16p8">
<span class="pali m-text">Phasso saḷāyatananidāno saḷāyatanasamudayo saḷāyatanajātiko saḷāyatanapabhavo.</span><br />
<span class="sujato m-text">The six sense fields.</span><br />
</p>
<p id="mn38c16p9">
<span class="pali m-text">Saḷāyatanañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?</span><br />
<span class="sujato m-text">And what is the source of the six sense fields?</span><br />
</p>
<p id="mn38c16p10">
<span class="pali m-text">Saḷāyatanaṁ nāmarūpanidānaṁ nāmarūpasamudayaṁ nāmarūpajātikaṁ nāmarūpapabhavaṁ.</span><br />
<span class="sujato m-text">Name and form.</span><br />
</p>
<p id="mn38c16p11">
<span class="pali m-text">Nāmarūpañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?</span><br />
<span class="sujato m-text">And what is the source of name and form?</span><br />
</p>
<p id="mn38c16p12">
<span class="pali m-text">Nāmarūpaṁ viññāṇanidānaṁ viññāṇasamudayaṁ viññāṇajātikaṁ viññāṇapabhavaṁ.</span><br />
<span class="sujato m-text">Consciousness.</span><br />
</p>
<p id="mn38c16p13">
<span class="pali m-text">Viññāṇañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?</span><br />
<span class="sujato m-text">And what is the source of consciousness?</span><br />
</p>
<p id="mn38c16p14">
<span class="pali m-text">Viññāṇaṁ saṅkhāranidānaṁ saṅkhārasamudayaṁ saṅkhārajātikaṁ saṅkhārapabhavaṁ.</span><br />
<span class="sujato m-text">Choices.</span><br />
</p>
<p id="mn38c16p15">
<span class="pali m-text">Saṅkhārā cime, bhikkhave, kiṁnidānā kiṁsamudayā kiṁjātikā kiṁpabhavā?</span><br />
<span class="sujato m-text">And what is the source of choices?</span><br />
</p>
<p id="mn38c16p16">
<span class="pali m-text">Saṅkhārā avijjānidānā avijjāsamudayā avijjājātikā avijjāpabhavā.</span><br />
<span class="sujato m-text">Ignorance.</span><br />
</p>
<p id="mn38c17p1">
<span class="pali m-text">Iti kho, bhikkhave, avijjāpaccayā saṅkhārā,</span><br />
<span class="sujato m-text">So, ignorance is a condition for choices.</span><br />
</p>
<p id="mn38c17p2">
<span class="pali m-text">saṅkhārapaccayā viññāṇaṁ,</span><br />
<span class="sujato m-text">Choices are a condition for consciousness.</span><br />
</p>
<p id="mn38c17p3">
<span class="pali m-text">viññāṇapaccayā nāmarūpaṁ,</span><br />
<span class="sujato m-text">Consciousness is a condition for name and form.</span><br />
</p>
<p id="mn38c17p4">
<span class="pali m-text">nāmarūpapaccayā saḷāyatanaṁ,</span><br />
<span class="sujato m-text">Name and form are conditions for the six sense fields.</span><br />
</p>
<p id="mn38c17p5">
<span class="pali m-text">saḷāyatanapaccayā phasso,</span><br />
<span class="sujato m-text">The six sense fields are conditions for contact.</span><br />
</p>
<p id="mn38c17p6">
<span class="pali m-text">phassapaccayā vedanā,</span><br />
<span class="sujato m-text">Contact is a condition for feeling.</span><br />
</p>
<p id="mn38c17p7">
<span class="pali m-text">vedanāpaccayā taṇhā,</span><br />
<span class="sujato m-text">Feeling is a condition for craving.</span><br />
</p>
<p id="mn38c17p8">
<span class="pali m-text">taṇhāpaccayā upādānaṁ,</span><br />
<span class="sujato m-text">Craving is a condition for grasping.</span><br />
</p>
<p id="mn38c17p9">
<span class="pali m-text">upādānapaccayā bhavo,</span><br />
<span class="sujato m-text">Grasping is a condition for continued existence.</span><br />
</p>
<p id="mn38c17p10">
<span class="pali m-text">bhavapaccayā jāti,</span><br />
<span class="sujato m-text">Continued existence is a condition for rebirth.</span><br />
</p>
<p id="mn38c17p11">
<span class="pali m-text">jātipaccayā jarāmaraṇaṁ sokaparidevadukkhadomanassupāyāsā sambhavanti.</span><br />
<span class="sujato m-text">Rebirth is a condition for old age and death, sorrow, lamentation, pain, sadness, and distress to come to be.</span><br />
</p>
<p id="mn38c17p12">
<span class="pali m-text">Evametassa kevalassa dukkhakkhandhassa samudayo hoti.</span><br />
<span class="sujato m-text">That is how this entire mass of suffering originates.</span><br />
</p>
<p id="mn38c18p1">
<span class="pali m-text">Jātipaccayā jarāmaraṇanti iti kho panetaṁ vuttaṁ;</span><br />
<span class="sujato m-text">‘Rebirth is a condition for old age and death.’ That’s what I said.</span><br />
</p>
<p id="mn38c18p2">
<span class="pali m-text">jātipaccayā nu kho, bhikkhave, jarāmaraṇaṁ, no vā, kathaṁ vā ettha hotī”ti?</span><br />
<span class="sujato m-text">Is that how you see this or not?”</span><br />
</p>
<p id="mn38c18p3">
<span class="pali m-text">“Jātipaccayā, bhante, jarāmaraṇaṁ;</span><br />
</p>
<p id="mn38c18p4">
<span class="pali m-text">evaṁ no ettha hoti—</span><br />
<span class="sujato m-text">“That’s how we see it.”</span><br />
</p>
<p id="mn38c18p5">
<span class="pali m-text">jātipaccayā jarāmaraṇan”ti.</span><br />
</p>
<p id="mn38c18p6">
<span class="pali m-text">“Bhavapaccayā jātīti iti kho panetaṁ vuttaṁ;</span><br />
<span class="sujato m-text">“‘Continued existence is a condition for rebirth.’ …</span><br />
</p>
<p id="mn38c18p7">
<span class="pali m-text">bhavapaccayā nu kho, bhikkhave, jāti, no vā, kathaṁ vā ettha hotī”ti?</span><br />
</p>
<p id="mn38c18p8">
<span class="pali m-text">“Bhavapaccayā, bhante, jāti;</span><br />
</p>
<p id="mn38c18p9">
<span class="pali m-text">evaṁ no ettha hoti—</span><br />
</p>
<p id="mn38c18p10">
<span class="pali m-text">bhavapaccayā jātī”ti.</span><br />
</p>
<p id="mn38c18p11">
<span class="pali m-text">“Upādānapaccayā bhavoti iti kho panetaṁ vuttaṁ;</span><br />
</p>
<p id="mn38c18p12">
<span class="pali m-text">upādānapaccayā nu kho, bhikkhave, bhavo, no vā, kathaṁ vā ettha hotī”ti?</span><br />
</p>
<p id="mn38c18p13">
<span class="pali m-text">“Upādānapaccayā, bhante, bhavo;</span><br />
</p>
<p id="mn38c18p14">
<span class="pali m-text">evaṁ no ettha hoti—</span><br />
</p>
<p id="mn38c18p15">
<span class="pali m-text">upādānapaccayā bhavo”ti.</span><br />
</p>
<p id="mn38c18p16">
<span class="pali m-text">“Taṇhāpaccayā upādānanti iti kho panetaṁ vuttaṁ, taṇhāpaccayā nu kho, bhikkhave, upādānaṁ, no vā, kathaṁ vā ettha hotī”ti?</span><br />
</p>
<p id="mn38c18p17">
<span class="pali m-text">“Taṇhāpaccayā, bhante, upādānaṁ;</span><br />
</p>
<p id="mn38c18p18">
<span class="pali m-text">evaṁ no ettha hoti—</span><br />
</p>
<p id="mn38c18p19">
<span class="pali m-text">taṇhāpaccayā upādānan”ti.</span><br />
</p>
<p id="mn38c18p20">
<span class="pali m-text">“Vedanāpaccayā taṇhāti iti kho panetaṁ vuttaṁ;</span><br />
</p>
<p id="mn38c18p21">
<span class="pali m-text">vedanāpaccayā nu kho, bhikkhave, taṇhā, no vā, kathaṁ vā ettha hotī”ti?</span><br />
</p>
<p id="mn38c18p22">
<span class="pali m-text">“Vedanāpaccayā, bhante, taṇhā;</span><br />
</p>
<p id="mn38c18p23">
<span class="pali m-text">evaṁ no ettha hoti—</span><br />
</p>
<p id="mn38c18p24">
<span class="pali m-text">vedanāpaccayā taṇhā”ti.</span><br />
</p>
<p id="mn38c18p25">
<span class="pali m-text">“Phassapaccayā vedanāti iti kho panetaṁ vuttaṁ;</span><br />
</p>
<p id="mn38c18p26">
<span class="pali m-text">phassapaccayā nu kho, bhikkhave, vedanā, no vā, kathaṁ vā ettha hotī”ti?</span><br />
</p>
<p id="mn38c18p27">
<span class="pali m-text">“Phassapaccayā, bhante, vedanā;</span><br />
</p>
<p id="mn38c18p28">
<span class="pali m-text">evaṁ no ettha hoti—</span><br />
</p>
<p id="mn38c18p29">
<span class="pali m-text">phassapaccayā vedanā”ti.</span><br />
</p>
<p id="mn38c18p30">
<span class="pali m-text">“Saḷāyatanapaccayā phassoti iti kho panetaṁ vuttaṁ;</span><br />
</p>
<p id="mn38c18p31">
<span class="pali m-text">saḷāyatanapaccayā nu kho, bhikkhave, phasso, no vā, kathaṁ vā ettha hotī”ti?</span><br />
</p>
<p id="mn38c18p32">
<span class="pali m-text">“Saḷāyatanapaccayā, bhante, phasso;</span><br />
</p>
<p id="mn38c18p33">
<span class="pali m-text">evaṁ no ettha hoti—</span><br />
</p>
<p id="mn38c18p34">
<span class="pali m-text">saḷāyatanapaccayā phasso”ti.</span><br />
</p>
<p id="mn38c18p35">
<span class="pali m-text">“Nāmarūpapaccayā saḷāyatananti iti kho panetaṁ vuttaṁ;</span><br />
</p>
<p id="mn38c18p36">
<span class="pali m-text">nāmarūpapaccayā nu kho, bhikkhave, saḷāyatanaṁ, no vā, kathaṁ vā ettha hotī”ti?</span><br />
</p>
<p id="mn38c18p37">
<span class="pali m-text">“Nāmarūpapaccayā, bhante, saḷāyatanaṁ;</span><br />
</p>
<p id="mn38c18p38">
<span class="pali m-text">evaṁ no ettha hoti—</span><br />
</p>
<p id="mn38c18p39">
<span class="pali m-text">nāmarūpapaccayā saḷāyatanan”ti.</span><br />
</p>
<p id="mn38c18p40">
<span class="pali m-text">“Viññāṇapaccayā nāmarūpanti iti kho panetaṁ vuttaṁ;</span><br />
</p>
<p id="mn38c18p41">
<span class="pali m-text">viññāṇapaccayā nu kho, bhikkhave, nāmarūpaṁ, no vā, kathaṁ vā ettha hotī”ti?</span><br />
</p>
<p id="mn38c18p42">
<span class="pali m-text">“Viññāṇapaccayā, bhante, nāmarūpaṁ;</span><br />
</p>
<p id="mn38c18p43">
<span class="pali m-text">evaṁ no ettha hoti—</span><br />
</p>
<p id="mn38c18p44">
<span class="pali m-text">viññāṇapaccayā nāmarūpan”ti.</span><br />
</p>
<p id="mn38c18p45">
<span class="pali m-text">“Saṅkhārapaccayā viññāṇanti iti kho panetaṁ vuttaṁ;</span><br />
</p>
<p id="mn38c18p46">
<span class="pali m-text">saṅkhārapaccayā nu kho, bhikkhave, viññāṇaṁ, no vā, kathaṁ vā ettha hotī”ti?</span><br />
</p>
<p id="mn38c18p47">
<span class="pali m-text">“Saṅkhārapaccayā, bhante, viññāṇaṁ;</span><br />
</p>
<p id="mn38c18p48">
<span class="pali m-text">evaṁ no ettha hoti—</span><br />
</p>
<p id="mn38c18p49">
<span class="pali m-text">saṅkhārapaccayā viññāṇan”ti.</span><br />
</p>
<p id="mn38c18p50">
<span class="pali m-text">“Avijjāpaccayā saṅkhārāti iti kho panetaṁ vuttaṁ;</span><br />
<span class="sujato m-text">‘Ignorance is a condition for choices.’ That’s what I said.</span><br />
</p>
<p id="mn38c18p51">
<span class="pali m-text">avijjāpaccayā nu kho, bhikkhave, saṅkhārā, no vā, kathaṁ vā ettha hotī”ti?</span><br />
<span class="sujato m-text">Is that how you see this or not?”</span><br />
</p>
<p id="mn38c18p52">
<span class="pali m-text">“Avijjāpaccayā, bhante, saṅkhārā;</span><br />
</p>
<p id="mn38c18p53">
<span class="pali m-text">evaṁ no ettha hoti—</span><br />
<span class="sujato m-text">“That’s how we see it.”</span><br />
</p>
<p id="mn38c18p54">
<span class="pali m-text">avijjāpaccayā saṅkhārā”ti.</span><br />
</p>
<p id="mn38c19p1">
<span class="pali m-text">“Sādhu, bhikkhave.</span><br />
<span class="sujato m-text">“Good, mendicants!</span><br />
</p>
<p id="mn38c19p2">
<span class="pali m-text">Iti kho, bhikkhave, tumhepi evaṁ vadetha, ahampi evaṁ vadāmi—</span><br />
<span class="sujato m-text">So both you and I say this.</span><br />
</p>
<p id="mn38c19p3">
<span class="pali m-text">imasmiṁ sati idaṁ hoti, imassuppādā idaṁ uppajjati, yadidaṁ—</span><br />
<span class="sujato m-text">When this exists, that is; due to the arising of this, that arises. That is:</span><br />
</p>
<p id="mn38c19p4">
<span class="pali m-text">avijjāpaccayā saṅkhārā,</span><br />
<span class="sujato m-text">Ignorance is a condition for choices.</span><br />
</p>
<p id="mn38c19p5">
<span class="pali m-text">saṅkhārapaccayā viññāṇaṁ,</span><br />
<span class="sujato m-text">Choices are a condition for consciousness.</span><br />
</p>
<p id="mn38c19p6">
<span class="pali m-text">viññāṇapaccayā nāmarūpaṁ,</span><br />
<span class="sujato m-text">Consciousness is a condition for name and form.</span><br />
</p>
<p id="mn38c19p7">
<span class="pali m-text">nāmarūpapaccayā saḷāyatanaṁ,</span><br />
<span class="sujato m-text">Name and form are conditions for the six sense fields.</span><br />
</p>
<p id="mn38c19p8">
<span class="pali m-text">saḷāyatanapaccayā phasso,</span><br />
<span class="sujato m-text">The six sense fields are conditions for contact.</span><br />
</p>
<p id="mn38c19p9">
<span class="pali m-text">phassapaccayā vedanā,</span><br />
<span class="sujato m-text">Contact is a condition for feeling.</span><br />
</p>
<p id="mn38c19p10">
<span class="pali m-text">vedanāpaccayā taṇhā,</span><br />
<span class="sujato m-text">Feeling is a condition for craving.</span><br />
</p>
<p id="mn38c19p11">
<span class="pali m-text">taṇhāpaccayā upādānaṁ,</span><br />
<span class="sujato m-text">Craving is a condition for grasping.</span><br />
</p>
<p id="mn38c19p12">
<span class="pali m-text">upādānapaccayā bhavo,</span><br />
<span class="sujato m-text">Grasping is a condition for continued existence.</span><br />
</p>
<p id="mn38c19p13">
<span class="pali m-text">bhavapaccayā jāti,</span><br />
<span class="sujato m-text">Continued existence is a condition for rebirth.</span><br />
</p>
<p id="mn38c19p14">
<span class="pali m-text">jātipaccayā jarāmaraṇaṁ sokaparidevadukkhadomanassupāyāsā sambhavanti.</span><br />
<span class="sujato m-text">Rebirth is a condition for old age and death, sorrow, lamentation, pain, sadness, and distress to come to be.</span><br />
</p>
<p id="mn38c19p15">
<span class="pali m-text">Evametassa kevalassa dukkhakkhandhassa samudayo hoti.</span><br />
<span class="sujato m-text">That is how this entire mass of suffering originates.</span><br />
</p>
<p id="mn38c20p1">
<span class="pali m-text">Avijjāya tveva asesavirāganirodhā saṅkhāranirodho,</span><br />
<span class="sujato m-text">When ignorance fades away and ceases with nothing left over, choices cease.</span><br />
</p>
<p id="mn38c20p2">
<span class="pali m-text">saṅkhāranirodhā viññāṇanirodho,</span><br />
<span class="sujato m-text">When choices cease, consciousness ceases.</span><br />
</p>
<p id="mn38c20p3">
<span class="pali m-text">viññāṇanirodhā nāmarūpanirodho,</span><br />
<span class="sujato m-text">When consciousness ceases, name and form cease.</span><br />
</p>
<p id="mn38c20p4">
<span class="pali m-text">nāmarūpanirodhā saḷāyatananirodho,</span><br />
<span class="sujato m-text">When name and form cease, the six sense fields cease.</span><br />
</p>
<p id="mn38c20p5">
<span class="pali m-text">saḷāyatananirodhā phassanirodho,</span><br />
<span class="sujato m-text">When the six sense fields cease, contact ceases.</span><br />
</p>
<p id="mn38c20p6">
<span class="pali m-text">phassanirodhā vedanānirodho,</span><br />
<span class="sujato m-text">When contact ceases, feeling ceases.</span><br />
</p>
<p id="mn38c20p7">
<span class="pali m-text">vedanānirodhā taṇhānirodho,</span><br />
<span class="sujato m-text">When feeling ceases, craving ceases.</span><br />
</p>
<p id="mn38c20p8">
<span class="pali m-text">taṇhānirodhā upādānanirodho,</span><br />
<span class="sujato m-text">When craving ceases, grasping ceases.</span><br />
</p>
<p id="mn38c20p9">
<span class="pali m-text">upādānanirodhā bhavanirodho,</span><br />
<span class="sujato m-text">When grasping ceases, continued existence ceases.</span><br />
</p>
<p id="mn38c20p10">
<span class="pali m-text">bhavanirodhā jātinirodho,</span><br />
<span class="sujato m-text">When continued existence ceases, rebirth ceases.</span><br />
</p>
<p id="mn38c20p11">
<span class="pali m-text">jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
<span class="sujato m-text">When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="mn38c20p12">
<span class="pali m-text">Evametassa kevalassa dukkhakkhandhassa nirodho hoti.</span><br />
<span class="sujato m-text">That is how this entire mass of suffering ceases.</span><br />
</p>
<p id="mn38c21p1">
<span class="pali m-text">Jātinirodhā jarāmaraṇanirodhoti iti kho panetaṁ vuttaṁ;</span><br />
<span class="sujato m-text">‘When rebirth ceases, old age and death cease.’ That’s what I said.</span><br />
</p>
<p id="mn38c21p2">
<span class="pali m-text">jātinirodhā nu kho, bhikkhave, jarāmaraṇanirodho, no vā, kathaṁ vā ettha hotī”ti?</span><br />
<span class="sujato m-text">Is that how you see this or not?”</span><br />
</p>
<p id="mn38c21p3">
<span class="pali m-text">“Jātinirodhā, bhante, jarāmaraṇanirodho;</span><br />
</p>
<p id="mn38c21p4">
<span class="pali m-text">evaṁ no ettha hoti—</span><br />
<span class="sujato m-text">“That’s how we see it.”</span><br />
</p>
<p id="mn38c21p5">
<span class="pali m-text">jātinirodhā jarāmaraṇanirodho”ti.</span><br />
</p>
<p id="mn38c21p6">
<span class="pali m-text">“Bhavanirodhā jātinirodhoti iti kho panetaṁ vuttaṁ;</span><br />
<span class="sujato m-text">‘When continued existence ceases, rebirth ceases.’ …</span><br />
</p>
<p id="mn38c21p7">
<span class="pali m-text">bhavanirodhā nu kho, bhikkhave, jātinirodho, no vā, kathaṁ vā ettha hotī”ti?</span><br />
</p>
<p id="mn38c21p8">
<span class="pali m-text">“Bhavanirodhā, bhante, jātinirodho;</span><br />
</p>
<p id="mn38c21p9">
<span class="pali m-text">evaṁ no ettha hoti—</span><br />
</p>
<p id="mn38c21p10">
<span class="pali m-text">bhavanirodhā jātinirodho”ti.</span><br />
</p>
<p id="mn38c21p11">
<span class="pali m-text">“Upādānanirodhā bhavanirodhoti iti kho panetaṁ vuttaṁ;</span><br />
</p>
<p id="mn38c21p12">
<span class="pali m-text">upādānanirodhā nu kho, bhikkhave, bhavanirodho, no vā, kathaṁ vā ettha hotī”ti?</span><br />
</p>
<p id="mn38c21p13">
<span class="pali m-text">“Upādānanirodhā, bhante, bhavanirodho;</span><br />
</p>
<p id="mn38c21p14">
<span class="pali m-text">evaṁ no ettha hoti—</span><br />
</p>
<p id="mn38c21p15">
<span class="pali m-text">upādānanirodhā bhavanirodho”ti.</span><br />
</p>
<p id="mn38c21p16">
<span class="pali m-text">“Taṇhānirodhā upādānanirodhoti iti kho panetaṁ vuttaṁ;</span><br />
</p>
<p id="mn38c21p17">
<span class="pali m-text">taṇhānirodhā nu kho, bhikkhave, upādānanirodho, no vā, kathaṁ vā ettha hotī”ti?</span><br />
</p>
<p id="mn38c21p18">
<span class="pali m-text">“Taṇhānirodhā, bhante, upādānanirodho;</span><br />
</p>
<p id="mn38c21p19">
<span class="pali m-text">evaṁ no ettha hoti—</span><br />
</p>
<p id="mn38c21p20">
<span class="pali m-text">taṇhānirodhā upādānanirodho”ti.</span><br />
</p>
<p id="mn38c21p21">
<span class="pali m-text">“Vedanānirodhā taṇhānirodhoti iti kho panetaṁ vuttaṁ;</span><br />
</p>
<p id="mn38c21p22">
<span class="pali m-text">vedanānirodhā nu kho, bhikkhave, taṇhānirodho, no vā, kathaṁ vā ettha hotī”ti?</span><br />
</p>
<p id="mn38c21p23">
<span class="pali m-text">“Vedanānirodhā, bhante, taṇhānirodho;</span><br />
</p>
<p id="mn38c21p24">
<span class="pali m-text">evaṁ no ettha hoti—</span><br />
</p>
<p id="mn38c21p25">
<span class="pali m-text">vedanānirodhā taṇhānirodho”ti.</span><br />
</p>
<p id="mn38c21p26">
<span class="pali m-text">“Phassanirodhā vedanānirodhoti iti kho panetaṁ vuttaṁ;</span><br />
</p>
<p id="mn38c21p27">
<span class="pali m-text">phassanirodhā nu kho, bhikkhave, vedanānirodho, no vā, kathaṁ vā ettha hotī”ti?</span><br />
</p>
<p id="mn38c21p28">
<span class="pali m-text">“Phassanirodhā, bhante, vedanānirodho;</span><br />
</p>
<p id="mn38c21p29">
<span class="pali m-text">evaṁ no ettha hoti—</span><br />
</p>
<p id="mn38c21p30">
<span class="pali m-text">phassanirodhā vedanānirodho”ti.</span><br />
</p>
<p id="mn38c21p31">
<span class="pali m-text">“Saḷāyatananirodhā phassanirodhoti iti kho panetaṁ vuttaṁ;</span><br />
</p>
<p id="mn38c21p32">
<span class="pali m-text">saḷāyatananirodhā nu kho, bhikkhave, phassanirodho, no vā, kathaṁ vā ettha hotīti?</span><br />
</p>
<p id="mn38c21p33">
<span class="pali m-text">Saḷāyatananirodhā, bhante, phassanirodho;</span><br />
</p>
<p id="mn38c21p34">
<span class="pali m-text">evaṁ no ettha hoti—</span><br />
</p>
<p id="mn38c21p35">
<span class="pali m-text">saḷāyatananirodhā phassanirodho”ti.</span><br />
</p>
<p id="mn38c21p36">
<span class="pali m-text">“Nāmarūpanirodhā saḷāyatananirodhoti iti kho panetaṁ vuttaṁ;</span><br />
</p>
<p id="mn38c21p37">
<span class="pali m-text">nāmarūpanirodhā nu kho, bhikkhave, saḷāyatananirodho, no vā, kathaṁ vā ettha hotī”ti?</span><br />
</p>
<p id="mn38c21p38">
<span class="pali m-text">“Nāmarūpanirodhā, bhante, saḷāyatananirodho;</span><br />
</p>
<p id="mn38c21p39">
<span class="pali m-text">evaṁ no ettha hoti—</span><br />
</p>
<p id="mn38c21p40">
<span class="pali m-text">nāmarūpanirodhā saḷāyatananirodho”ti.</span><br />
</p>
<p id="mn38c21p41">
<span class="pali m-text">“Viññāṇanirodhā nāmarūpanirodhoti iti kho panetaṁ vuttaṁ;</span><br />
</p>
<p id="mn38c21p42">
<span class="pali m-text">viññāṇanirodhā nu kho, bhikkhave, nāmarūpanirodho, no vā, kathaṁ vā ettha hotī”ti?</span><br />
</p>
<p id="mn38c21p43">
<span class="pali m-text">“Viññāṇanirodhā, bhante, nāmarūpanirodho;</span><br />
</p>
<p id="mn38c21p44">
<span class="pali m-text">evaṁ no ettha hoti—</span><br />
</p>
<p id="mn38c21p45">
<span class="pali m-text">viññāṇanirodhā nāmarūpanirodho”ti.</span><br />
</p>
<p id="mn38c21p46">
<span class="pali m-text">“Saṅkhāranirodhā viññāṇanirodhoti iti kho panetaṁ vuttaṁ;</span><br />
</p>
<p id="mn38c21p47">
<span class="pali m-text">saṅkhāranirodhā nu kho, bhikkhave, viññāṇanirodho, no vā, kathaṁ vā ettha hotī”ti?</span><br />
</p>
<p id="mn38c21p48">
<span class="pali m-text">“Saṅkhāranirodhā, bhante, viññāṇanirodho;</span><br />
</p>
<p id="mn38c21p49">
<span class="pali m-text">evaṁ no ettha hoti—</span><br />
</p>
<p id="mn38c21p50">
<span class="pali m-text">saṅkhāranirodhā viññāṇanirodho”ti.</span><br />
</p>
<p id="mn38c21p51">
<span class="pali m-text">“Avijjānirodhā saṅkhāranirodhoti iti kho panetaṁ vuttaṁ;</span><br />
<span class="sujato m-text">‘When ignorance ceases, choices cease.’ That’s what I said.</span><br />
</p>
<p id="mn38c21p52">
<span class="pali m-text">avijjānirodhā nu kho, bhikkhave, saṅkhāranirodho, no vā, kathaṁ vā ettha hotī”ti?</span><br />
<span class="sujato m-text">Is that how you see this or not?”</span><br />
</p>
<p id="mn38c21p53">
<span class="pali m-text">“Avijjānirodhā, bhante, saṅkhāranirodho;</span><br />
</p>
<p id="mn38c21p54">
<span class="pali m-text">evaṁ no ettha hoti—</span><br />
<span class="sujato m-text">“That’s how we see it.”</span><br />
</p>
<p id="mn38c21p55">
<span class="pali m-text">avijjānirodhā saṅkhāranirodho”ti.</span><br />
</p>
<p id="mn38c22p1">
<span class="pali m-text">“Sādhu, bhikkhave.</span><br />
<span class="sujato m-text">“Good, mendicants!</span><br />
</p>
<p id="mn38c22p2">
<span class="pali m-text">Iti kho, bhikkhave, tumhepi evaṁ vadetha, ahampi evaṁ vadāmi—</span><br />
<span class="sujato m-text">So both you and I say this.</span><br />
</p>
<p id="mn38c22p3">
<span class="pali m-text">imasmiṁ asati idaṁ na hoti, imassa nirodhā idaṁ nirujjhati, yadidaṁ—</span><br />
<span class="sujato m-text">When this doesn’t exist, that is not; due to the cessation of this, that ceases. That is:</span><br />
</p>
<p id="mn38c22p4">
<span class="pali m-text">avijjānirodhā saṅkhāranirodho,</span><br />
<span class="sujato m-text">When ignorance ceases, choices cease.</span><br />
</p>
<p id="mn38c22p5">
<span class="pali m-text">saṅkhāranirodhā viññāṇanirodho,</span><br />
<span class="sujato m-text">When choices cease, consciousness ceases.</span><br />
</p>
<p id="mn38c22p6">
<span class="pali m-text">viññāṇanirodhā nāmarūpanirodho,</span><br />
<span class="sujato m-text">When consciousness ceases, name and form cease.</span><br />
</p>
<p id="mn38c22p7">
<span class="pali m-text">nāmarūpanirodhā saḷāyatananirodho,</span><br />
<span class="sujato m-text">When name and form cease, the six sense fields cease.</span><br />
</p>
<p id="mn38c22p8">
<span class="pali m-text">saḷāyatananirodhā phassanirodho,</span><br />
<span class="sujato m-text">When the six sense fields cease, contact ceases.</span><br />
</p>
<p id="mn38c22p9">
<span class="pali m-text">phassanirodhā vedanānirodho,</span><br />
<span class="sujato m-text">When contact ceases, feeling ceases.</span><br />
</p>
<p id="mn38c22p10">
<span class="pali m-text">vedanānirodhā taṇhānirodho,</span><br />
<span class="sujato m-text">When feeling ceases, craving ceases.</span><br />
</p>
<p id="mn38c22p11">
<span class="pali m-text">taṇhānirodhā upādānanirodho,</span><br />
<span class="sujato m-text">When craving ceases, grasping ceases.</span><br />
</p>
<p id="mn38c22p12">
<span class="pali m-text">upādānanirodhā bhavanirodho,</span><br />
<span class="sujato m-text">When grasping ceases, continued existence ceases.</span><br />
</p>
<p id="mn38c22p13">
<span class="pali m-text">bhavanirodhā jātinirodho,</span><br />
<span class="sujato m-text">When continued existence ceases, rebirth ceases.</span><br />
</p>
<p id="mn38c22p14">
<span class="pali m-text">jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
<span class="sujato m-text">When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="mn38c22p15">
<span class="pali m-text">Evametassa kevalassa dukkhakkhandhassa nirodho hoti.</span><br />
<span class="sujato m-text">That is how this entire mass of suffering ceases.</span><br />
</p>
<p id="mn38c23p1">
<span class="pali m-text">Api nu tumhe, bhikkhave, evaṁ jānantā evaṁ passantā pubbantaṁ vā paṭidhāveyyātha:</span><br />
<span class="sujato m-text">Knowing and seeing in this way, mendicants, would you turn back to the past, thinking,</span><br />
</p>
<p id="mn38c23p2">
<span class="pali m-text">‘ahesumha nu kho mayaṁ atītamaddhānaṁ, nanu kho ahesumha atītamaddhānaṁ, kiṁ nu kho ahesumha atītamaddhānaṁ, kathaṁ nu kho ahesumha atītamaddhānaṁ, kiṁ hutvā kiṁ ahesumha nu kho mayaṁ atītamaddhānan’”ti?</span><br />
<span class="sujato m-text">‘Did we exist in the past? Did we not exist in the past? What were we in the past? How were we in the past? After being what, what did we become in the past?’?”</span><br />
</p>
<p id="mn38c23p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c23p4">
<span class="pali m-text">“Api nu tumhe, bhikkhave, evaṁ jānantā evaṁ passantā aparantaṁ vā paṭidhāveyyātha—</span><br />
<span class="sujato m-text">“Knowing and seeing in this way, mendicants, would you turn forward to the future, thinking,</span><br />
</p>
<p id="mn38c23p5">
<span class="pali m-text">bhavissāma nu kho mayaṁ anāgatamaddhānaṁ, nanu kho bhavissāma anāgatamaddhānaṁ, kiṁ nu kho bhavissāma anāgatamaddhānaṁ, kathaṁ nu kho bhavissāma anāgatamaddhānaṁ, kiṁ hutvā kiṁ bhavissāma nu kho mayaṁ anāgatamaddhānan”ti?</span><br />
<span class="sujato m-text">‘Will we exist in the future? Will we not exist in the future? What will we be in the future? How will we be in the future? After being what, what will we become in the future?’?”</span><br />
</p>
<p id="mn38c23p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p1">
<span class="pali m-text">“Api nu tumhe, bhikkhave, evaṁ jānantā evaṁ passantā etarahi vā paccuppannamaddhānaṁ ajjhattaṁ kathaṅkathī assatha—</span><br />
<span class="sujato m-text">“Knowing and seeing in this way, mendicants, would you be undecided about the present, thinking,</span><br />
</p>
<p id="mn38c24p2">
<span class="pali m-text">ahaṁ nu khosmi, no nu khosmi, kiṁ nu khosmi, kathaṁ nu khosmi, ayaṁ nu kho satto kuto āgato, so kuhiṁ gāmī bhavissatī”ti?</span><br />
<span class="sujato m-text">‘Am I? Am I not? What am I? How am I? This sentient being—where did it come from? And where will it go?’?”</span><br />
</p>
<p id="mn38c24p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p4">
<span class="pali m-text">“Api nu tumhe, bhikkhave, evaṁ jānantā evaṁ passantā evaṁ vadeyyātha—</span><br />
<span class="sujato m-text">“Knowing and seeing in this way, would you say,</span><br />
</p>
<p id="mn38c24p5">
<span class="pali m-text">satthā no garu, satthugāravena ca mayaṁ evaṁ vademā”ti?</span><br />
<span class="sujato m-text">‘Our teacher is respected. We speak like this out of respect for our teacher.’?”</span><br />
</p>
<p id="mn38c24p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p7">
<span class="pali m-text">“Api nu tumhe, bhikkhave, evaṁ jānantā evaṁ passantā evaṁ vadeyyātha—</span><br />
<span class="sujato m-text">“Knowing and seeing in this way, would you say,</span><br />
</p>
<p id="mn38c24p8">
<span class="pali m-text">samaṇo evamāha, samaṇā ca nāma mayaṁ evaṁ vademā”ti?</span><br />
<span class="sujato m-text">‘Our ascetic says this. It’s only because of him that we say this’?”</span><br />
</p>
<p id="mn38c24p9">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p10">
<span class="pali m-text">“Api nu tumhe, bhikkhave, evaṁ jānantā evaṁ passantā aññaṁ satthāraṁ uddiseyyāthā”ti?</span><br />
<span class="sujato m-text">“Knowing and seeing in this way, would you dedicate yourself to another teacher?”</span><br />
</p>
<p id="mn38c24p11">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p12">
<span class="pali m-text">“Api nu tumhe, bhikkhave, evaṁ jānantā evaṁ passantā yāni tāni puthusamaṇabrāhmaṇānaṁ vata kotūhalamaṅgalāni tāni sārato paccāgaccheyyāthā”ti?</span><br />
<span class="sujato m-text">“Knowing and seeing in this way, would you believe that the observances and noisy, superstitious rites of the various ascetics and brahmins are the most important things?”</span><br />
</p>
<p id="mn38c24p13">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn38c24p14">
<span class="pali m-text">“Nanu, bhikkhave, yadeva tumhākaṁ sāmaṁ ñātaṁ sāmaṁ diṭṭhaṁ sāmaṁ viditaṁ, tadeva tumhe vadethā”ti.</span><br />
<span class="sujato m-text">“Aren’t you speaking only of what you have known and seen and realized for yourselves?”</span><br />
</p>
<p id="mn38c24p15">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn38c25p1">
<span class="pali m-text">“Sādhu, bhikkhave, upanītā kho me tumhe, bhikkhave, iminā sandiṭṭhikena dhammena akālikena ehipassikena opaneyyikena paccattaṁ veditabbena viññūhi.</span><br />
<span class="sujato m-text">“Good, mendicants! You have been guided by me with this teaching that’s apparent in the present life, immediately effective, inviting inspection, relevant, so that sensible people can know it for themselves.</span><br />
</p>
<p id="mn38c25p2">
<span class="pali m-text">Sandiṭṭhiko ayaṁ, bhikkhave, dhammo akāliko ehipassiko opaneyyiko paccattaṁ veditabbo viññūhi—</span><br />
<span class="sujato m-text">For when I said that this teaching is apparent in the present life, immediately effective, inviting inspection, relevant, so that sensible people can know it for themselves,</span><br />
</p>
<p id="mn38c25p3">
<span class="pali m-text">iti yantaṁ vuttaṁ, idametaṁ paṭicca vuttanti.</span><br />
<span class="sujato m-text">this is what I was referring to.</span><br />
</p>
<p id="mn38c26p1">
<span class="pali m-text">Tiṇṇaṁ kho pana, bhikkhave, sannipātā gabbhassāvakkanti hoti.</span><br />
<span class="sujato m-text">Mendicants, when three things come together an embryo is conceived.</span><br />
</p>
<p id="mn38c26p2">
<span class="pali m-text">Idha mātāpitaro ca sannipatitā honti, mātā ca na utunī hoti, gandhabbo ca na paccupaṭṭhito hoti, neva tāva gabbhassāvakkanti hoti.</span><br />
<span class="sujato m-text">In a case where the mother and father come together, but the mother is not in the fertile phase of her menstrual cycle, and the virile spirit is not potent, the embryo is not conceived.</span><br />
</p>
<p id="mn38c26p3">
<span class="pali m-text">Idha mātāpitaro ca sannipatitā honti, mātā ca utunī hoti, gandhabbo ca na paccupaṭṭhito hoti, neva tāva gabbhassāvakkanti hoti.</span><br />
<span class="sujato m-text">In a case where the mother and father come together, the mother is in the fertile phase of her menstrual cycle, but the virile spirit is not potent, the embryo is not conceived.</span><br />
</p>
<p id="mn38c26p4">
<span class="pali m-text">Yato ca kho, bhikkhave, mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti—evaṁ tiṇṇaṁ sannipātā gabbhassāvakkanti hoti.</span><br />
<span class="sujato m-text">But when these three things come together—the mother and father come together, the mother is in the fertile phase of her menstrual cycle, and the virile spirit is potent—an embryo is conceived.</span><br />
</p>
<p id="mn38c27p1">
<span class="pali m-text">Tamenaṁ, bhikkhave, mātā nava vā dasa vā māse gabbhaṁ kucchinā pariharati mahatā saṁsayena garubhāraṁ.</span><br />
<span class="sujato m-text">The mother nurtures the embryo in her womb for nine or ten months at great risk to her heavy burden.</span><br />
</p>
<p id="mn38c27p2">
<span class="pali m-text">Tamenaṁ, bhikkhave, mātā navannaṁ vā dasannaṁ vā māsānaṁ accayena vijāyati mahatā saṁsayena garubhāraṁ.</span><br />
<span class="sujato m-text">When nine or ten months have passed, the mother gives birth at great risk to her heavy burden.</span><br />
</p>
<p id="mn38c27p3">
<span class="pali m-text">Tamenaṁ jātaṁ samānaṁ sakena lohitena poseti.</span><br />
<span class="sujato m-text">When the infant is born she nourishes it with her own blood.</span><br />
</p>
<p id="mn38c27p4">
<span class="pali m-text">Lohitañhetaṁ, bhikkhave, ariyassa vinaye yadidaṁ mātuthaññaṁ.</span><br />
<span class="sujato m-text">For mother’s milk is regarded as blood in the training of the Noble One.</span><br />
</p>
<p id="mn38c28p1">
<span class="pali m-text">Sa kho so, bhikkhave, kumāro vuddhimanvāya indriyānaṁ paripākamanvāya</span><br />
<span class="sujato m-text">That boy grows up and his faculties mature.</span><br />
</p>
<p id="mn38c28p2">
<span class="pali m-text">yāni tāni kumārakānaṁ kīḷāpanakāni tehi kīḷati, seyyathidaṁ—vaṅkakaṁ ghaṭikaṁ mokkhacikaṁ ciṅgulakaṁ pattāḷhakaṁ rathakaṁ dhanukaṁ.</span><br />
<span class="sujato m-text">He accordingly plays childish games such as toy plows, tipcat, somersaults, pinwheels, toy measures, toy carts, and toy bows.</span><br />
</p>
<p id="mn38c29p1">
<span class="pali m-text">Sa kho so, bhikkhave, kumāro vuddhimanvāya indriyānaṁ paripākamanvāya</span><br />
<span class="sujato m-text">That boy grows up and his faculties mature further.</span><br />
</p>
<p id="mn38c29p2">
<span class="pali m-text">pañcahi kāmaguṇehi samappito samaṅgībhūto paricāreti—</span><br />
<span class="sujato m-text">He accordingly amuses himself, supplied and provided with the five kinds of sensual stimulation.</span><br />
</p>
<p id="mn38c29p3">
<span class="pali m-text">cakkhuviññeyyehi rūpehi iṭṭhehi kantehi manāpehi piyarūpehi kāmūpasaṁhitehi rajanīyehi,</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing.</span><br />
</p>
<p id="mn38c29p4">
<span class="pali m-text">sotaviññeyyehi saddehi …</span><br />
<span class="sujato m-text">Sounds known by the ear …</span><br />
</p>
<p id="mn38c29p5">
<span class="pali m-text">ghānaviññeyyehi gandhehi …</span><br />
<span class="sujato m-text">Smells known by the nose …</span><br />
</p>
<p id="mn38c29p6">
<span class="pali m-text">jivhāviññeyyehi rasehi …</span><br />
<span class="sujato m-text">Tastes known by the tongue …</span><br />
</p>
<p id="mn38c29p7">
<span class="pali m-text">kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṁhitehi rajanīyehi.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="mn38c30p1">
<span class="pali m-text">So cakkhunā rūpaṁ disvā piyarūpe rūpe sārajjati, appiyarūpe rūpe byāpajjati, anupaṭṭhitakāyasati ca viharati parittacetaso.</span><br />
<span class="sujato m-text">When they see a sight with their eyes, if it’s pleasant they desire it, but if it’s unpleasant they dislike it. They live with mindfulness of the body unestablished and their heart restricted.</span><br />
</p>
<p id="mn38c30p2">
<span class="pali m-text">Tañca cetovimuttiṁ paññāvimuttiṁ yathābhūtaṁ nappajānāti yatthassa te pāpakā akusalā dhammā aparisesā nirujjhanti.</span><br />
<span class="sujato m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="mn38c30p3">
<span class="pali m-text">So evaṁ anurodhavirodhaṁ samāpanno yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā, so taṁ vedanaṁ abhinandati abhivadati ajjhosāya tiṭṭhati.</span><br />
<span class="sujato m-text">Being so full of favoring and opposing, when they experience any kind of feeling—pleasant, unpleasant, or neutral—they approve, welcome, and keep clinging to it.</span><br />
</p>
<p id="mn38c30p4">
<span class="pali m-text">Tassa taṁ vedanaṁ abhinandato abhivadato ajjhosāya tiṭṭhato uppajjati nandī.</span><br />
<span class="sujato m-text">This gives rise to relishing.</span><br />
</p>
<p id="mn38c30p5">
<span class="pali m-text">Yā vedanāsu nandī tadupādānaṁ, tassupādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti.</span><br />
<span class="sujato m-text">Relishing feelings is grasping. Their grasping is a condition for continued existence. Continued existence is a condition for rebirth. Rebirth is a condition for old age and death, sorrow, lamentation, pain, sadness, and distress to come to be.</span><br />
</p>
<p id="mn38c30p6">
<span class="pali m-text">Evametassa kevalassa dukkhakkhandhassa samudayo hoti.</span><br />
<span class="sujato m-text">That is how this entire mass of suffering originates.</span><br />
</p>
<p id="mn38c30p7">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn38c30p8">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">When they smell an odor with their nose …</span><br />
</p>
<p id="mn38c30p9">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">When they taste a flavor with their tongue …</span><br />
</p>
<p id="mn38c30p10">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">When they feel a touch with their body …</span><br />
</p>
<p id="mn38c30p11">
<span class="pali m-text">manasā dhammaṁ viññāya piyarūpe dhamme sārajjati, appiyarūpe dhamme byāpajjati, anupaṭṭhitakāyasati ca viharati parittacetaso.</span><br />
<span class="sujato m-text">When they know a thought with their mind, if it’s pleasant they desire it, but if it’s unpleasant they dislike it. They live with mindfulness of the body unestablished and their heart restricted.</span><br />
</p>
<p id="mn38c30p12">
<span class="pali m-text">Tañca cetovimuttiṁ paññāvimuttiṁ yathābhūtaṁ nappajānāti yatthassa te pāpakā akusalā dhammā aparisesā nirujjhanti.</span><br />
<span class="sujato m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="mn38c30p13">
<span class="pali m-text">So evaṁ anurodhavirodhaṁ samāpanno yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā, so taṁ vedanaṁ abhinandati abhivadati ajjhosāya tiṭṭhati.</span><br />
<span class="sujato m-text">Being so full of favoring and opposing, when they experience any kind of feeling—pleasant, unpleasant, or neutral—they approve, welcome, and keep clinging to it.</span><br />
</p>
<p id="mn38c30p14">
<span class="pali m-text">Tassa taṁ vedanaṁ abhinandato abhivadato ajjhosāya tiṭṭhato uppajjati nandī.</span><br />
<span class="sujato m-text">This gives rise to relishing.</span><br />
</p>
<p id="mn38c30p15">
<span class="pali m-text">Yā vedanāsu nandī tadupādānaṁ, tassupādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti.</span><br />
<span class="sujato m-text">Relishing feelings is grasping. Their grasping is a condition for continued existence. Continued existence is a condition for rebirth. Rebirth is a condition for old age and death, sorrow, lamentation, pain, sadness, and distress to come to be.</span><br />
</p>
<p id="mn38c30p16">
<span class="pali m-text">Evametassa kevalassa dukkhakkhandhassa samudayo hoti.</span><br />
<span class="sujato m-text">That is how this entire mass of suffering originates.</span><br />
</p>
<p id="mn38c31p1">
<span class="pali m-text">Idha, bhikkhave, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.</span><br />
<span class="sujato m-text">But consider when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.</span><br />
</p>
<p id="mn38c31p2">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn38c31p3">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ;</span><br />
<span class="sujato m-text">He proclaims a teaching that is good in the beginning, good in the middle, and good in the end, with the right meaning and phrasing.</span><br />
</p>
<p id="mn38c31p4">
<span class="pali m-text">kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He reveals an entirely full and pure spiritual life.</span><br />
</p>
<p id="mn38c32p1">
<span class="pali m-text">Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.</span><br />
<span class="sujato m-text">A householder hears that teaching, or a householder’s child, or someone reborn in a good family.</span><br />
</p>
<p id="mn38c32p2">
<span class="pali m-text">So taṁ dhammaṁ sutvā tathāgate saddhaṁ paṭilabhati.</span><br />
<span class="sujato m-text">They gain faith in the Realized One</span><br />
</p>
<p id="mn38c32p3">
<span class="pali m-text">So tena saddhāpaṭilābhena samannāgato iti paṭisañcikkhati:</span><br />
<span class="sujato m-text">and reflect,</span><br />
</p>
<p id="mn38c32p4">
<span class="pali m-text">‘sambādho gharāvāso rajāpatho, abbhokāso pabbajjā.</span><br />
<span class="sujato m-text">‘Living in a house is cramped and dirty, but the life of one gone forth is wide open.</span><br />
</p>
<p id="mn38c32p5">
<span class="pali m-text">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="sujato m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="mn38c32p6">
<span class="pali m-text">Yannūnāhaṁ kesamassuṁ ohāretvā, kāsāyāni vatthāni acchādetvā, agārasmā anagāriyaṁ pabbajeyyan’”ti.</span><br />
<span class="sujato m-text">Why don’t I shave off my hair and beard, dress in ocher robes, and go forth from lay life to homelessness?’</span><br />
</p>
<p id="mn38c32p7">
<span class="pali m-text">So aparena samayena appaṁ vā bhogakkhandhaṁ pahāya, mahantaṁ vā bhogakkhandhaṁ pahāya, appaṁ vā ñātiparivaṭṭaṁ pahāya, mahantaṁ vā ñātiparivaṭṭaṁ pahāya, kesamassuṁ ohāretvā, kāsāyāni vatthāni acchādetvā, agārasmā anagāriyaṁ pabbajati.</span><br />
<span class="sujato m-text">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness.</span><br />
</p>
<p id="mn38c33p1">
<span class="pali m-text">So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati.</span><br />
<span class="sujato m-text">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of compassion for all living beings.</span><br />
</p>
<p id="mn38c33p2">
<span class="pali m-text">Adinnādānaṁ pahāya adinnādānā paṭivirato hoti, dinnādāyī dinnapāṭikaṅkhī athenena sucibhūtena attanā viharati.</span><br />
<span class="sujato m-text">They give up stealing. They take only what’s given, and expect only what’s given. They keep themselves clean by not thieving.</span><br />
</p>
<p id="mn38c33p3">
<span class="pali m-text">Abrahmacariyaṁ pahāya brahmacārī hoti, ārācārī virato methunā gāmadhammā.</span><br />
<span class="sujato m-text">They give up unchastity. They are celibate, set apart, avoiding the vulgar act of sex.</span><br />
</p>
<p id="mn38c33p4">
<span class="pali m-text">Musāvādaṁ pahāya musāvādā paṭivirato hoti, saccavādī saccasandho theto paccayiko avisaṁvādako lokassa.</span><br />
<span class="sujato m-text">They give up lying. They speak the truth and stick to the truth. They’re honest and trustworthy, and don’t trick the world with their words.</span><br />
</p>
<p id="mn38c33p5">
<span class="pali m-text">Pisuṇaṁ vācaṁ pahāya pisuṇāya vācāya paṭivirato hoti—ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā sandhātā, sahitānaṁ vā anuppadātā samaggārāmo samaggarato samagganandī, samaggakaraṇiṁ vācaṁ bhāsitā hoti.</span><br />
<span class="sujato m-text">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="mn38c33p6">
<span class="pali m-text">Pharusaṁ vācaṁ pahāya pharusāya vācāya paṭivirato hoti—yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti.</span><br />
<span class="sujato m-text">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people.</span><br />
</p>
<p id="mn38c33p7">
<span class="pali m-text">Samphappalāpaṁ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā kālena, sāpadesaṁ pariyantavatiṁ atthasaṁhitaṁ.</span><br />
<span class="sujato m-text">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial.</span><br />
</p>
<p id="mn38c33p8">
<span class="pali m-text">So bījagāmabhūtagāmasamārambhā paṭivirato hoti,</span><br />
<span class="sujato m-text">They avoid injuring plants and seeds.</span><br />
</p>
<p id="mn38c33p9">
<span class="pali m-text">ekabhattiko hoti rattūparato, virato vikālabhojanā.</span><br />
<span class="sujato m-text">They eat in one part of the day, abstaining from eating at night and food at the wrong time.</span><br />
</p>
<p id="mn38c33p10">
<span class="pali m-text">Naccagītavāditavisūkadassanā paṭivirato hoti,</span><br />
<span class="sujato m-text">They avoid dancing, singing, music, and seeing shows.</span><br />
</p>
<p id="mn38c33p11">
<span class="pali m-text">mālāgandhavilepanadhāraṇamaṇḍanavibhūsanaṭṭhānā paṭivirato hoti,</span><br />
<span class="sujato m-text">They avoid beautifying and adorning themselves with garlands, perfumes, and makeup.</span><br />
</p>
<p id="mn38c33p12">
<span class="pali m-text">uccāsayanamahāsayanā paṭivirato hoti,</span><br />
<span class="sujato m-text">They avoid high and luxurious beds.</span><br />
</p>
<p id="mn38c33p13">
<span class="pali m-text">jātarūparajatapaṭiggahaṇā paṭivirato hoti,</span><br />
<span class="sujato m-text">They avoid receiving gold and money,</span><br />
</p>
<p id="mn38c33p14">
<span class="pali m-text">āmakadhaññapaṭiggahaṇā paṭivirato hoti,</span><br />
<span class="sujato m-text">raw grains,</span><br />
</p>
<p id="mn38c33p15">
<span class="pali m-text">āmakamaṁsapaṭiggahaṇā paṭivirato hoti,</span><br />
<span class="sujato m-text">raw meat,</span><br />
</p>
<p id="mn38c33p16">
<span class="pali m-text">itthikumārikapaṭiggahaṇā paṭivirato hoti,</span><br />
<span class="sujato m-text">women and girls,</span><br />
</p>
<p id="mn38c33p17">
<span class="pali m-text">dāsidāsapaṭiggahaṇā paṭivirato hoti,</span><br />
<span class="sujato m-text">male and female bondservants,</span><br />
</p>
<p id="mn38c33p18">
<span class="pali m-text">ajeḷakapaṭiggahaṇā paṭivirato hoti,</span><br />
<span class="sujato m-text">goats and sheep,</span><br />
</p>
<p id="mn38c33p19">
<span class="pali m-text">kukkuṭasūkarapaṭiggahaṇā paṭivirato hoti,</span><br />
<span class="sujato m-text">chickens and pigs,</span><br />
</p>
<p id="mn38c33p20">
<span class="pali m-text">hatthigavāssavaḷavapaṭiggahaṇā paṭivirato hoti,</span><br />
<span class="sujato m-text">elephants, cows, horses, and mares,</span><br />
</p>
<p id="mn38c33p21">
<span class="pali m-text">khettavatthupaṭiggahaṇā paṭivirato hoti,</span><br />
<span class="sujato m-text">and fields and land.</span><br />
</p>
<p id="mn38c33p22">
<span class="pali m-text">dūteyyapahiṇagamanānuyogā paṭivirato hoti,</span><br />
<span class="sujato m-text">They avoid running errands and messages;</span><br />
</p>
<p id="mn38c33p23">
<span class="pali m-text">kayavikkayā paṭivirato hoti,</span><br />
<span class="sujato m-text">buying and selling;</span><br />
</p>
<p id="mn38c33p24">
<span class="pali m-text">tulākūṭakaṁsakūṭamānakūṭā paṭivirato hoti,</span><br />
<span class="sujato m-text">falsifying weights, metals, or measures;</span><br />
</p>
<p id="mn38c33p25">
<span class="pali m-text">ukkoṭanavañcananikatisāciyogā paṭivirato hoti,</span><br />
<span class="sujato m-text">bribery, fraud, cheating, and duplicity;</span><br />
</p>
<p id="mn38c33p26">
<span class="pali m-text">chedanavadhabandhanaviparāmosaālopasahasākārā paṭivirato hoti.</span><br />
<span class="sujato m-text">mutilation, murder, abduction, banditry, plunder, and violence.</span><br />
</p>
<p id="mn38c34p1">
<span class="pali m-text">So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati samādāyeva pakkamati.</span><br />
<span class="sujato m-text">They’re content with robes to look after the body and almsfood to look after the belly. Wherever they go, they set out taking only these things.</span><br />
</p>
<p id="mn38c34p2">
<span class="pali m-text">Seyyathāpi nāma pakkhī sakuṇo yena yeneva ḍeti sapattabhārova ḍeti;</span><br />
<span class="sujato m-text">They’re like a bird: wherever it flies, wings are its only burden.</span><br />
</p>
<p id="mn38c34p3">
<span class="pali m-text">evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati.</span><br />
<span class="sujato m-text">In the same way, a mendicant is content with robes to look after the body and almsfood to look after the belly. Wherever they go, they set out taking only these things.</span><br />
</p>
<p id="mn38c34p4">
<span class="pali m-text">So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.</span><br />
<span class="sujato m-text">When they have this entire spectrum of noble ethics, they experience a blameless happiness inside themselves.</span><br />
</p>
<p id="mn38c35p1">
<span class="pali m-text">So cakkhunā rūpaṁ disvā na nimittaggāhī hoti nānubyañjanaggāhī.</span><br />
<span class="sujato m-text">When they see a sight with their eyes, they don’t get caught up in the features and details.</span><br />
</p>
<p id="mn38c35p2">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.</span><br />
<span class="sujato m-text">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint.</span><br />
</p>
<p id="mn38c35p3">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn38c35p4">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">When they smell an odor with their nose …</span><br />
</p>
<p id="mn38c35p5">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">When they taste a flavor with their tongue …</span><br />
</p>
<p id="mn38c35p6">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">When they feel a touch with their body …</span><br />
</p>
<p id="mn38c35p7">
<span class="pali m-text">manasā dhammaṁ viññāya na nimittaggāhī hoti nānubyañjanaggāhī.</span><br />
<span class="sujato m-text">When they know a thought with their mind, they don’t get caught up in the features and details.</span><br />
</p>
<p id="mn38c35p8">
<span class="pali m-text">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati manindriyaṁ manindriye saṁvaraṁ āpajjati.</span><br />
<span class="sujato m-text">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint.</span><br />
</p>
<p id="mn38c35p9">
<span class="pali m-text">So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.</span><br />
<span class="sujato m-text">When they have this noble sense restraint, they experience an unsullied bliss inside themselves.</span><br />
</p>
<p id="mn38c36p1">
<span class="pali m-text">So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.</span><br />
<span class="sujato m-text">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent.</span><br />
</p>
<p id="mn38c37p1">
<span class="pali m-text">So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato,</span><br />
<span class="sujato m-text">When they have this entire spectrum of noble ethics, this noble sense restraint, and this noble mindfulness and situational awareness,</span><br />
</p>
<p id="mn38c37p2">
<span class="pali m-text">vivittaṁ senāsanaṁ bhajati—araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
<span class="sujato m-text">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.</span><br />
</p>
<p id="mn38c38p1">
<span class="pali m-text">So pacchābhattaṁ piṇḍapātapaṭikkanto nisīdati pallaṅkaṁ ābhujitvā, ujuṁ kāyaṁ paṇidhāya, parimukhaṁ satiṁ upaṭṭhapetvā.</span><br />
<span class="sujato m-text">After the meal, they return from almsround, sit down cross-legged, set their body straight, and establish mindfulness in front of them.</span><br />
</p>
<p id="mn38c38p2">
<span class="pali m-text">So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti;</span><br />
<span class="sujato m-text">Giving up covetousness for the world, they meditate with a heart rid of covetousness, cleansing the mind of covetousness.</span><br />
</p>
<p id="mn38c38p3">
<span class="pali m-text">byāpādapadosaṁ pahāya abyāpannacitto viharati, sabbapāṇabhūtahitānukampī, byāpādapadosā cittaṁ parisodheti;</span><br />
<span class="sujato m-text">Giving up ill will and malevolence, they meditate with a mind rid of ill will, full of compassion for all living beings, cleansing the mind of ill will.</span><br />
</p>
<p id="mn38c38p4">
<span class="pali m-text">thinamiddhaṁ pahāya vigatathinamiddho viharati ālokasaññī, sato sampajāno, thinamiddhā cittaṁ parisodheti;</span><br />
<span class="sujato m-text">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness.</span><br />
</p>
<p id="mn38c38p5">
<span class="pali m-text">uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti;</span><br />
<span class="sujato m-text">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse.</span><br />
</p>
<p id="mn38c38p6">
<span class="pali m-text">vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.</span><br />
<span class="sujato m-text">Giving up doubt, they meditate having gone beyond doubt, not undecided about skillful qualities, cleansing the mind of doubt.</span><br />
</p>
<p id="mn38c39p1">
<span class="pali m-text">So ime pañca nīvaraṇe pahāya cetaso upakkilese paññāya dubbalīkaraṇe,</span><br />
<span class="sujato m-text">They give up these five hindrances, corruptions of the heart that weaken wisdom.</span><br />
</p>
<p id="mn38c39p2">
<span class="pali m-text">vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn38c39p3">
<span class="pali m-text">Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe…</span><br />
<span class="sujato m-text">Furthermore, as the placing of the mind and keeping it connected are stilled, a mendicant enters and remains in the second absorption …</span><br />
</p>
<p id="mn38c39p4">
<span class="pali m-text">tatiyaṁ jhānaṁ …pe…</span><br />
<span class="sujato m-text">third absorption …</span><br />
</p>
<p id="mn38c39p5">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">fourth absorption.</span><br />
</p>
<p id="mn38c40p1">
<span class="pali m-text">So cakkhunā rūpaṁ disvā piyarūpe rūpe na sārajjati, appiyarūpe rūpe na byāpajjati, upaṭṭhitakāyasati ca viharati appamāṇacetaso.</span><br />
<span class="sujato m-text">When they see a sight with their eyes, if it’s pleasant they don’t desire it, and if it’s unpleasant they don’t dislike it. They live with mindfulness of the body established and a limitless heart.</span><br />
</p>
<p id="mn38c40p2">
<span class="pali m-text">Tañca cetovimuttiṁ paññāvimuttiṁ yathābhūtaṁ pajānāti yatthassa te pāpakā akusalā dhammā aparisesā nirujjhanti.</span><br />
<span class="sujato m-text">And they truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="mn38c40p3">
<span class="pali m-text">So evaṁ anurodhavirodhavippahīno yaṁ kiñci vedanaṁ vedeti, sukhaṁ vā dukkhaṁ vā adukkhamasukhaṁ vā, so taṁ vedanaṁ nābhinandati nābhivadati nājjhosāya tiṭṭhati.</span><br />
<span class="sujato m-text">Having given up favoring and opposing, when they experience any kind of feeling—pleasant, unpleasant, or neutral—they don’t approve, welcome, or keep clinging to it.</span><br />
</p>
<p id="mn38c40p4">
<span class="pali m-text">Tassa taṁ vedanaṁ anabhinandato anabhivadato anajjhosāya tiṭṭhato yā vedanāsu nandī sā nirujjhati.</span><br />
<span class="sujato m-text">As a result, relishing of feelings ceases.</span><br />
</p>
<p id="mn38c40p5">
<span class="pali m-text">Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
<span class="sujato m-text">When their relishing ceases, grasping ceases. When grasping ceases, continued existence ceases. When continued existence ceases, rebirth ceases. When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="mn38c40p6">
<span class="pali m-text">Evametassa kevalassa dukkhakkhandhassa nirodho hoti.</span><br />
<span class="sujato m-text">That is how this entire mass of suffering ceases.</span><br />
</p>
<p id="mn38c41p1">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn38c41p2">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">When they smell an odor with their nose …</span><br />
</p>
<p id="mn38c41p3">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">When they taste a flavor with their tongue …</span><br />
</p>
<p id="mn38c41p4">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">When they feel a touch with their body …</span><br />
</p>
<p id="mn38c41p5">
<span class="pali m-text">manasā dhammaṁ viññāya piyarūpe dhamme na sārajjati, appiyarūpe dhamme na byāpajjati, upaṭṭhitakāyasati ca viharati appamāṇacetaso,</span><br />
<span class="sujato m-text">When they know a thought with their mind, if it’s pleasant they don’t desire it, and if it’s unpleasant they don’t dislike it. They live with mindfulness of the body established and a limitless heart.</span><br />
</p>
<p id="mn38c41p6">
<span class="pali m-text">tañca cetovimuttiṁ paññāvimuttiṁ yathābhūtaṁ pajānāti yatthassa te pāpakā akusalā dhammā aparisesā nirujjhanti.</span><br />
<span class="sujato m-text">And they truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="mn38c41p7">
<span class="pali m-text">So evaṁ anurodhavirodhavippahīno yaṁ kiñci vedanaṁ vedeti, sukhaṁ vā dukkhaṁ vā adukkhamasukhaṁ vā, so taṁ vedanaṁ nābhinandati nābhivadati nājjhosāya tiṭṭhati.</span><br />
<span class="sujato m-text">Having given up favoring and opposing, when they experience any kind of feeling—pleasant, unpleasant, or neutral—they don’t approve, welcome, or keep clinging to it.</span><br />
</p>
<p id="mn38c41p8">
<span class="pali m-text">Tassa taṁ vedanaṁ anabhinandato anabhivadato anajjhosāya tiṭṭhato yā vedanāsu nandī sā nirujjhati.</span><br />
<span class="sujato m-text">As a result, relishing of feelings ceases.</span><br />
</p>
<p id="mn38c41p9">
<span class="pali m-text">Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
<span class="sujato m-text">When their relishing ceases, grasping ceases. When grasping ceases, continued existence ceases. When continued existence ceases, rebirth ceases. When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="mn38c41p10">
<span class="pali m-text">Evametassa kevalassa dukkhakkhandhassa nirodho hoti.</span><br />
<span class="sujato m-text">That is how this entire mass of suffering ceases.</span><br />
</p>
<p id="mn38c41p11">
<span class="pali m-text">Imaṁ kho me tumhe, bhikkhave, saṅkhittena taṇhāsaṅkhayavimuttiṁ dhāretha, sātiṁ pana bhikkhuṁ kevaṭṭaputtaṁ mahātaṇhājālataṇhāsaṅghāṭappaṭimukkan”ti.</span><br />
<span class="sujato m-text">Mendicants, you should memorize that brief statement on freedom through the ending of craving. But the mendicant Sāti, the fisherman’s son, is caught in a vast net of craving, a tangle of craving.”</span><br />
</p>
<p id="mn38c41p12">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn38c41p13">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn38c41p14">
<span class="pali m-text">Mahātaṇhāsaṅkhayasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0037.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0039.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>