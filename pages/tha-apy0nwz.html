<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0nwz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0nwz.html" />
  <meta property="og:description" content="Yasavagga 6. Uttarattheraapadāna “Sumedho nāma sambuddho, bāttiṁsavaralakkhaṇo; Vivekakāmo bhagavā, himavantamupāgami. Ajjhogāhetvā himavantaṁ, aggo kāruṇiko muni; Pallaṅkaṁ ābhujitvāna, nisīdi purisuttamo. Vijjādharo tadā āsiṁ, antalikkhacaro ahaṁ; Tisūlaṁ sukataṁ gayha, gacchāmi ambare tadā. Pabbatagge yathā aggi, puṇṇamāyeva candimā; Vanaṁ obhāsate buddho, sālarājāva phullito. Vanaggā nikkhamitvāna, buddharaṁsībhidhāvare; Na …" />
  <meta name="twitter:description" content="Yasavagga 6. Uttarattheraapadāna “Sumedho nāma sambuddho, bāttiṁsavaralakkhaṇo; Vivekakāmo bhagavā, himavantamupāgami. Ajjhogāhetvā himavantaṁ, aggo kāruṇiko muni; Pallaṅkaṁ ābhujitvāna, nisīdi purisuttamo. Vijjādharo tadā āsiṁ, antalikkhacaro ahaṁ; Tisūlaṁ sukataṁ gayha, gacchāmi ambare tadā. Pabbatagge yathā aggi, puṇṇamāyeva candimā; Vanaṁ obhāsate buddho, sālarājāva phullito. Vanaggā nikkhamitvāna, buddharaṁsībhidhāvare; Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="yasavagga">
<h2><a href="#yasavagga">Yasavagga</a></h2>
<section id="uttarattheraapadana">
<h3><a href="#uttarattheraapadana">6. Uttarattheraapadāna</a></h3>
<p id="tha-ap558c1p1">
<span class="m-text m-primary">“Sumedho nāma sambuddho,</span><br />
</p>
<p id="tha-ap558c1p2">
<span class="m-text m-primary">bāttiṁsavaralakkhaṇo;</span><br />
</p>
<p id="tha-ap558c1p3">
<span class="m-text m-primary">Vivekakāmo bhagavā,</span><br />
</p>
<p id="tha-ap558c1p4">
<span class="m-text m-primary">himavantamupāgami.</span><br />
</p>
<p id="tha-ap558c2p1">
<span class="m-text m-primary">Ajjhogāhetvā himavantaṁ,</span><br />
</p>
<p id="tha-ap558c2p2">
<span class="m-text m-primary">aggo kāruṇiko muni;</span><br />
</p>
<p id="tha-ap558c2p3">
<span class="m-text m-primary">Pallaṅkaṁ ābhujitvāna,</span><br />
</p>
<p id="tha-ap558c2p4">
<span class="m-text m-primary">nisīdi purisuttamo.</span><br />
</p>
<p id="tha-ap558c3p1">
<span class="m-text m-primary">Vijjādharo tadā āsiṁ,</span><br />
</p>
<p id="tha-ap558c3p2">
<span class="m-text m-primary">antalikkhacaro ahaṁ;</span><br />
</p>
<p id="tha-ap558c3p3">
<span class="m-text m-primary">Tisūlaṁ sukataṁ gayha,</span><br />
</p>
<p id="tha-ap558c3p4">
<span class="m-text m-primary">gacchāmi ambare tadā.</span><br />
</p>
<p id="tha-ap558c4p1">
<span class="m-text m-primary">Pabbatagge yathā aggi,</span><br />
</p>
<p id="tha-ap558c4p2">
<span class="m-text m-primary">puṇṇamāyeva candimā;</span><br />
</p>
<p id="tha-ap558c4p3">
<span class="m-text m-primary">Vanaṁ obhāsate buddho,</span><br />
</p>
<p id="tha-ap558c4p4">
<span class="m-text m-primary">sālarājāva phullito.</span><br />
</p>
<p id="tha-ap558c5p1">
<span class="m-text m-primary">Vanaggā nikkhamitvāna,</span><br />
</p>
<p id="tha-ap558c5p2">
<span class="m-text m-primary">buddharaṁsībhidhāvare;</span><br />
</p>
<p id="tha-ap558c5p3">
<span class="m-text m-primary">Naḷaggivaṇṇasaṅkāsā,</span><br />
</p>
<p id="tha-ap558c5p4">
<span class="m-text m-primary">disvā cittaṁ pasādayiṁ.</span><br />
</p>
<p id="tha-ap558c6p1">
<span class="m-text m-primary">Vicinaṁ addasaṁ pupphaṁ,</span><br />
</p>
<p id="tha-ap558c6p2">
<span class="m-text m-primary">kaṇikāraṁ devagandhikaṁ;</span><br />
</p>
<p id="tha-ap558c6p3">
<span class="m-text m-primary">Tīṇi pupphāni ādāya,</span><br />
</p>
<p id="tha-ap558c6p4">
<span class="m-text m-primary">buddhaseṭṭhamapūjayiṁ.</span><br />
</p>
<p id="tha-ap558c7p1">
<span class="m-text m-primary">Buddhassa ānubhāvena,</span><br />
</p>
<p id="tha-ap558c7p2">
<span class="m-text m-primary">tīṇi pupphāni me tadā;</span><br />
</p>
<p id="tha-ap558c7p3">
<span class="m-text m-primary">Uddhaṁ vaṇṭā adhopattā,</span><br />
</p>
<p id="tha-ap558c7p4">
<span class="m-text m-primary">chāyaṁ kubbanti satthuno.</span><br />
</p>
<p id="tha-ap558c8p1">
<span class="m-text m-primary">Tena kammena sukatena,</span><br />
</p>
<p id="tha-ap558c8p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap558c8p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap558c8p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap558c9p1">
<span class="m-text m-primary">Tattha me sukataṁ byamhaṁ,</span><br />
</p>
<p id="tha-ap558c9p2">
<span class="m-text m-primary">kaṇikārīti ñāyati;</span><br />
</p>
<p id="tha-ap558c9p3">
<span class="m-text m-primary">Saṭṭhiyojanamubbedhaṁ,</span><br />
</p>
<p id="tha-ap558c9p4">
<span class="m-text m-primary">tiṁsayojanavitthataṁ.</span><br />
</p>
<p id="tha-ap558c10p1">
<span class="m-text m-primary">Sahassakaṇḍaṁ satabheṇḍu,</span><br />
</p>
<p id="tha-ap558c10p2">
<span class="m-text m-primary">dhajālu haritāmayaṁ;</span><br />
</p>
<p id="tha-ap558c10p3">
<span class="m-text m-primary">Satasahassaniyyūhā,</span><br />
</p>
<p id="tha-ap558c10p4">
<span class="m-text m-primary">byamhe pātubhaviṁsu me.</span><br />
</p>
<p id="tha-ap558c11p1">
<span class="m-text m-primary">Soṇṇamayā maṇimayā,</span><br />
</p>
<p id="tha-ap558c11p2">
<span class="m-text m-primary">lohitaṅkamayāpi ca;</span><br />
</p>
<p id="tha-ap558c11p3">
<span class="m-text m-primary">Phalikāpi ca pallaṅkā,</span><br />
</p>
<p id="tha-ap558c11p4">
<span class="m-text m-primary">yenicchakā yadicchakā.</span><br />
</p>
<p id="tha-ap558c12p1">
<span class="m-text m-primary">Mahārahañca sayanaṁ,</span><br />
</p>
<p id="tha-ap558c12p2">
<span class="m-text m-primary">tūlikā vikatīyutaṁ;</span><br />
</p>
<p id="tha-ap558c12p3">
<span class="m-text m-primary">Uddhalomiñca ekantaṁ,</span><br />
</p>
<p id="tha-ap558c12p4">
<span class="m-text m-primary">bimbohanasamāyutaṁ.</span><br />
</p>
<p id="tha-ap558c13p1">
<span class="m-text m-primary">Bhavanā nikkhamitvāna,</span><br />
</p>
<p id="tha-ap558c13p2">
<span class="m-text m-primary">caranto devacārikaṁ;</span><br />
</p>
<p id="tha-ap558c13p3">
<span class="m-text m-primary">Yathā icchāmi gamanaṁ,</span><br />
</p>
<p id="tha-ap558c13p4">
<span class="m-text m-primary">devasaṅghapurakkhato.</span><br />
</p>
<p id="tha-ap558c14p1">
<span class="m-text m-primary">Pupphassa heṭṭhā tiṭṭhāmi,</span><br />
</p>
<p id="tha-ap558c14p2">
<span class="m-text m-primary">uparicchadanaṁ mama;</span><br />
</p>
<p id="tha-ap558c14p3">
<span class="m-text m-primary">Samantā yojanasataṁ,</span><br />
</p>
<p id="tha-ap558c14p4">
<span class="m-text m-primary">kaṇikārehi chāditaṁ.</span><br />
</p>
<p id="tha-ap558c15p1">
<span class="m-text m-primary">Saṭṭhituriyasahassāni,</span><br />
</p>
<p id="tha-ap558c15p2">
<span class="m-text m-primary">sāyapātaṁ upaṭṭhahuṁ;</span><br />
</p>
<p id="tha-ap558c15p3">
<span class="m-text m-primary">Parivārenti maṁ niccaṁ,</span><br />
</p>
<p id="tha-ap558c15p4">
<span class="m-text m-primary">rattindivamatanditā.</span><br />
</p>
<p id="tha-ap558c16p1">
<span class="m-text m-primary">Tattha naccehi gītehi,</span><br />
</p>
<p id="tha-ap558c16p2">
<span class="m-text m-primary">tālehi vāditehi ca;</span><br />
</p>
<p id="tha-ap558c16p3">
<span class="m-text m-primary">Ramāmi khiḍḍā ratiyā,</span><br />
</p>
<p id="tha-ap558c16p4">
<span class="m-text m-primary">modāmi kāmakāmahaṁ.</span><br />
</p>
<p id="tha-ap558c17p1">
<span class="m-text m-primary">Tattha bhutvā pivitvā ca,</span><br />
</p>
<p id="tha-ap558c17p2">
<span class="m-text m-primary">modāmi tidase tadā;</span><br />
</p>
<p id="tha-ap558c17p3">
<span class="m-text m-primary">Nārīgaṇehi sahito,</span><br />
</p>
<p id="tha-ap558c17p4">
<span class="m-text m-primary">modāmi byamhamuttame.</span><br />
</p>
<p id="tha-ap558c18p1">
<span class="m-text m-primary">Satānaṁ pañcakkhattuñca,</span><br />
</p>
<p id="tha-ap558c18p2">
<span class="m-text m-primary">devarajjamakārayiṁ;</span><br />
</p>
<p id="tha-ap558c18p3">
<span class="m-text m-primary">Satānaṁ tīṇikkhattuñca,</span><br />
</p>
<p id="tha-ap558c18p4">
<span class="m-text m-primary">cakkavattī ahosahaṁ;</span><br />
</p>
<p id="tha-ap558c18p5">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap558c18p6">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap558c19p1">
<span class="m-text m-primary">Bhave bhave saṁsaranto,</span><br />
</p>
<p id="tha-ap558c19p2">
<span class="m-text m-primary">mahābhogaṁ labhāmahaṁ;</span><br />
</p>
<p id="tha-ap558c19p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap558c19p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c20p1">
<span class="m-text m-primary">Duve bhave saṁsarāmi,</span><br />
</p>
<p id="tha-ap558c20p2">
<span class="m-text m-primary">devatte atha mānuse;</span><br />
</p>
<p id="tha-ap558c20p3">
<span class="m-text m-primary">Aññaṁ gatiṁ na jānāmi,</span><br />
</p>
<p id="tha-ap558c20p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c21p1">
<span class="m-text m-primary">Duve kule pajāyāmi,</span><br />
</p>
<p id="tha-ap558c21p2">
<span class="m-text m-primary">khattiye cāpi brāhmaṇe;</span><br />
</p>
<p id="tha-ap558c21p3">
<span class="m-text m-primary">Nīce kule na jānāmi,</span><br />
</p>
<p id="tha-ap558c21p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c22p1">
<span class="m-text m-primary">Hatthiyānaṁ assayānaṁ,</span><br />
</p>
<p id="tha-ap558c22p2">
<span class="m-text m-primary">sivikaṁ sandamānikaṁ;</span><br />
</p>
<p id="tha-ap558c22p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap558c22p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c23p1">
<span class="m-text m-primary">Dāsīgaṇaṁ dāsagaṇaṁ,</span><br />
</p>
<p id="tha-ap558c23p2">
<span class="m-text m-primary">nāriyo samalaṅkatā;</span><br />
</p>
<p id="tha-ap558c23p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap558c23p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c24p1">
<span class="m-text m-primary">Koseyyakambaliyāni,</span><br />
</p>
<p id="tha-ap558c24p2">
<span class="m-text m-primary">khomakappāsikāni ca;</span><br />
</p>
<p id="tha-ap558c24p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap558c24p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c25p1">
<span class="m-text m-primary">Navavatthaṁ navaphalaṁ,</span><br />
</p>
<p id="tha-ap558c25p2">
<span class="m-text m-primary">navaggarasabhojanaṁ;</span><br />
</p>
<p id="tha-ap558c25p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap558c25p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c26p1">
<span class="m-text m-primary">Imaṁ khāda imaṁ bhuñja,</span><br />
</p>
<p id="tha-ap558c26p2">
<span class="m-text m-primary">imamhi sayane saya;</span><br />
</p>
<p id="tha-ap558c26p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap558c26p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c27p1">
<span class="m-text m-primary">Sabbattha pūjito homi,</span><br />
</p>
<p id="tha-ap558c27p2">
<span class="m-text m-primary">yaso accuggato mama;</span><br />
</p>
<p id="tha-ap558c27p3">
<span class="m-text m-primary">Mahāpakkho sadā homi,</span><br />
</p>
<p id="tha-ap558c27p4">
<span class="m-text m-primary">abhejjapariso sadā;</span><br />
</p>
<p id="tha-ap558c27p5">
<span class="m-text m-primary">Ñātīnaṁ uttamo homi,</span><br />
</p>
<p id="tha-ap558c27p6">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c28p1">
<span class="m-text m-primary">Sītaṁ uṇhaṁ na jānāmi,</span><br />
</p>
<p id="tha-ap558c28p2">
<span class="m-text m-primary">pariḷāho na vijjati;</span><br />
</p>
<p id="tha-ap558c28p3">
<span class="m-text m-primary">Atho cetasikaṁ dukkhaṁ,</span><br />
</p>
<p id="tha-ap558c28p4">
<span class="m-text m-primary">hadaye me na vijjati.</span><br />
</p>
<p id="tha-ap558c29p1">
<span class="m-text m-primary">Suvaṇṇavaṇṇo hutvāna,</span><br />
</p>
<p id="tha-ap558c29p2">
<span class="m-text m-primary">saṁsarāmi bhavābhave;</span><br />
</p>
<p id="tha-ap558c29p3">
<span class="m-text m-primary">Vevaṇṇiyaṁ na jānāmi,</span><br />
</p>
<p id="tha-ap558c29p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c30p1">
<span class="m-text m-primary">Devalokā cavitvāna,</span><br />
</p>
<p id="tha-ap558c30p2">
<span class="m-text m-primary">sukkamūlena codito;</span><br />
</p>
<p id="tha-ap558c30p3">
<span class="m-text m-primary">Sāvatthiyaṁ pure jāto,</span><br />
</p>
<p id="tha-ap558c30p4">
<span class="m-text m-primary">mahāsālesu aḍḍhake.</span><br />
</p>
<p id="tha-ap558c31p1">
<span class="m-text m-primary">Pañca kāmaguṇe hitvā,</span><br />
</p>
<p id="tha-ap558c31p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap558c31p3">
<span class="m-text m-primary">Jātiyā sattavassohaṁ,</span><br />
</p>
<p id="tha-ap558c31p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap558c32p1">
<span class="m-text m-primary">Upasampadāyī buddho,</span><br />
</p>
<p id="tha-ap558c32p2">
<span class="m-text m-primary">guṇamaññāya cakkhumā;</span><br />
</p>
<p id="tha-ap558c32p3">
<span class="m-text m-primary">Taruṇo pūjanīyohaṁ,</span><br />
</p>
<p id="tha-ap558c32p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c33p1">
<span class="m-text m-primary">Dibbacakkhuvisuddhaṁ me,</span><br />
</p>
<p id="tha-ap558c33p2">
<span class="m-text m-primary">samādhikusalo ahaṁ;</span><br />
</p>
<p id="tha-ap558c33p3">
<span class="m-text m-primary">Abhiññāpāramippatto,</span><br />
</p>
<p id="tha-ap558c33p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c34p1">
<span class="m-text m-primary">Paṭisambhidā anuppatto,</span><br />
</p>
<p id="tha-ap558c34p2">
<span class="m-text m-primary">iddhipādesu kovido;</span><br />
</p>
<p id="tha-ap558c34p3">
<span class="m-text m-primary">Dhammesu pāramippatto,</span><br />
</p>
<p id="tha-ap558c34p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c35p1">
<span class="m-text m-primary">Tiṁsakappasahassamhi,</span><br />
</p>
<p id="tha-ap558c35p2">
<span class="m-text m-primary">yaṁ buddhamabhipūjayiṁ;</span><br />
</p>
<p id="tha-ap558c35p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap558c35p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap558c36p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap558c36p2">
<span class="m-text m-primary">…pe…</span><br />
</p>
<p id="tha-ap558c36p3">
<span class="m-text m-primary">viharāmi anāsavo.</span><br />
</p>
<p id="tha-ap558c37p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap558c37p2">
<span class="m-text m-primary">…pe…</span><br />
</p>
<p id="tha-ap558c37p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap558c38p1">
<span class="m-text m-primary">Paṭisambhidā catasso,</span><br />
</p>
<p id="tha-ap558c38p2">
<span class="m-text m-primary">…pe…</span><br />
</p>
<p id="tha-ap558c38p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap558c39p1">
<span class="m-text m-primary">Itthaṁ sudaṁ āyasmā uttaro thero imā gāthāyo abhāsitthāti.</span><br />
</p>
<p id="tha-ap558c40p1">
<span class="m-text m-primary">Uttarattherassāpadānaṁ chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>