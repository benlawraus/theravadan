<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy012z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy012z.html" />
  <meta property="og:description" content="Subhūtivagga 8 Uttiyattheraapadāna “Candabhāgānadītīre, susumāro ahaṁ tadā; Sagocarappasutohaṁ, nadītitthaṁ agacchahaṁ. Siddhattho tamhi samaye, sayambhū aggapuggalo; Nadiṁ taritukāmo so, nadītitthaṁ upāgami. Upāgate ca sambuddhe, ahampi tatthupāgamiṁ; Upagantvāna sambuddhaṁ, imaṁ vācaṁ udīrayiṁ. ‘Abhirūha mahāvīra, tāressāmi ahaṁ tuvaṁ; Pettikaṁ visayaṁ mayhaṁ, anukampa mahāmuni’. Mama uggajjanaṁ sutvā, abhirūhi mahāmuni; Haṭṭho haṭṭhena cittena …" />
  <meta name="twitter:description" content="Subhūtivagga 8 Uttiyattheraapadāna “Candabhāgānadītīre, susumāro ahaṁ tadā; Sagocarappasutohaṁ, nadītitthaṁ agacchahaṁ. Siddhattho tamhi samaye, sayambhū aggapuggalo; Nadiṁ taritukāmo so, nadītitthaṁ upāgami. Upāgate ca sambuddhe, ahampi tatthupāgamiṁ; Upagantvāna sambuddhaṁ, imaṁ vācaṁ udīrayiṁ. ‘Abhirūha mahāvīra, tāressāmi ahaṁ tuvaṁ; Pettikaṁ visayaṁ mayhaṁ, anukampa mahāmuni’. Mama uggajjanaṁ sutvā, abhirūhi mahāmuni; Haṭṭho haṭṭhena cittena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="subhutivagga">
<h2><a href="#subhutivagga">Subhūtivagga</a></h2>
<section id="uttiyattheraapadana">
<h3><a href="#uttiyattheraapadana">8 Uttiyattheraapadāna</a></h3>
<p id="tha-ap30c1p1">
<span class="m-text m-primary">“Candabhāgānadītīre,</span><br />
</p>
<p id="tha-ap30c1p2">
<span class="m-text m-primary">susumāro ahaṁ tadā;</span><br />
</p>
<p id="tha-ap30c1p3">
<span class="m-text m-primary">Sagocarappasutohaṁ,</span><br />
</p>
<p id="tha-ap30c1p4">
<span class="m-text m-primary">nadītitthaṁ agacchahaṁ.</span><br />
</p>
<p id="tha-ap30c2p1">
<span class="m-text m-primary">Siddhattho tamhi samaye,</span><br />
</p>
<p id="tha-ap30c2p2">
<span class="m-text m-primary">sayambhū aggapuggalo;</span><br />
</p>
<p id="tha-ap30c2p3">
<span class="m-text m-primary">Nadiṁ taritukāmo so,</span><br />
</p>
<p id="tha-ap30c2p4">
<span class="m-text m-primary">nadītitthaṁ upāgami.</span><br />
</p>
<p id="tha-ap30c3p1">
<span class="m-text m-primary">Upāgate ca sambuddhe,</span><br />
</p>
<p id="tha-ap30c3p2">
<span class="m-text m-primary">ahampi tatthupāgamiṁ;</span><br />
</p>
<p id="tha-ap30c3p3">
<span class="m-text m-primary">Upagantvāna sambuddhaṁ,</span><br />
</p>
<p id="tha-ap30c3p4">
<span class="m-text m-primary">imaṁ vācaṁ udīrayiṁ.</span><br />
</p>
<p id="tha-ap30c4p1">
<span class="m-text m-primary">‘Abhirūha mahāvīra,</span><br />
</p>
<p id="tha-ap30c4p2">
<span class="m-text m-primary">tāressāmi ahaṁ tuvaṁ;</span><br />
</p>
<p id="tha-ap30c4p3">
<span class="m-text m-primary">Pettikaṁ visayaṁ mayhaṁ,</span><br />
</p>
<p id="tha-ap30c4p4">
<span class="m-text m-primary">anukampa mahāmuni’.</span><br />
</p>
<p id="tha-ap30c5p1">
<span class="m-text m-primary">Mama uggajjanaṁ sutvā,</span><br />
</p>
<p id="tha-ap30c5p2">
<span class="m-text m-primary">abhirūhi mahāmuni;</span><br />
</p>
<p id="tha-ap30c5p3">
<span class="m-text m-primary">Haṭṭho haṭṭhena cittena,</span><br />
</p>
<p id="tha-ap30c5p4">
<span class="m-text m-primary">tāresiṁ lokanāyakaṁ.</span><br />
</p>
<p id="tha-ap30c6p1">
<span class="m-text m-primary">Nadiyā pārime tīre,</span><br />
</p>
<p id="tha-ap30c6p2">
<span class="m-text m-primary">siddhattho lokanāyako;</span><br />
</p>
<p id="tha-ap30c6p3">
<span class="m-text m-primary">Assāsesi mamaṁ tattha,</span><br />
</p>
<p id="tha-ap30c6p4">
<span class="m-text m-primary">amataṁ pāpuṇissasi.</span><br />
</p>
<p id="tha-ap30c7p1">
<span class="m-text m-primary">Tamhā kāyā cavitvāna,</span><br />
</p>
<p id="tha-ap30c7p2">
<span class="m-text m-primary">devalokaṁ āgacchahaṁ;</span><br />
</p>
<p id="tha-ap30c7p3">
<span class="m-text m-primary">Dibbasukhaṁ anubhaviṁ,</span><br />
</p>
<p id="tha-ap30c7p4">
<span class="m-text m-primary">accharāhi purakkhato.</span><br />
</p>
<p id="tha-ap30c8p1">
<span class="m-text m-primary">Sattakkhattuñca devindo,</span><br />
</p>
<p id="tha-ap30c8p2">
<span class="m-text m-primary">devarajjamakāsahaṁ;</span><br />
</p>
<p id="tha-ap30c8p3">
<span class="m-text m-primary">Tīṇikkhattuṁ cakkavattī,</span><br />
</p>
<p id="tha-ap30c8p4">
<span class="m-text m-primary">mahiyā issaro ahuṁ.</span><br />
</p>
<p id="tha-ap30c9p1">
<span class="m-text m-primary">Vivekamanuyuttohaṁ,</span><br />
</p>
<p id="tha-ap30c9p2">
<span class="m-text m-primary">nipako ca susaṁvuto;</span><br />
</p>
<p id="tha-ap30c9p3">
<span class="m-text m-primary">Dhāremi antimaṁ dehaṁ,</span><br />
</p>
<p id="tha-ap30c9p4">
<span class="m-text m-primary">sammāsambuddhasāsane.</span><br />
</p>
<p id="tha-ap30c10p1">
<span class="m-text m-primary">Catunnavutito kappe,</span><br />
</p>
<p id="tha-ap30c10p2">
<span class="m-text m-primary">tāresiṁ yaṁ narāsabhaṁ;</span><br />
</p>
<p id="tha-ap30c10p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap30c10p4">
<span class="m-text m-primary">taraṇāya idaṁ phalaṁ.</span><br />
</p>
<p id="tha-ap30c11p1">
<span class="m-text m-primary">Paṭisambhidā catasso,</span><br />
</p>
<p id="tha-ap30c11p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap30c11p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap30c11p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap30c12p1">
<span class="m-text m-primary">Itthaṁ sudaṁ āyasmā uttiyo thero imā gāthāyo abhāsitthāti.</span><br />
</p>
<p id="tha-ap30c13p1">
<span class="m-text m-primary">Uttiyattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>