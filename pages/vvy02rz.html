<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy02rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy02rz.html" />
  <meta property="og:description" content="Purisavimāna Sunikkhittavagga 4. Suvaṇṇavimānavatthu “Sovaṇṇamaye pabbatasmiṁ, vimānaṁ sabbatopabhaṁ; Hemajālapaṭicchannaṁ, kiṅkiṇijālakappitaṁ. Aṭṭhaṁsā sukatā thambhā, sabbe veḷuriyāmayā; Ekamekāya aṁsiyā, ratanā satta nimmitā. Veḷuriyasuvaṇṇassa, phalikā rūpiyassa ca; Masāragallamuttāhi, lohitaṅgamaṇīhi ca. Citrā manoramā bhūmi, na tatthuddhaṁsatī rajo; Gopānasīgaṇā pītā …" />
  <meta name="twitter:description" content="Purisavimāna Sunikkhittavagga 4. Suvaṇṇavimānavatthu “Sovaṇṇamaye pabbatasmiṁ, vimānaṁ sabbatopabhaṁ; Hemajālapaṭicchannaṁ, kiṅkiṇijālakappitaṁ. Aṭṭhaṁsā sukatā thambhā, sabbe veḷuriyāmayā; Ekamekāya aṁsiyā, ratanā satta nimmitā. Veḷuriyasuvaṇṇassa, phalikā rūpiyassa ca; Masāragallamuttāhi, lohitaṅgamaṇīhi ca. Citrā manoramā bhūmi, na tatthuddhaṁsatī rajo; Gopānasīgaṇā pītā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="purisavimana">
<h2><a href="#purisavimana">Purisavimāna</a></h2>
<section id="sunikkhittavagga">
<h3><a href="#sunikkhittavagga">Sunikkhittavagga</a></h3>
<section id="suvannavimanavatthu">
<h4><a href="#suvannavimanavatthu">4. Suvaṇṇavimānavatthu</a></h4>
<p id="vv78c1p1">
<span class="m-text m-primary">“Sovaṇṇamaye pabbatasmiṁ,</span><br />
</p>
<p id="vv78c1p2">
<span class="m-text m-primary">vimānaṁ sabbatopabhaṁ;</span><br />
</p>
<p id="vv78c1p3">
<span class="m-text m-primary">Hemajālapaṭicchannaṁ,</span><br />
</p>
<p id="vv78c1p4">
<span class="m-text m-primary">kiṅkiṇijālakappitaṁ.</span><br />
</p>
<p id="vv78c2p1">
<span class="m-text m-primary">Aṭṭhaṁsā sukatā thambhā,</span><br />
</p>
<p id="vv78c2p2">
<span class="m-text m-primary">sabbe veḷuriyāmayā;</span><br />
</p>
<p id="vv78c2p3">
<span class="m-text m-primary">Ekamekāya aṁsiyā,</span><br />
</p>
<p id="vv78c2p4">
<span class="m-text m-primary">ratanā satta nimmitā.</span><br />
</p>
<p id="vv78c3p1">
<span class="m-text m-primary">Veḷuriyasuvaṇṇassa,</span><br />
</p>
<p id="vv78c3p2">
<span class="m-text m-primary">phalikā rūpiyassa ca;</span><br />
</p>
<p id="vv78c3p3">
<span class="m-text m-primary">Masāragallamuttāhi,</span><br />
</p>
<p id="vv78c3p4">
<span class="m-text m-primary">lohitaṅgamaṇīhi ca.</span><br />
</p>
<p id="vv78c4p1">
<span class="m-text m-primary">Citrā manoramā bhūmi,</span><br />
</p>
<p id="vv78c4p2">
<span class="m-text m-primary">na tatthuddhaṁsatī rajo;</span><br />
</p>
<p id="vv78c4p3">
<span class="m-text m-primary">Gopānasīgaṇā pītā,</span><br />
</p>
<p id="vv78c4p4">
<span class="m-text m-primary">kūṭaṁ dhārenti nimmitā.</span><br />
</p>
<p id="vv78c5p1">
<span class="m-text m-primary">Sopānāni ca cattāri,</span><br />
</p>
<p id="vv78c5p2">
<span class="m-text m-primary">nimmitā caturo disā;</span><br />
</p>
<p id="vv78c5p3">
<span class="m-text m-primary">Nānāratanagabbhehi,</span><br />
</p>
<p id="vv78c5p4">
<span class="m-text m-primary">ādiccova virocati.</span><br />
</p>
<p id="vv78c6p1">
<span class="m-text m-primary">Vediyā catasso tattha,</span><br />
</p>
<p id="vv78c6p2">
<span class="m-text m-primary">vibhattā bhāgaso mitā;</span><br />
</p>
<p id="vv78c6p3">
<span class="m-text m-primary">Daddallamānā ābhanti,</span><br />
</p>
<p id="vv78c6p4">
<span class="m-text m-primary">samantā caturo disā.</span><br />
</p>
<p id="vv78c7p1">
<span class="m-text m-primary">Tasmiṁ vimāne pavare,</span><br />
</p>
<p id="vv78c7p2">
<span class="m-text m-primary">devaputto mahappabho;</span><br />
</p>
<p id="vv78c7p3">
<span class="m-text m-primary">Atirocasi vaṇṇena,</span><br />
</p>
<p id="vv78c7p4">
<span class="m-text m-primary">udayantova bhāṇumā.</span><br />
</p>
<p id="vv78c8p1">
<span class="m-text m-primary">Dānassa te idaṁ phalaṁ,</span><br />
</p>
<p id="vv78c8p2">
<span class="m-text m-primary">atho sīlassa vā pana;</span><br />
</p>
<p id="vv78c8p3">
<span class="m-text m-primary">Atho añjalikammassa,</span><br />
</p>
<p id="vv78c8p4">
<span class="m-text m-primary">taṁ me akkhāhi pucchito”.</span><br />
</p>
<p id="vv78c9p1">
<span class="m-text m-primary">So devaputto attamano,</span><br />
</p>
<p id="vv78c9p2">
<span class="m-text m-primary">…pe…</span><br />
</p>
<p id="vv78c9p3">
<span class="m-text m-primary">yassa kammassidaṁ phalaṁ.</span><br />
</p>
<p id="vv78c10p1">
<span class="m-text m-primary">“Ahaṁ andhakavindasmiṁ,</span><br />
</p>
<p id="vv78c10p2">
<span class="m-text m-primary">buddhassādiccabandhuno;</span><br />
</p>
<p id="vv78c10p3">
<span class="m-text m-primary">Vihāraṁ satthu kāresiṁ,</span><br />
</p>
<p id="vv78c10p4">
<span class="m-text m-primary">pasanno sehi pāṇibhi.</span><br />
</p>
<p id="vv78c11p1">
<span class="m-text m-primary">Tattha gandhañca mālañca,</span><br />
</p>
<p id="vv78c11p2">
<span class="m-text m-primary">paccayañca vilepanaṁ;</span><br />
</p>
<p id="vv78c11p3">
<span class="m-text m-primary">Vihāraṁ satthu adāsiṁ,</span><br />
</p>
<p id="vv78c11p4">
<span class="m-text m-primary">vippasannena cetasā;</span><br />
</p>
<p id="vv78c11p5">
<span class="m-text m-primary">Tena mayhaṁ idaṁ laddhaṁ,</span><br />
</p>
<p id="vv78c11p6">
<span class="m-text m-primary">vasaṁ vattemi nandane.</span><br />
</p>
<p id="vv78c12p1">
<span class="m-text m-primary">Nandane ca vane ramme,</span><br />
</p>
<p id="vv78c12p2">
<span class="m-text m-primary">nānādijagaṇāyute;</span><br />
</p>
<p id="vv78c12p3">
<span class="m-text m-primary">Ramāmi naccagītehi,</span><br />
</p>
<p id="vv78c12p4">
<span class="m-text m-primary">accharāhi purakkhato”ti.</span><br />
</p>
<p id="vv78c13p1">
<span class="m-text m-primary">Suvaṇṇavimānaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>