<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bvy00ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://theravadan.org/pages/bvy00ez.html" />
  <meta property="og:description" content="12. Padumuttarabuddhavaṁsa “Nāradassa aparena, sambuddho dvipaduttamo; Padumuttaro nāma jino, akkhobbho sāgarūpamo. Maṇḍakappova so āsi, yamhi buddho ajāyatha; Ussannakusalā janatā, tamhi kappe ajāyatha. Padumuttarassa bhagavato, Paṭhame dhammadesane; Koṭisatasahassānaṁ, Dhammābhisamayo ahu. Tato parampi vassante, Tappayante ca pāṇine; Sattatiṁsasatasahassānaṁ, Dutiyābhisamayo ahu. Yamhi kāle mahāvīro, ānandaṁ upasaṅkami …" />
  <meta name="twitter:description" content="12. Padumuttarabuddhavaṁsa “Nāradassa aparena, sambuddho dvipaduttamo; Padumuttaro nāma jino, akkhobbho sāgarūpamo. Maṇḍakappova so āsi, yamhi buddho ajāyatha; Ussannakusalā janatā, tamhi kappe ajāyatha. Padumuttarassa bhagavato, Paṭhame dhammadesane; Koṭisatasahassānaṁ, Dhammābhisamayo ahu. Tato parampi vassante, Tappayante ca pāṇine; Sattatiṁsasatasahassānaṁ, Dutiyābhisamayo ahu. Yamhi kāle mahāvīro, ānandaṁ upasaṅkami …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="padumuttarabuddhavamsa">
<h2><a href="#padumuttarabuddhavamsa">12. Padumuttarabuddhavaṁsa</a></h2>
<p id="bv12c1p1">
<span class="m-text m-primary">“Nāradassa aparena,</span><br />
</p>
<p id="bv12c1p2">
<span class="m-text m-primary">sambuddho dvipaduttamo;</span><br />
</p>
<p id="bv12c1p3">
<span class="m-text m-primary">Padumuttaro nāma jino,</span><br />
</p>
<p id="bv12c1p4">
<span class="m-text m-primary">akkhobbho sāgarūpamo.</span><br />
</p>
<p id="bv12c2p1">
<span class="m-text m-primary">Maṇḍakappova so āsi,</span><br />
</p>
<p id="bv12c2p2">
<span class="m-text m-primary">yamhi buddho ajāyatha;</span><br />
</p>
<p id="bv12c2p3">
<span class="m-text m-primary">Ussannakusalā janatā,</span><br />
</p>
<p id="bv12c2p4">
<span class="m-text m-primary">tamhi kappe ajāyatha.</span><br />
</p>
<p id="bv12c3p1">
<span class="m-text m-primary">Padumuttarassa bhagavato,</span><br />
</p>
<p id="bv12c3p2">
<span class="m-text m-primary">Paṭhame dhammadesane;</span><br />
</p>
<p id="bv12c3p3">
<span class="m-text m-primary">Koṭisatasahassānaṁ,</span><br />
</p>
<p id="bv12c3p4">
<span class="m-text m-primary">Dhammābhisamayo ahu.</span><br />
</p>
<p id="bv12c4p1">
<span class="m-text m-primary">Tato parampi vassante,</span><br />
</p>
<p id="bv12c4p2">
<span class="m-text m-primary">Tappayante ca pāṇine;</span><br />
</p>
<p id="bv12c4p3">
<span class="m-text m-primary">Sattatiṁsasatasahassānaṁ,</span><br />
</p>
<p id="bv12c4p4">
<span class="m-text m-primary">Dutiyābhisamayo ahu.</span><br />
</p>
<p id="bv12c5p1">
<span class="m-text m-primary">Yamhi kāle mahāvīro,</span><br />
</p>
<p id="bv12c5p2">
<span class="m-text m-primary">ānandaṁ upasaṅkami;</span><br />
</p>
<p id="bv12c5p3">
<span class="m-text m-primary">Pitusantikaṁ upagantvā,</span><br />
</p>
<p id="bv12c5p4">
<span class="m-text m-primary">āhanī amatadundubhiṁ.</span><br />
</p>
<p id="bv12c6p1">
<span class="m-text m-primary">Āhate amatabherimhi,</span><br />
</p>
<p id="bv12c6p2">
<span class="m-text m-primary">vassante dhammavuṭṭhiyā;</span><br />
</p>
<p id="bv12c6p3">
<span class="m-text m-primary">Paññāsasatasahassānaṁ,</span><br />
</p>
<p id="bv12c6p4">
<span class="m-text m-primary">tatiyābhisamayo ahu.</span><br />
</p>
<p id="bv12c7p1">
<span class="m-text m-primary">Ovādako viññāpako,</span><br />
</p>
<p id="bv12c7p2">
<span class="m-text m-primary">tārako sabbapāṇinaṁ;</span><br />
</p>
<p id="bv12c7p3">
<span class="m-text m-primary">Desanākusalo buddho,</span><br />
</p>
<p id="bv12c7p4">
<span class="m-text m-primary">tāresi janataṁ bahuṁ.</span><br />
</p>
<p id="bv12c8p1">
<span class="m-text m-primary">Sannipātā tayo āsuṁ,</span><br />
</p>
<p id="bv12c8p2">
<span class="m-text m-primary">padumuttarassa satthuno;</span><br />
</p>
<p id="bv12c8p3">
<span class="m-text m-primary">Koṭisatasahassānaṁ,</span><br />
</p>
<p id="bv12c8p4">
<span class="m-text m-primary">paṭhamo āsi samāgamo.</span><br />
</p>
<p id="bv12c9p1">
<span class="m-text m-primary">Yadā buddho asamasamo,</span><br />
</p>
<p id="bv12c9p2">
<span class="m-text m-primary">vasi vebhārapabbate;</span><br />
</p>
<p id="bv12c9p3">
<span class="m-text m-primary">Navutikoṭisahassānaṁ,</span><br />
</p>
<p id="bv12c9p4">
<span class="m-text m-primary">dutiyo āsi samāgamo.</span><br />
</p>
<p id="bv12c10p1">
<span class="m-text m-primary">Puna cārikaṁ pakkante,</span><br />
</p>
<p id="bv12c10p2">
<span class="m-text m-primary">gāmanigamaraṭṭhato;</span><br />
</p>
<p id="bv12c10p3">
<span class="m-text m-primary">Asītikoṭisahassānaṁ,</span><br />
</p>
<p id="bv12c10p4">
<span class="m-text m-primary">tatiyo āsi samāgamo.</span><br />
</p>
<p id="bv12c11p1">
<span class="m-text m-primary">Ahaṁ tena samayena,</span><br />
</p>
<p id="bv12c11p2">
<span class="m-text m-primary">Jaṭilo nāma raṭṭhiko;</span><br />
</p>
<p id="bv12c11p3">
<span class="m-text m-primary">Sambuddhappamukhaṁ saṅghaṁ,</span><br />
</p>
<p id="bv12c11p4">
<span class="m-text m-primary">Sabhattaṁ dussamadāsahaṁ.</span><br />
</p>
<p id="bv12c12p1">
<span class="m-text m-primary">Sopi maṁ buddho byākāsi,</span><br />
</p>
<p id="bv12c12p2">
<span class="m-text m-primary">saṅghamajjhe nisīdiya;</span><br />
</p>
<p id="bv12c12p3">
<span class="m-text m-primary">‘Satasahassito kappe,</span><br />
</p>
<p id="bv12c12p4">
<span class="m-text m-primary">ayaṁ buddho bhavissati.</span><br />
</p>
<p id="bv12c13p1">
<span class="m-text m-primary">Padhānaṁ padahitvāna,</span><br />
</p>
<p id="bv12c13p2">
<span class="m-text m-primary">…pe…</span><br />
</p>
<p id="bv12c13p3">
<span class="m-text m-primary">hessāma sammukhā imaṁ’.</span><br />
</p>
<p id="bv12c14p1">
<span class="m-text m-primary">Tassāpi vacanaṁ sutvā,</span><br />
</p>
<p id="bv12c14p2">
<span class="m-text m-primary">uttariṁ vatamadhiṭṭhahiṁ;</span><br />
</p>
<p id="bv12c14p3">
<span class="m-text m-primary">Akāsiṁ uggadaḷhaṁ dhitiṁ,</span><br />
</p>
<p id="bv12c14p4">
<span class="m-text m-primary">dasapāramipūriyā.</span><br />
</p>
<p id="bv12c15p1">
<span class="m-text m-primary">Byāhatā titthiyā sabbe,</span><br />
</p>
<p id="bv12c15p2">
<span class="m-text m-primary">Vimanā dummanā tadā;</span><br />
</p>
<p id="bv12c15p3">
<span class="m-text m-primary">Na tesaṁ keci paricaranti,</span><br />
</p>
<p id="bv12c15p4">
<span class="m-text m-primary">Raṭṭhato nicchubhanti te.</span><br />
</p>
<p id="bv12c16p1">
<span class="m-text m-primary">Sabbe tattha samāgantvā,</span><br />
</p>
<p id="bv12c16p2">
<span class="m-text m-primary">upagacchuṁ buddhasantike;</span><br />
</p>
<p id="bv12c16p3">
<span class="m-text m-primary">Tuvaṁ nātho mahāvīra,</span><br />
</p>
<p id="bv12c16p4">
<span class="m-text m-primary">saraṇaṁ hohi cakkhuma.</span><br />
</p>
<p id="bv12c17p1">
<span class="m-text m-primary">Anukampako kāruṇiko,</span><br />
</p>
<p id="bv12c17p2">
<span class="m-text m-primary">hitesī sabbapāṇinaṁ;</span><br />
</p>
<p id="bv12c17p3">
<span class="m-text m-primary">Sampatte titthiye sabbe,</span><br />
</p>
<p id="bv12c17p4">
<span class="m-text m-primary">pañcasīle patiṭṭhapi.</span><br />
</p>
<p id="bv12c18p1">
<span class="m-text m-primary">Evaṁ nirākulaṁ āsi,</span><br />
</p>
<p id="bv12c18p2">
<span class="m-text m-primary">suññataṁ titthiyehi taṁ;</span><br />
</p>
<p id="bv12c18p3">
<span class="m-text m-primary">Vicittaṁ arahantehi,</span><br />
</p>
<p id="bv12c18p4">
<span class="m-text m-primary">vasībhūtehi tādihi.</span><br />
</p>
<p id="bv12c19p1">
<span class="m-text m-primary">Nagaraṁ haṁsavatī nāma,</span><br />
</p>
<p id="bv12c19p2">
<span class="m-text m-primary">ānando nāma khattiyo;</span><br />
</p>
<p id="bv12c19p3">
<span class="m-text m-primary">Sujātā nāma janikā,</span><br />
</p>
<p id="bv12c19p4">
<span class="m-text m-primary">padumuttarassa satthuno.</span><br />
</p>
<p id="bv12c20p1">
<span class="m-text m-primary">Dasavassasahassāni,</span><br />
</p>
<p id="bv12c20p2">
<span class="m-text m-primary">Agāraṁ ajjha so vasi;</span><br />
</p>
<p id="bv12c20p3">
<span class="m-text m-primary">Naravāhano yaso vasavattī,</span><br />
</p>
<p id="bv12c20p4">
<span class="m-text m-primary">Tayo pāsādamuttamā.</span><br />
</p>
<p id="bv12c21p1">
<span class="m-text m-primary">Ticattārīsasahassāni,</span><br />
</p>
<p id="bv12c21p2">
<span class="m-text m-primary">nāriyo samalaṅkatā;</span><br />
</p>
<p id="bv12c21p3">
<span class="m-text m-primary">Vasudattā nāma nārī,</span><br />
</p>
<p id="bv12c21p4">
<span class="m-text m-primary">uttamo nāma atrajo.</span><br />
</p>
<p id="bv12c22p1">
<span class="m-text m-primary">Nimitte caturo disvā,</span><br />
</p>
<p id="bv12c22p2">
<span class="m-text m-primary">pāsādenābhinikkhami;</span><br />
</p>
<p id="bv12c22p3">
<span class="m-text m-primary">Sattāhaṁ padhānacāraṁ,</span><br />
</p>
<p id="bv12c22p4">
<span class="m-text m-primary">acarī purisuttamo.</span><br />
</p>
<p id="bv12c23p1">
<span class="m-text m-primary">Brahmunā yācito santo,</span><br />
</p>
<p id="bv12c23p2">
<span class="m-text m-primary">padumuttaro vināyako;</span><br />
</p>
<p id="bv12c23p3">
<span class="m-text m-primary">Vatti cakkaṁ mahāvīro,</span><br />
</p>
<p id="bv12c23p4">
<span class="m-text m-primary">mithiluyyānamuttame.</span><br />
</p>
<p id="bv12c24p1">
<span class="m-text m-primary">Devalo ca sujāto ca,</span><br />
</p>
<p id="bv12c24p2">
<span class="m-text m-primary">Ahesuṁ aggasāvakā;</span><br />
</p>
<p id="bv12c24p3">
<span class="m-text m-primary">Sumano nāmupaṭṭhāko,</span><br />
</p>
<p id="bv12c24p4">
<span class="m-text m-primary">Padumuttarassa mahesino.</span><br />
</p>
<p id="bv12c25p1">
<span class="m-text m-primary">Amitā ca asamā ca,</span><br />
</p>
<p id="bv12c25p2">
<span class="m-text m-primary">ahesuṁ aggasāvikā;</span><br />
</p>
<p id="bv12c25p3">
<span class="m-text m-primary">Bodhi tassa bhagavato,</span><br />
</p>
<p id="bv12c25p4">
<span class="m-text m-primary">salaloti pavuccati.</span><br />
</p>
<p id="bv12c26p1">
<span class="m-text m-primary">Vitiṇṇo ceva tisso ca,</span><br />
</p>
<p id="bv12c26p2">
<span class="m-text m-primary">ahesuṁ aggupaṭṭhakā;</span><br />
</p>
<p id="bv12c26p3">
<span class="m-text m-primary">Haṭṭhā ceva vicittā ca,</span><br />
</p>
<p id="bv12c26p4">
<span class="m-text m-primary">ahesuṁ aggupaṭṭhikā.</span><br />
</p>
<p id="bv12c27p1">
<span class="m-text m-primary">Aṭṭhapaṇṇāsaratanaṁ,</span><br />
</p>
<p id="bv12c27p2">
<span class="m-text m-primary">accuggato mahāmuni;</span><br />
</p>
<p id="bv12c27p3">
<span class="m-text m-primary">Kañcanagghiyasaṅkāso,</span><br />
</p>
<p id="bv12c27p4">
<span class="m-text m-primary">dvattiṁsavaralakkhaṇo.</span><br />
</p>
<p id="bv12c28p1">
<span class="m-text m-primary">Kuṭṭā kavāṭā bhittī ca,</span><br />
</p>
<p id="bv12c28p2">
<span class="m-text m-primary">rukkhā nagasiluccayā;</span><br />
</p>
<p id="bv12c28p3">
<span class="m-text m-primary">Na tassāvaraṇaṁ atthi,</span><br />
</p>
<p id="bv12c28p4">
<span class="m-text m-primary">samantā dvādasayojane.</span><br />
</p>
<p id="bv12c29p1">
<span class="m-text m-primary">Vassasatasahassāni,</span><br />
</p>
<p id="bv12c29p2">
<span class="m-text m-primary">āyu vijjati tāvade;</span><br />
</p>
<p id="bv12c29p3">
<span class="m-text m-primary">Tāvatā tiṭṭhamāno so,</span><br />
</p>
<p id="bv12c29p4">
<span class="m-text m-primary">tāresi janataṁ bahuṁ.</span><br />
</p>
<p id="bv12c30p1">
<span class="m-text m-primary">Santāretvā bahujanaṁ,</span><br />
</p>
<p id="bv12c30p2">
<span class="m-text m-primary">chinditvā sabbasaṁsayaṁ;</span><br />
</p>
<p id="bv12c30p3">
<span class="m-text m-primary">Jalitvā aggikkhandhova,</span><br />
</p>
<p id="bv12c30p4">
<span class="m-text m-primary">nibbuto so sasāvako.</span><br />
</p>
<p id="bv12c31p1">
<span class="m-text m-primary">Padumuttaro jino buddho,</span><br />
</p>
<p id="bv12c31p2">
<span class="m-text m-primary">Nandārāmamhi nibbuto;</span><br />
</p>
<p id="bv12c31p3">
<span class="m-text m-primary">Tatthevassa thūpavaro,</span><br />
</p>
<p id="bv12c31p4">
<span class="m-text m-primary">Dvādasubbedhayojano”ti.</span><br />
</p>
<p id="bv12c32p1">
<span class="m-text m-primary">Padumuttarassa bhagavato vaṁso dasamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>