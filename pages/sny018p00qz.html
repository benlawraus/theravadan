<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn36 &raquo; Saṁyutta Nikāya 36 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny018p00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 36" />
  <meta name="twitter:title" content="Saṁyutta Nikāya 36" />
  <meta property="og:url" content="https://www.theravadan.org/pages/sny018p00qz.html" />
  <meta property="og:description" content="Translators: sujato Linked Discourses 36 3. Aṭṭhasatapariyāyavagga 3. The Explanation of the Hundred and Eight 21. Sīvakasutta 21. With Sīvaka Ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho moḷiyasīvako …" />
  <meta name="twitter:description" content="Translators: sujato Linked Discourses 36 3. Aṭṭhasatapariyāyavagga 3. The Explanation of the Hundred and Eight 21. Sīvakasutta 21. With Sīvaka Ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho moḷiyasīvako …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn36-index.html">sn36</a> &raquo;
          </span>
          Saṁyutta Nikāya 36
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 36</span></p>
<section id="atthasatapariyayavagga">
<h2><a href="#atthasatapariyayavagga">3. Aṭṭhasatapariyāyavagga</a></h2>
<p><span class="m-text">3. The Explanation of the Hundred and Eight</span></p>
<section id="sivakasutta">
<h3><a href="#sivakasutta">21. Sīvakasutta</a></h3>
<p><span class="m-text">21. With Sīvaka</span></p>
<p id="sn36p21c1p1">
<span class="m-text m-primary">Ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn36p21c1p2">
<span class="m-text m-primary">Atha kho moḷiyasīvako paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the wanderer Moḷiyasīvaka went up to the Buddha and exchanged greetings with him.</span><br />
</p>
<p id="sn36p21c1p3">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho moḷiyasīvako paribbājako bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="sn36p21c1p4">
<span class="m-text m-primary">“santi, bho gotama, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">“Master Gotama, there are some ascetics and brahmins who have this doctrine and view:</span><br />
</p>
<p id="sn36p21c1p5">
<span class="m-text m-primary">‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū’ti.</span><br />
<span class="m-text">‘Everything this individual experiences—pleasurable, painful, or neutral—is because of past deeds.’</span><br />
</p>
<p id="sn36p21c1p6">
<span class="m-text m-primary">Idha bhavaṁ gotamo kimāhā”ti?</span><br />
<span class="m-text">What does Master Gotama say about this?”</span><br />
</p>
<p id="sn36p21c2p1">
<span class="m-text m-primary">“Pittasamuṭṭhānānipi kho, sīvaka, idhekaccāni vedayitāni uppajjanti.</span><br />
<span class="m-text">“Sīvaka, some feelings stem from bile disorders.</span><br />
</p>
<p id="sn36p21c2p2">
<span class="m-text m-primary">Sāmampi kho etaṁ, sīvaka, veditabbaṁ yathā pittasamuṭṭhānānipi idhekaccāni vedayitāni uppajjanti.</span><br />
<span class="m-text">You can know this from your own personal experience,</span><br />
</p>
<p id="sn36p21c2p3">
<span class="m-text m-primary">Lokassapi kho etaṁ, sīvaka, saccasammataṁ yathā pittasamuṭṭhānānipi idhekaccāni vedayitāni uppajjanti.</span><br />
<span class="m-text">and it is generally agreed to be true.</span><br />
</p>
<p id="sn36p21c2p4">
<span class="m-text m-primary">Tatra, sīvaka, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">Since this is so, the ascetics and brahmins whose view is that</span><br />
</p>
<p id="sn36p21c2p5">
<span class="m-text m-primary">‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū’ti.</span><br />
<span class="m-text">everything an individual experiences is because of past deeds</span><br />
</p>
<p id="sn36p21c2p6">
<span class="m-text m-primary">Yañca sāmaṁ ñātaṁ tañca atidhāvanti, yañca loke saccasammataṁ tañca atidhāvanti.</span><br />
<span class="m-text">go beyond personal experience and beyond what is generally agreed to be true.</span><br />
</p>
<p id="sn36p21c2p7">
<span class="m-text m-primary">Tasmā tesaṁ samaṇabrāhmaṇānaṁ micchāti vadāmi.</span><br />
<span class="m-text">So those ascetics and brahmins are wrong, I say.</span><br />
</p>
<p id="sn36p21c3p1">
<span class="m-text m-primary">Semhasamuṭṭhānānipi kho, sīvaka …pe…</span><br />
<span class="m-text">Some feelings stem from phlegm disorders …</span><br />
</p>
<p id="sn36p21c3p2">
<span class="m-text m-primary">vātasamuṭṭhānānipi kho, sīvaka …pe…</span><br />
<span class="m-text">wind disorders …</span><br />
</p>
<p id="sn36p21c3p3">
<span class="m-text m-primary">sannipātikānipi kho, sīvaka …pe…</span><br />
<span class="m-text">their conjunction …</span><br />
</p>
<p id="sn36p21c3p4">
<span class="m-text m-primary">utupariṇāmajānipi kho, sīvaka …pe…</span><br />
<span class="m-text">change in weather …</span><br />
</p>
<p id="sn36p21c3p5">
<span class="m-text m-primary">visamaparihārajānipi kho, sīvaka …pe…</span><br />
<span class="m-text">not taking care of yourself …</span><br />
</p>
<p id="sn36p21c3p6">
<span class="m-text m-primary">opakkamikānipi kho, sīvaka …pe…</span><br />
<span class="m-text">overexertion …</span><br />
</p>
<p id="sn36p21c3p7">
<span class="m-text m-primary">kammavipākajānipi kho, sīvaka, idhekaccāni vedayitāni uppajjanti.</span><br />
<span class="m-text">Some feelings are the result of past deeds.</span><br />
</p>
<p id="sn36p21c3p8">
<span class="m-text m-primary">Sāmampi kho etaṁ, sīvaka, veditabbaṁ.</span><br />
<span class="m-text">You can know this from your own personal experience,</span><br />
</p>
<p id="sn36p21c3p9">
<span class="m-text m-primary">Yathā kammavipākajānipi idhekaccāni vedayitāni uppajjanti;</span><br />
</p>
<p id="sn36p21c3p10">
<span class="m-text m-primary">lokassapi kho etaṁ, sīvaka, saccasammataṁ.</span><br />
<span class="m-text">and it is generally agreed to be true.</span><br />
</p>
<p id="sn36p21c3p11">
<span class="m-text m-primary">Yathā kammavipākajānipi idhekaccāni vedayitāni uppajjanti;</span><br />
</p>
<p id="sn36p21c3p12">
<span class="m-text m-primary">tatra, sīvaka, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">Since this is so, the ascetics and brahmins whose view is that</span><br />
</p>
<p id="sn36p21c3p13">
<span class="m-text m-primary">‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū’ti.</span><br />
<span class="m-text">everything an individual experiences is because of past deeds</span><br />
</p>
<p id="sn36p21c3p14">
<span class="m-text m-primary">Yañca sāmaṁ ñātaṁ tañca atidhāvanti yañca loke saccasammataṁ tañca atidhāvanti.</span><br />
<span class="m-text">go beyond personal experience and beyond what is generally agreed to be true.</span><br />
</p>
<p id="sn36p21c3p15">
<span class="m-text m-primary">Tasmā ‘tesaṁ samaṇabrāhmaṇānaṁ micchā’ti vadāmī”ti.</span><br />
<span class="m-text">So those ascetics and brahmins are wrong, I say.”</span><br />
</p>
<p id="sn36p21c4p1">
<span class="m-text m-primary">Evaṁ vutte, moḷiyasīvako paribbājako bhagavantaṁ etadavoca:</span><br />
<span class="m-text">When he said this, the wanderer Moḷiyasīvaka said to the Buddha,</span><br />
</p>
<p id="sn36p21c4p2">
<span class="m-text m-primary">“abhikkantaṁ, bho gotama, abhikkantaṁ, bho gotama …pe…</span><br />
<span class="m-text">“Excellent, Master Gotama! Excellent! …</span><br />
</p>
<p id="sn36p21c4p3">
<span class="m-text m-primary">upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="sn36p21c5p1">
<span class="m-text m-primary">“Pittaṁ semhañca vāto ca,</span><br />
<span class="m-text">“Bile, phlegm, and wind,</span><br />
</p>
<p id="sn36p21c5p2">
<span class="m-text m-primary">Sannipātā utūni ca;</span><br />
<span class="m-text">their conjunction, and the weather,</span><br />
</p>
<p id="sn36p21c5p3">
<span class="m-text m-primary">Visamaṁ opakkamikaṁ,</span><br />
<span class="m-text">not taking care of yourself, overexertion,</span><br />
</p>
<p id="sn36p21c5p4">
<span class="m-text m-primary">Kammavipākena aṭṭhamī”ti.</span><br />
<span class="m-text">and the result of deeds is the eighth.”</span><br />
</p>
<p id="sn36p21c5p5">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>