<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p027z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p027z.html" />
  <meta property="og:description" content="Translators: sujato Numbered Discourses 3 7. Mahāvagga 7. The Great Chapter 63. Venāgapurasutta 63. At Venāgapura Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena venāgapuraṁ nāma kosalānaṁ brāhmaṇagāmo tadavasari. At one time the Buddha was wandering in the land of the Kosalans together with a large …" />
  <meta name="twitter:description" content="Translators: sujato Numbered Discourses 3 7. Mahāvagga 7. The Great Chapter 63. Venāgapurasutta 63. At Venāgapura Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena venāgapuraṁ nāma kosalānaṁ brāhmaṇagāmo tadavasari. At one time the Buddha was wandering in the land of the Kosalans together with a large …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 3</span></p>
<section id="mahavagga">
<h2><a href="#mahavagga">7. Mahāvagga</a></h2>
<p><span class="m-text">7. The Great Chapter</span></p>
<section id="venagapurasutta">
<h3><a href="#venagapurasutta">63. Venāgapurasutta</a></h3>
<p><span class="m-text">63. At Venāgapura</span></p>
<p id="an3p63c1p1">
<span class="m-text m-primary">Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena venāgapuraṁ nāma kosalānaṁ brāhmaṇagāmo tadavasari.</span><br />
<span class="m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Venāgapura.</span><br />
</p>
<p id="an3p63c1p2">
<span class="m-text m-primary">Assosuṁ kho venāgapurikā brāhmaṇagahapatikā:</span><br />
<span class="m-text">The brahmins and householders of Venāgapura heard:</span><br />
</p>
<p id="an3p63c1p3">
<span class="m-text m-primary">“samaṇo khalu, bho, gotamo sakyaputto sakyakulā pabbajito venāgapuraṁ anuppatto.</span><br />
<span class="m-text">“It seems the ascetic Gotama—a Sakyan, gone forth from a Sakyan family—has arrived at Venāgapura.</span><br />
</p>
<p id="an3p63c1p4">
<span class="m-text m-primary">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="an3p63c1p5">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an3p63c1p6">
<span class="m-text m-primary">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="an3p63c1p7">
<span class="m-text m-primary">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="an3p63c1p8">
<span class="m-text m-primary">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="m-text">It’s good to see such perfected ones.”</span><br />
</p>
<p id="an3p63c2p1">
<span class="m-text m-primary">Atha kho venāgapurikā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu, appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu, appekacce yena bhagavā tenañjaliṁ paṇāmetvā ekamantaṁ nisīdiṁsu, appekacce nāmagottaṁ sāvetvā ekamantaṁ nisīdiṁsu, appekacce tuṇhībhūtā ekamantaṁ nisīdiṁsu. Ekamantaṁ nisinno kho venāgapuriko vacchagotto brāhmaṇo bhagavantaṁ etadavoca:</span><br />
<span class="m-text">Then the brahmins and householders of Venāgapura went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Then the brahmin Vacchagotta of Venāgapura said to the Buddha:</span><br />
</p>
<p id="an3p63c3p1">
<span class="m-text m-primary">“Acchariyaṁ, bho gotama, abbhutaṁ, bho gotama.</span><br />
<span class="m-text">“It’s incredible, Master Gotama, it’s amazing,</span><br />
</p>
<p id="an3p63c3p2">
<span class="m-text m-primary">Yāvañcidaṁ bhoto gotamassa vippasannāni indriyāni, parisuddho chavivaṇṇo pariyodāto.</span><br />
<span class="m-text">how your faculties are so very clear, and the complexion of your skin is pure and bright.</span><br />
</p>
<p id="an3p63c3p3">
<span class="m-text m-primary">Seyyathāpi, bho gotama, sāradaṁ badarapaṇḍuṁ parisuddhaṁ hoti pariyodātaṁ;</span><br />
<span class="m-text">It’s like a golden brown jujube in the autumn,</span><br />
</p>
<p id="an3p63c3p4">
<span class="m-text m-primary">evamevaṁ bhoto gotamassa vippasannāni indriyāni parisuddho chavivaṇṇo pariyodāto.</span><br />
</p>
<p id="an3p63c3p5">
<span class="m-text m-primary">Seyyathāpi, bho gotama, tālapakkaṁ sampati bandhanā pamuttaṁ parisuddhaṁ hoti pariyodātaṁ;</span><br />
<span class="m-text">or a palm fruit freshly plucked from the stalk,</span><br />
</p>
<p id="an3p63c3p6">
<span class="m-text m-primary">evamevaṁ bhoto gotamassa vippasannāni indriyāni parisuddho chavivaṇṇo pariyodāto.</span><br />
</p>
<p id="an3p63c3p7">
<span class="m-text m-primary">Seyyathāpi, bho gotama, nekkhaṁ jambonadaṁ dakkhakammāraputtasuparikammakataṁ ukkāmukhe sukusalasampahaṭṭhaṁ paṇḍukambale nikkhittaṁ bhāsate ca tapate ca virocati ca;</span><br />
<span class="m-text">or a pendant of river gold, fashioned by a deft smith, well-wrought in the forge, and placed on a cream rug where it shines and glows and radiates.</span><br />
</p>
<p id="an3p63c3p8">
<span class="m-text m-primary">evamevaṁ bhoto gotamassa vippasannāni indriyāni parisuddho chavivaṇṇo pariyodāto.</span><br />
<span class="m-text">In the same way, your faculties are so very clear, and the complexion of your skin is pure and bright.</span><br />
</p>
<p id="an3p63c3p9">
<span class="m-text m-primary">Yāni tāni, bho gotama, uccāsayanamahāsayanāni, seyyathidaṁ—</span><br />
<span class="m-text">Surely Master Gotama gets when he wants, without trouble or difficulty, various kinds of high and luxurious bedding, such as:</span><br />
</p>
<p id="an3p63c3p10">
<span class="m-text m-primary">āsandi pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṁ koseyyaṁ kuttakaṁ hatthattharaṁ assattharaṁ rathattharaṁ ajinappaveṇī kadalimigapavarapaccattharaṇaṁ sauttaracchadaṁ ubhatolohitakūpadhānaṁ, evarūpānaṁ nūna bhavaṁ gotamo uccāsayanamahāsayanānaṁ nikāmalābhī akicchalābhī akasiralābhī”ti.</span><br />
<span class="m-text">sofas, couches, woolen covers—shag-piled, colorful, white, embroidered with flowers, quilted, embroidered with animals, double-or single-fringed—and silk covers studded with gems, as well as silken sheets, woven carpets, rugs for elephants, horses, or chariots, antelope hide rugs, and spreads of fine deer hide, with a canopy above and red cushions at both ends.”</span><br />
</p>
<p id="an3p63c4p1">
<span class="m-text m-primary">“Yāni kho pana tāni, brāhmaṇa, uccāsayanamahāsayanāni, seyyathidaṁ—</span><br />
<span class="m-text">“Brahmin, these various kinds of high and luxurious bedding</span><br />
</p>
<p id="an3p63c4p2">
<span class="m-text m-primary">āsandi pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṁ koseyyaṁ kuttakaṁ hatthattharaṁ assattharaṁ rathattharaṁ ajinappaveṇī kadalimigapavarapaccattharaṇaṁ sauttaracchadaṁ ubhatolohitakūpadhānaṁ.</span><br />
</p>
<p id="an3p63c4p3">
<span class="m-text m-primary">Dullabhāni tāni pabbajitānaṁ laddhā ca pana na kappanti.</span><br />
<span class="m-text">are hard for renunciates to find. And even if they do get them, they’re not allowed.</span><br />
</p>
<p id="an3p63c5p1">
<span class="m-text m-primary">Tīṇi kho, imāni, brāhmaṇa, uccāsayanamahāsayanāni, yesāhaṁ etarahi nikāmalābhī akicchalābhī akasiralābhī.</span><br />
<span class="m-text">There are, brahmin, these three high and luxurious beds that I get these days when I want, without trouble or difficulty.</span><br />
</p>
<p id="an3p63c5p2">
<span class="m-text m-primary">Katamāni tīṇi?</span><br />
<span class="m-text">What three?</span><br />
</p>
<p id="an3p63c5p3">
<span class="m-text m-primary">Dibbaṁ uccāsayanamahāsayanaṁ, brahmaṁ uccāsayanamahāsayanaṁ, ariyaṁ uccāsayanamahāsayanaṁ.</span><br />
<span class="m-text">The high and luxurious beds of the gods, of Brahmā, and of the noble ones.</span><br />
</p>
<p id="an3p63c5p4">
<span class="m-text m-primary">Imāni kho, brāhmaṇa, tīṇi uccāsayanamahāsayanāni, yesāhaṁ etarahi nikāmalābhī akicchalābhī akasiralābhī”ti.</span><br />
<span class="m-text">These are the three high and luxurious beds that I get these days when I want, without trouble or difficulty.”</span><br />
</p>
<p id="an3p63c6p1">
<span class="m-text m-primary">“Katamaṁ pana taṁ, bho gotama, dibbaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti?</span><br />
<span class="m-text">“But what, Master Gotama, is the high and luxurious bed of the gods?”</span><br />
</p>
<p id="an3p63c6p2">
<span class="m-text m-primary">“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi.</span><br />
<span class="m-text">“Brahmin, when I am living supported by a village or town, I robe up in the morning and, taking my bowl and robe, enter the town or village for alms.</span><br />
</p>
<p id="an3p63c6p3">
<span class="m-text m-primary">So pacchābhattaṁ piṇḍapātapaṭikkanto vanantaññeva pavisāmi.</span><br />
<span class="m-text">After the meal, on my return from almsround, I enter within a forest.</span><br />
</p>
<p id="an3p63c6p4">
<span class="m-text m-primary">So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">I gather up some grass or leaves into a pile, and sit down cross-legged, with my body straight, and establish mindfulness right there.</span><br />
</p>
<p id="an3p63c6p5">
<span class="m-text m-primary">So vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi;</span><br />
<span class="m-text">Quite secluded from sensual pleasures, secluded from unskillful qualities, I enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="an3p63c6p6">
<span class="m-text m-primary">vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi;</span><br />
<span class="m-text">As the placing of the mind and keeping it connected are stilled, I enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="an3p63c6p7">
<span class="m-text m-primary">pītiyā ca virāgā upekkhako ca viharāmi sato ca sampajāno sukhañca kāyena paṭisaṁvedemi, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāmi;</span><br />
<span class="m-text">And with the fading away of rapture, I enter and remain in the third absorption, where I meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="an3p63c6p8">
<span class="m-text m-primary">sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāmi.</span><br />
<span class="m-text">With the giving up of pleasure and pain, and the ending of former happiness and sadness, I enter and remain in the fourth absorption, without pleasure or pain, with pure equanimity and mindfulness.</span><br />
</p>
<p id="an3p63c6p9">
<span class="m-text m-primary">So ce ahaṁ, brāhmaṇa, evaṁbhūto caṅkamāmi, dibbo me eso tasmiṁ samaye caṅkamo hoti.</span><br />
<span class="m-text">When I’m practicing like this, if I walk, at that time I walk like the gods.</span><br />
</p>
<p id="an3p63c6p10">
<span class="m-text m-primary">So ce ahaṁ, brāhmaṇa, evaṁbhūto tiṭṭhāmi, dibbaṁ me etaṁ tasmiṁ samaye ṭhānaṁ hoti.</span><br />
<span class="m-text">When I’m practicing like this, if I stand, at that time I stand like the gods.</span><br />
</p>
<p id="an3p63c6p11">
<span class="m-text m-primary">So ce ahaṁ, brāhmaṇa, evaṁbhūto nisīdāmi, dibbaṁ me etaṁ tasmiṁ samaye āsanaṁ hoti.</span><br />
<span class="m-text">When I’m practicing like this, if I sit, at that time I sit like the gods.</span><br />
</p>
<p id="an3p63c6p12">
<span class="m-text m-primary">So ce ahaṁ, brāhmaṇa, evaṁbhūto seyyaṁ kappemi, dibbaṁ me etaṁ tasmiṁ samaye uccāsayanamahāsayanaṁ hoti.</span><br />
<span class="m-text">When I’m practicing like this, if I lie down, at that time I lie down like the gods.</span><br />
</p>
<p id="an3p63c6p13">
<span class="m-text m-primary">Idaṁ kho, brāhmaṇa, dibbaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti.</span><br />
<span class="m-text">This is the high and luxurious bed of the gods that I get these days when I want, without trouble or difficulty.”</span><br />
</p>
<p id="an3p63c7p1">
<span class="m-text m-primary">“Acchariyaṁ, bho gotama, abbhutaṁ, bho gotama.</span><br />
<span class="m-text">“It’s incredible, Master Gotama, it’s amazing!</span><br />
</p>
<p id="an3p63c7p2">
<span class="m-text m-primary">Ko cañño evarūpassa dibbassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena.</span><br />
<span class="m-text">Who but Master Gotama could get such a high and luxurious bed of the gods when he wants, without trouble or difficulty?</span><br />
</p>
<p id="an3p63c8p1">
<span class="m-text m-primary">Katamaṁ pana taṁ, bho gotama, brahmaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti?</span><br />
<span class="m-text">But what, Master Gotama, is the high and luxurious bed of Brahmā?”</span><br />
</p>
<p id="an3p63c8p2">
<span class="m-text m-primary">“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi.</span><br />
<span class="m-text">“Brahmin, when I am living supported by a village or town, I robe up in the morning and, taking my bowl and robe, enter the town or village for alms.</span><br />
</p>
<p id="an3p63c8p3">
<span class="m-text m-primary">So pacchābhattaṁ piṇḍapātapaṭikkanto vanantaññeva pavisāmi.</span><br />
<span class="m-text">After the meal, on my return from almsround, I enter within a forest.</span><br />
</p>
<p id="an3p63c8p4">
<span class="m-text m-primary">So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">I gather up some grass or leaves into a pile, and sit down cross-legged, with my body straight, and establish mindfulness right there.</span><br />
</p>
<p id="an3p63c8p5">
<span class="m-text m-primary">So mettāsahagatena cetasā ekaṁ disaṁ pharitvā viharāmi, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharāmi.</span><br />
<span class="m-text">I meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, I spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="an3p63c8p6">
<span class="m-text m-primary">Karuṇāsahagatena cetasā …pe…</span><br />
<span class="m-text">I meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, I spread a heart full of compassion to the whole world—abundant, expansive, limitless, free of enmity and ill will.</span><br />
</p>
<p id="an3p63c8p7">
<span class="m-text m-primary">muditāsahagatena cetasā …</span><br />
<span class="m-text">I meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, I spread a heart full of rejoicing to the whole world—abundant, expansive, limitless, free of enmity and ill will.</span><br />
</p>
<p id="an3p63c8p8">
<span class="m-text m-primary">upekkhāsahagatena cetasā ekaṁ disaṁ pharitvā viharāmi, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjhena pharitvā viharāmi.</span><br />
<span class="m-text">I meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, I spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="an3p63c8p9">
<span class="m-text m-primary">So ce ahaṁ, brāhmaṇa, evaṁbhūto caṅkamāmi, brahmā me eso tasmiṁ samaye caṅkamo hoti.</span><br />
<span class="m-text">When I’m practicing like this, if I walk, at that time I walk like Brahmā.</span><br />
</p>
<p id="an3p63c8p10">
<span class="m-text m-primary">So ce ahaṁ, brāhmaṇa, evaṁbhūto tiṭṭhāmi …pe…</span><br />
<span class="m-text">… I stand like Brahmā. …</span><br />
</p>
<p id="an3p63c8p11">
<span class="m-text m-primary">nisīdāmi …pe…</span><br />
<span class="m-text">I sit like Brahmā …</span><br />
</p>
<p id="an3p63c8p12">
<span class="m-text m-primary">seyyaṁ kappemi, brahmaṁ me etaṁ tasmiṁ samaye uccāsayanamahāsayanaṁ hoti.</span><br />
<span class="m-text">When I’m practicing like this, if I lie down, at that time I lie down like Brahmā.</span><br />
</p>
<p id="an3p63c8p13">
<span class="m-text m-primary">Idaṁ kho, brāhmaṇa, brahmaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti.</span><br />
<span class="m-text">This is the high and luxurious bed of Brahmā that I get these days when I want, without trouble or difficulty.”</span><br />
</p>
<p id="an3p63c9p1">
<span class="m-text m-primary">“Acchariyaṁ, bho gotama, abbhutaṁ, bho gotama.</span><br />
<span class="m-text">“It’s incredible, Master Gotama, it’s amazing!</span><br />
</p>
<p id="an3p63c9p2">
<span class="m-text m-primary">Ko cañño evarūpassa brahmassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena.</span><br />
<span class="m-text">Who but Master Gotama could get such a high and luxurious bed of Brahmā when he wants, without trouble or difficulty?</span><br />
</p>
<p id="an3p63c10p1">
<span class="m-text m-primary">Katamaṁ pana taṁ, bho gotama, ariyaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti?</span><br />
<span class="m-text">But what, Master Gotama, is the high and luxurious bed of the noble ones?”</span><br />
</p>
<p id="an3p63c10p2">
<span class="m-text m-primary">“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi.</span><br />
<span class="m-text">“Brahmin, when I am living supported by a village or town, I robe up in the morning and, taking my bowl and robe, enter the town or village for alms.</span><br />
</p>
<p id="an3p63c10p3">
<span class="m-text m-primary">So pacchābhattaṁ piṇḍapātapaṭikkanto vanantaññeva pavisāmi.</span><br />
<span class="m-text">After the meal, on my return from almsround, I enter within a forest.</span><br />
</p>
<p id="an3p63c10p4">
<span class="m-text m-primary">So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">I gather up some grass or leaves into a pile, and sit down cross-legged, with my body straight, and establish mindfulness right there.</span><br />
</p>
<p id="an3p63c10p5">
<span class="m-text m-primary">So evaṁ jānāmi:</span><br />
<span class="m-text">I know this:</span><br />
</p>
<p id="an3p63c10p6">
<span class="m-text m-primary">‘rāgo me pahīno ucchinnamūlo tālāvatthukato anabhāvaṅkato āyatiṁ anuppādadhammo;</span><br />
<span class="m-text">‘I’ve given up greed, hate, and delusion, cut them off at the root, made them like a palm stump, obliterated them, so they’re unable to arise in the future.’</span><br />
</p>
<p id="an3p63c10p7">
<span class="m-text m-primary">doso me pahīno ucchinnamūlo tālāvatthukato anabhāvaṅkato āyatiṁ anuppādadhammo;</span><br />
</p>
<p id="an3p63c10p8">
<span class="m-text m-primary">moho me pahīno ucchinnamūlo tālāvatthukato anabhāvaṅkato āyatiṁ anuppādadhammo’.</span><br />
</p>
<p id="an3p63c10p9">
<span class="m-text m-primary">So ce ahaṁ, brāhmaṇa, evaṁbhūto caṅkamāmi, ariyo me eso tasmiṁ samaye caṅkamo hoti.</span><br />
<span class="m-text">When I’m practicing like this, if I walk, at that time I walk like the noble ones.</span><br />
</p>
<p id="an3p63c10p10">
<span class="m-text m-primary">So ce ahaṁ, brāhmaṇa, evaṁbhūto tiṭṭhāmi …pe…</span><br />
<span class="m-text">… I stand like the noble ones …</span><br />
</p>
<p id="an3p63c10p11">
<span class="m-text m-primary">nisīdāmi …pe…</span><br />
<span class="m-text">I sit like the noble ones …</span><br />
</p>
<p id="an3p63c10p12">
<span class="m-text m-primary">seyyaṁ kappemi, ariyaṁ me etaṁ tasmiṁ samaye uccāsayanamahāsayanaṁ hoti.</span><br />
<span class="m-text">When I’m practicing like this, if I lie down, at that time I lie down like the noble ones.</span><br />
</p>
<p id="an3p63c10p13">
<span class="m-text m-primary">Idaṁ kho, brāhmaṇa, ariyaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti.</span><br />
<span class="m-text">This is the high and luxurious bed of the noble ones that I get these days when I want, without trouble or difficulty.”</span><br />
</p>
<p id="an3p63c11p1">
<span class="m-text m-primary">“Acchariyaṁ, bho gotama, abbhutaṁ, bho gotama.</span><br />
<span class="m-text">“It’s incredible, Master Gotama, it’s amazing!</span><br />
</p>
<p id="an3p63c11p2">
<span class="m-text m-primary">Ko cañño evarūpassa ariyassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena.</span><br />
<span class="m-text">Who but Master Gotama could get such a high and luxurious bed of the noble ones when he wants, without trouble or difficulty?</span><br />
</p>
<p id="an3p63c12p1">
<span class="m-text m-primary">Abhikkantaṁ, bho gotama, abhikkantaṁ, bho gotama.</span><br />
<span class="m-text">Excellent, Master Gotama! Excellent!</span><br />
</p>
<p id="an3p63c12p2">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ kho bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways.</span><br />
</p>
<p id="an3p63c12p3">
<span class="m-text m-primary">Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca.</span><br />
<span class="m-text">We go for refuge to Master Gotama, to the teaching, and to the mendicant Saṅgha.</span><br />
</p>
<p id="an3p63c12p4">
<span class="m-text m-primary">Upāsake no bhavaṁ gotamo dhāretu ajjatagge pāṇupete saraṇaṁ gate”ti.</span><br />
<span class="m-text">From this day forth, may Master Gotama remember us as lay followers who have gone for refuge for life.”</span><br />
</p>
<p id="an3p63c12p5">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>