<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 57 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0057.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 57
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mn0056.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mn0058.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 57</span></p>
<section id="kukkuravatikasutta">
<span id="mn57c0p2"></span><h2><span class="pali m-text">Kukkuravatikasutta</span></h2>
<p><span class="sujato m-text">The Ascetic Who Behaved Like a Dog</span></p>
<p id="mn57c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn57c1p2">
<span class="pali m-text">ekaṁ samayaṁ bhagavā koliyesu viharati haliddavasanaṁ nāma koliyānaṁ nigamo.</span><br />
<span class="sujato m-text">At one time the Buddha was staying in the land of the Koliyans, where they have a town named Haliddavasana.</span><br />
</p>
<p id="mn57c2p1">
<span class="pali m-text">Atha kho puṇṇo ca koliyaputto govatiko acelo ca seniyo kukkuravatiko yena bhagavā tenupasaṅkamiṁsu; upasaṅkamitvā puṇṇo koliyaputto govatiko bhagavantaṁ abhivādetvā ekamantaṁ nisīdi. Acelo pana seniyo kukkuravatiko bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā kukkurova palikujjitvā ekamantaṁ nisīdi.</span><br />
<span class="sujato m-text">Then Puṇṇa Koliyaputta, who had taken a vow to behave like a cow, and Seniya, a naked ascetic who had taken a vow to behave like a dog, went to see the Buddha. Puṇṇa bowed to the Buddha and sat down to one side, while Seniya exchanged greetings and polite conversation with him before sitting down to one side curled up like a dog.</span><br />
</p>
<p id="mn57c2p2">
<span class="pali m-text">Ekamantaṁ nisinno kho puṇṇo koliyaputto govatiko bhagavantaṁ etadavoca:</span><br />
<span class="sujato m-text">Puṇṇa said to the Buddha,</span><br />
</p>
<p id="mn57c2p3">
<span class="pali m-text">“ayaṁ, bhante, acelo seniyo kukkuravatiko dukkarakārako chamānikkhittaṁ bhojanaṁ bhuñjati.</span><br />
<span class="sujato m-text">“Sir, this naked dog ascetic Seniya does a hard thing: he eats food placed on the ground.</span><br />
</p>
<p id="mn57c2p4">
<span class="pali m-text">Tassa taṁ kukkuravataṁ dīgharattaṁ samattaṁ samādinnaṁ.</span><br />
<span class="sujato m-text">For a long time he has undertaken that observance to behave like a dog.</span><br />
</p>
<p id="mn57c2p5">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where will he be reborn in his next life?”</span><br />
</p>
<p id="mn57c2p6">
<span class="pali m-text">“Alaṁ, puṇṇa, tiṭṭhatetaṁ; mā maṁ etaṁ pucchī”ti.</span><br />
<span class="sujato m-text">“Enough, Puṇṇa, let it be. Don’t ask me that.”</span><br />
</p>
<p id="mn57c2p7">
<span class="pali m-text">Dutiyampi kho puṇṇo koliyaputto govatiko …pe…</span><br />
<span class="sujato m-text">For a second time …</span><br />
</p>
<p id="mn57c2p8">
<span class="pali m-text">tatiyampi kho puṇṇo koliyaputto govatiko bhagavantaṁ etadavoca:</span><br />
<span class="sujato m-text">and a third time, Puṇṇa said to the Buddha,</span><br />
</p>
<p id="mn57c2p9">
<span class="pali m-text">“ayaṁ, bhante, acelo seniyo kukkuravatiko dukkarakārako chamānikkhittaṁ bhojanaṁ bhuñjati.</span><br />
<span class="sujato m-text">“Sir, this naked dog ascetic Seniya does a hard thing: he eats food placed on the ground.</span><br />
</p>
<p id="mn57c2p10">
<span class="pali m-text">Tassa taṁ kukkuravataṁ dīgharattaṁ samattaṁ samādinnaṁ.</span><br />
<span class="sujato m-text">For a long time he has undertaken that observance to behave like a dog.</span><br />
</p>
<p id="mn57c2p11">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where will he be reborn in his next life?”</span><br />
</p>
<p id="mn57c2p12">
<span class="pali m-text">“Addhā kho te ahaṁ, puṇṇa, na labhāmi.</span><br />
<span class="sujato m-text">“Clearly, Puṇṇa, I’m not getting through to you when I say:</span><br />
</p>
<p id="mn57c2p13">
<span class="pali m-text">Alaṁ, puṇṇa, tiṭṭhatetaṁ; mā maṁ etaṁ pucchīti;</span><br />
<span class="sujato m-text">‘Enough, Puṇṇa, let it be. Don’t ask me that.’</span><br />
</p>
<p id="mn57c2p14">
<span class="pali m-text">api ca tyāhaṁ byākarissāmi.</span><br />
<span class="sujato m-text">Nevertheless, I will answer you.</span><br />
</p>
<p id="mn57c3p1">
<span class="pali m-text">Idha, puṇṇa, ekacco kukkuravataṁ bhāveti paripuṇṇaṁ abbokiṇṇaṁ, kukkurasīlaṁ bhāveti paripuṇṇaṁ abbokiṇṇaṁ, kukkuracittaṁ bhāveti paripuṇṇaṁ abbokiṇṇaṁ, kukkurākappaṁ bhāveti paripuṇṇaṁ abbokiṇṇaṁ.</span><br />
<span class="sujato m-text">Take someone who develops the dog observance fully and uninterruptedly. They develop a dog’s ethics, a dog’s mentality, and a dog’s behavior fully and uninterruptedly.</span><br />
</p>
<p id="mn57c3p2">
<span class="pali m-text">So kukkuravataṁ bhāvetvā paripuṇṇaṁ abbokiṇṇaṁ, kukkurasīlaṁ bhāvetvā paripuṇṇaṁ abbokiṇṇaṁ, kukkuracittaṁ bhāvetvā paripuṇṇaṁ abbokiṇṇaṁ, kukkurākappaṁ bhāvetvā paripuṇṇaṁ abbokiṇṇaṁ kāyassa bhedā paraṁ maraṇā kukkurānaṁ sahabyataṁ upapajjati.</span><br />
<span class="sujato m-text">When their body breaks up, after death, they’re reborn in the company of dogs.</span><br />
</p>
<p id="mn57c3p3">
<span class="pali m-text">Sace kho panassa evaṁdiṭṭhi hoti: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, sāssa hoti micchādiṭṭhi.</span><br />
<span class="sujato m-text">But if they have such a view: ‘By this precept or observance or mortification or spiritual life, may I become one of the gods!’ This is their wrong view.</span><br />
</p>
<p id="mn57c3p4">
<span class="pali m-text">Micchādiṭṭhissa kho ahaṁ, puṇṇa, dvinnaṁ gatīnaṁ aññataraṁ gatiṁ vadāmi—nirayaṁ vā tiracchānayoniṁ vā.</span><br />
<span class="sujato m-text">An individual with wrong view is reborn in one of two places, I say: hell or the animal realm.</span><br />
</p>
<p id="mn57c3p5">
<span class="pali m-text">Iti kho, puṇṇa, sampajjamānaṁ kukkuravataṁ kukkurānaṁ sahabyataṁ upaneti, vipajjamānaṁ nirayan”ti.</span><br />
<span class="sujato m-text">So if the dog observance succeeds it leads to rebirth in the company of dogs, but if it fails it leads to hell.”</span><br />
</p>
<p id="mn57c4p1">
<span class="pali m-text">Evaṁ vutte, acelo seniyo kukkuravatiko parodi, assūni pavattesi.</span><br />
<span class="sujato m-text">When he said this, Seniya cried and burst out in tears.</span><br />
</p>
<p id="mn57c4p2">
<span class="pali m-text">Atha kho bhagavā puṇṇaṁ koliyaputtaṁ govatikaṁ etadavoca:</span><br />
<span class="sujato m-text">The Buddha said to Puṇṇa,</span><br />
</p>
<p id="mn57c4p3">
<span class="pali m-text">“etaṁ kho te ahaṁ, puṇṇa, nālatthaṁ.</span><br />
<span class="sujato m-text">“This is what I didn’t get through to you when I said:</span><br />
</p>
<p id="mn57c4p4">
<span class="pali m-text">Alaṁ, puṇṇa, tiṭṭhatetaṁ; mā maṁ etaṁ pucchī”ti.</span><br />
<span class="sujato m-text">‘Enough, Puṇṇa, let it be. Don’t ask me that.’”</span><br />
</p>
<p id="mn57c4p5">
<span class="pali m-text">“Nāhaṁ, bhante, etaṁ rodāmi yaṁ maṁ bhagavā evamāha;</span><br />
<span class="sujato m-text">“Sir, I’m not crying because of what the Buddha said.</span><br />
</p>
<p id="mn57c4p6">
<span class="pali m-text">api ca me idaṁ, bhante, kukkuravataṁ dīgharattaṁ samattaṁ samādinnaṁ.</span><br />
<span class="sujato m-text">But, sir, for a long time I have undertaken this observance to behave like a dog.</span><br />
</p>
<p id="mn57c4p7">
<span class="pali m-text">Ayaṁ, bhante, puṇṇo koliyaputto govatiko.</span><br />
<span class="sujato m-text">Sir, this Puṇṇa has taken a vow to behave like a cow.</span><br />
</p>
<p id="mn57c4p8">
<span class="pali m-text">Tassa taṁ govataṁ dīgharattaṁ samattaṁ samādinnaṁ.</span><br />
<span class="sujato m-text">For a long time he has undertaken that observance to behave like a cow.</span><br />
</p>
<p id="mn57c4p9">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where will he be reborn in his next life?”</span><br />
</p>
<p id="mn57c4p10">
<span class="pali m-text">“Alaṁ, seniya, tiṭṭhatetaṁ; mā maṁ etaṁ pucchī”ti.</span><br />
<span class="sujato m-text">“Enough, Seniya, let it be. Don’t ask me that.”</span><br />
</p>
<p id="mn57c4p11">
<span class="pali m-text">Dutiyampi kho acelo seniyo …pe…</span><br />
<span class="sujato m-text">For a second time …</span><br />
</p>
<p id="mn57c4p12">
<span class="pali m-text">tatiyampi kho acelo seniyo kukkuravatiko bhagavantaṁ etadavoca:</span><br />
<span class="sujato m-text">and a third time Seniya said to the Buddha,</span><br />
</p>
<p id="mn57c4p13">
<span class="pali m-text">“ayaṁ, bhante, puṇṇo koliyaputto govatiko.</span><br />
<span class="sujato m-text">“Sir, this Puṇṇa has taken a vow to behave like a cow.</span><br />
</p>
<p id="mn57c4p14">
<span class="pali m-text">Tassa taṁ govataṁ dīgharattaṁ samattaṁ samādinnaṁ.</span><br />
<span class="sujato m-text">For a long time he has undertaken that observance to behave like a cow.</span><br />
</p>
<p id="mn57c4p15">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where will he be reborn in his next life?”</span><br />
</p>
<p id="mn57c4p16">
<span class="pali m-text">“Addhā kho te ahaṁ, seniya, na labhāmi.</span><br />
<span class="sujato m-text">“Clearly, Seniya, I’m not getting through to you when I say:</span><br />
</p>
<p id="mn57c4p17">
<span class="pali m-text">Alaṁ, seniya, tiṭṭhatetaṁ; mā maṁ etaṁ pucchīti;</span><br />
<span class="sujato m-text">‘Enough, Seniya, let it be. Don’t ask me that.’</span><br />
</p>
<p id="mn57c4p18">
<span class="pali m-text">api ca tyāhaṁ byākarissāmi.</span><br />
<span class="sujato m-text">Nevertheless, I will answer you.</span><br />
</p>
<p id="mn57c5p1">
<span class="pali m-text">Idha, seniya, ekacco govataṁ bhāveti paripuṇṇaṁ abbokiṇṇaṁ, gosīlaṁ bhāveti paripuṇṇaṁ abbokiṇṇaṁ, gocittaṁ bhāveti paripuṇṇaṁ abbokiṇṇaṁ, gavākappaṁ bhāveti paripuṇṇaṁ abbokiṇṇaṁ.</span><br />
<span class="sujato m-text">Take someone who develops the cow observance fully and uninterruptedly. They develop a cow’s ethics, a cow’s mentality, and a cow’s behavior fully and uninterruptedly.</span><br />
</p>
<p id="mn57c5p2">
<span class="pali m-text">So govataṁ bhāvetvā paripuṇṇaṁ abbokiṇṇaṁ, gosīlaṁ bhāvetvā paripuṇṇaṁ abbokiṇṇaṁ, gocittaṁ bhāvetvā paripuṇṇaṁ abbokiṇṇaṁ, gavākappaṁ bhāvetvā paripuṇṇaṁ abbokiṇṇaṁ kāyassa bhedā paraṁ maraṇā gunnaṁ sahabyataṁ upapajjati.</span><br />
<span class="sujato m-text">When their body breaks up, after death, they’re reborn in the company of cows.</span><br />
</p>
<p id="mn57c5p3">
<span class="pali m-text">Sace kho panassa evaṁdiṭṭhi hoti: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, sāssa hoti micchādiṭṭhi.</span><br />
<span class="sujato m-text">But if they have such a view: ‘By this precept or observance or mortification or spiritual life, may I become one of the gods!’ This is their wrong view.</span><br />
</p>
<p id="mn57c5p4">
<span class="pali m-text">Micchādiṭṭhissa kho ahaṁ, seniya, dvinnaṁ gatīnaṁ aññataraṁ gatiṁ vadāmi—nirayaṁ vā tiracchānayoniṁ vā.</span><br />
<span class="sujato m-text">An individual with wrong view is reborn in one of two places, I say: hell or the animal realm.</span><br />
</p>
<p id="mn57c5p5">
<span class="pali m-text">Iti kho, seniya, sampajjamānaṁ govataṁ gunnaṁ sahabyataṁ upaneti, vipajjamānaṁ nirayan”ti.</span><br />
<span class="sujato m-text">So if the cow observance succeeds it leads to rebirth in the company of cows, but if it fails it leads to hell.”</span><br />
</p>
<p id="mn57c6p1">
<span class="pali m-text">Evaṁ vutte, puṇṇo koliyaputto govatiko parodi, assūni pavattesi.</span><br />
<span class="sujato m-text">When he said this, Puṇṇa cried and burst out in tears.</span><br />
</p>
<p id="mn57c6p2">
<span class="pali m-text">Atha kho bhagavā acelaṁ seniyaṁ kukkuravatikaṁ etadavoca:</span><br />
<span class="sujato m-text">The Buddha said to Seniya,</span><br />
</p>
<p id="mn57c6p3">
<span class="pali m-text">“etaṁ kho te ahaṁ, seniya, nālatthaṁ.</span><br />
<span class="sujato m-text">“This is what I didn’t get through to you when I said:</span><br />
</p>
<p id="mn57c6p4">
<span class="pali m-text">Alaṁ, seniya, tiṭṭhatetaṁ; mā maṁ etaṁ pucchī”ti.</span><br />
<span class="sujato m-text">‘Enough, Seniya, let it be. Don’t ask me that.’”</span><br />
</p>
<p id="mn57c6p5">
<span class="pali m-text">“Nāhaṁ, bhante, etaṁ rodāmi yaṁ maṁ bhagavā evamāha;</span><br />
<span class="sujato m-text">“Sir, I’m not crying because of what the Buddha said.</span><br />
</p>
<p id="mn57c6p6">
<span class="pali m-text">api ca me idaṁ, bhante, govataṁ dīgharattaṁ samattaṁ samādinnaṁ.</span><br />
<span class="sujato m-text">But, sir, for a long time I have undertaken this observance to behave like a cow.</span><br />
</p>
<p id="mn57c6p7">
<span class="pali m-text">Evaṁ pasanno ahaṁ, bhante, bhagavati;</span><br />
<span class="sujato m-text">I am quite confident that the Buddha</span><br />
</p>
<p id="mn57c6p8">
<span class="pali m-text">pahoti bhagavā tathā dhammaṁ desetuṁ yathā ahaṁ cevimaṁ govataṁ pajaheyyaṁ, ayañceva acelo seniyo kukkuravatiko taṁ kukkuravataṁ pajaheyyā”ti.</span><br />
<span class="sujato m-text">is capable of teaching me so that I can give up this cow observance, and the naked ascetic Seniya can give up that dog observance.”</span><br />
</p>
<p id="mn57c6p9">
<span class="pali m-text">“Tena hi, puṇṇa, suṇāhi, sādhukaṁ manasi karohi, bhāsissāmī”ti.</span><br />
<span class="sujato m-text">“Well then, Puṇṇa, listen and pay close attention, I will speak.”</span><br />
</p>
<p id="mn57c6p10">
<span class="pali m-text">“Evaṁ, bhante”ti kho puṇṇo koliyaputto govatiko bhagavato paccassosi.</span><br />
<span class="sujato m-text">“Yes, sir,” he replied.</span><br />
</p>
<p id="mn57c6p11">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn57c7p1">
<span class="pali m-text">“Cattārimāni, puṇṇa, kammāni mayā sayaṁ abhiññā sacchikatvā paveditāni.</span><br />
<span class="sujato m-text">“Puṇṇa, I declare these four kinds of deeds, having realized them with my own insight.</span><br />
</p>
<p id="mn57c7p2">
<span class="pali m-text">Katamāni cattāri?</span><br />
<span class="sujato m-text">What four?</span><br />
</p>
<p id="mn57c7p3">
<span class="pali m-text">Atthi, puṇṇa, kammaṁ kaṇhaṁ kaṇhavipākaṁ;</span><br />
<span class="sujato m-text">There are dark deeds with dark results;</span><br />
</p>
<p id="mn57c7p4">
<span class="pali m-text">atthi, puṇṇa, kammaṁ sukkaṁ sukkavipākaṁ;</span><br />
<span class="sujato m-text">bright deeds with bright results;</span><br />
</p>
<p id="mn57c7p5">
<span class="pali m-text">atthi, puṇṇa, kammaṁ kaṇhasukkaṁ kaṇhasukkavipākaṁ;</span><br />
<span class="sujato m-text">dark and bright deeds with dark and bright results; and</span><br />
</p>
<p id="mn57c7p6">
<span class="pali m-text">atthi, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattati.</span><br />
<span class="sujato m-text">neither dark nor bright deeds with neither dark nor bright results, which lead to the ending of deeds.</span><br />
</p>
<p id="mn57c8p1">
<span class="pali m-text">Katamañca, puṇṇa, kammaṁ kaṇhaṁ kaṇhavipākaṁ?</span><br />
<span class="sujato m-text">And what are dark deeds with dark results?</span><br />
</p>
<p id="mn57c8p2">
<span class="pali m-text">Idha, puṇṇa, ekacco sabyābajjhaṁ kāyasaṅkhāraṁ abhisaṅkharoti, sabyābajjhaṁ vacīsaṅkhāraṁ abhisaṅkharoti, sabyābajjhaṁ manosaṅkhāraṁ abhisaṅkharoti.</span><br />
<span class="sujato m-text">It’s when someone makes hurtful choices by way of body, speech, and mind.</span><br />
</p>
<p id="mn57c8p3">
<span class="pali m-text">So sabyābajjhaṁ kāyasaṅkhāraṁ abhisaṅkharitvā, sabyābajjhaṁ vacīsaṅkhāraṁ abhisaṅkharitvā, sabyābajjhaṁ manosaṅkhāraṁ abhisaṅkharitvā, sabyābajjhaṁ lokaṁ upapajjati.</span><br />
<span class="sujato m-text">Having made these choices, they’re reborn in a hurtful world,</span><br />
</p>
<p id="mn57c8p4">
<span class="pali m-text">Tamenaṁ sabyābajjhaṁ lokaṁ upapannaṁ samānaṁ sabyābajjhā phassā phusanti.</span><br />
<span class="sujato m-text">where hurtful contacts strike them.</span><br />
</p>
<p id="mn57c8p5">
<span class="pali m-text">So sabyābajjhehi phassehi phuṭṭho samāno sabyābajjhaṁ vedanaṁ vedeti ekantadukkhaṁ, seyyathāpi sattā nerayikā.</span><br />
<span class="sujato m-text">Touched by hurtful contacts, they experience hurtful feelings that are exclusively painful—like the beings in hell.</span><br />
</p>
<p id="mn57c8p6">
<span class="pali m-text">Iti kho, puṇṇa, bhūtā bhūtassa upapatti hoti;</span><br />
<span class="sujato m-text">This is how a being is born from a being.</span><br />
</p>
<p id="mn57c8p7">
<span class="pali m-text">yaṁ karoti tena upapajjati,</span><br />
<span class="sujato m-text">For your deeds determine your rebirth,</span><br />
</p>
<p id="mn57c8p8">
<span class="pali m-text">upapannamenaṁ phassā phusanti.</span><br />
<span class="sujato m-text">and when you’re reborn contacts strike you.</span><br />
</p>
<p id="mn57c8p9">
<span class="pali m-text">Evampāhaṁ, puṇṇa, ‘kammadāyādā sattā’ti vadāmi.</span><br />
<span class="sujato m-text">This is why I say that sentient beings are heirs to their deeds.</span><br />
</p>
<p id="mn57c8p10">
<span class="pali m-text">Idaṁ vuccati, puṇṇa, kammaṁ kaṇhaṁ kaṇhavipākaṁ.</span><br />
<span class="sujato m-text">These are called dark deeds with dark results.</span><br />
</p>
<p id="mn57c9p1">
<span class="pali m-text">Katamañca, puṇṇa, kammaṁ sukkaṁ sukkavipākaṁ?</span><br />
<span class="sujato m-text">And what are bright deeds with bright results?</span><br />
</p>
<p id="mn57c9p2">
<span class="pali m-text">Idha, puṇṇa, ekacco abyābajjhaṁ kāyasaṅkhāraṁ abhisaṅkharoti, abyābajjhaṁ vacīsaṅkhāraṁ abhisaṅkharoti, abyābajjhaṁ manosaṅkhāraṁ abhisaṅkharoti.</span><br />
<span class="sujato m-text">It’s when someone makes pleasing choices by way of body, speech, and mind.</span><br />
</p>
<p id="mn57c9p3">
<span class="pali m-text">So abyābajjhaṁ kāyasaṅkhāraṁ abhisaṅkharitvā, abyābajjhaṁ vacīsaṅkhāraṁ abhisaṅkharitvā, abyābajjhaṁ manosaṅkhāraṁ abhisaṅkharitvā abyābajjhaṁ lokaṁ upapajjati.</span><br />
<span class="sujato m-text">Having made these choices, they are reborn in a pleasing world,</span><br />
</p>
<p id="mn57c9p4">
<span class="pali m-text">Tamenaṁ abyābajjhaṁ lokaṁ upapannaṁ samānaṁ abyābajjhā phassā phusanti.</span><br />
<span class="sujato m-text">where pleasing contacts strike them.</span><br />
</p>
<p id="mn57c9p5">
<span class="pali m-text">So abyābajjhehi phassehi phuṭṭho samāno abyābajjhaṁ vedanaṁ vedeti ekantasukhaṁ, seyyathāpi devā subhakiṇhā.</span><br />
<span class="sujato m-text">Touched by pleasing contacts, they experience pleasing feelings that are exclusively happy—like the gods replete with glory.</span><br />
</p>
<p id="mn57c9p6">
<span class="pali m-text">Iti kho, puṇṇa, bhūtā bhūtassa upapatti hoti;</span><br />
<span class="sujato m-text">This is how a being is born from a being.</span><br />
</p>
<p id="mn57c9p7">
<span class="pali m-text">yaṁ karoti tena upapajjati,</span><br />
<span class="sujato m-text">For your deeds determine your rebirth,</span><br />
</p>
<p id="mn57c9p8">
<span class="pali m-text">upapannamenaṁ phassā phusanti.</span><br />
<span class="sujato m-text">and when you’re reborn contacts strike you.</span><br />
</p>
<p id="mn57c9p9">
<span class="pali m-text">Evampāhaṁ, puṇṇa, ‘kammadāyādā sattā’ti vadāmi.</span><br />
<span class="sujato m-text">This is why I say that sentient beings are heirs to their deeds.</span><br />
</p>
<p id="mn57c9p10">
<span class="pali m-text">Idaṁ vuccati, puṇṇa, kammaṁ sukkaṁ sukkavipākaṁ.</span><br />
<span class="sujato m-text">These are called bright deeds with bright results.</span><br />
</p>
<p id="mn57c10p1">
<span class="pali m-text">Katamañca, puṇṇa, kammaṁ kaṇhasukkaṁ kaṇhasukkavipākaṁ?</span><br />
<span class="sujato m-text">And what are dark and bright deeds with dark and bright results?</span><br />
</p>
<p id="mn57c10p2">
<span class="pali m-text">Idha, puṇṇa, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ abhisaṅkharoti, sabyābajjhampi abyābajjhampi manosaṅkhāraṁ abhisaṅkharoti.</span><br />
<span class="sujato m-text">It’s when someone makes both hurtful and pleasing choices by way of body, speech, and mind.</span><br />
</p>
<p id="mn57c10p3">
<span class="pali m-text">So sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ abhisaṅkharitvā, sabyābajjhampi abyābajjhampi manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati.</span><br />
<span class="sujato m-text">Having made these choices, they are reborn in a world that is both hurtful and pleasing,</span><br />
</p>
<p id="mn57c10p4">
<span class="pali m-text">Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti.</span><br />
<span class="sujato m-text">where hurtful and pleasing contacts strike them.</span><br />
</p>
<p id="mn57c10p5">
<span class="pali m-text">So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vedeti vokiṇṇasukhadukkhaṁ, seyyathāpi manussā ekacce ca devā ekacce ca vinipātikā.</span><br />
<span class="sujato m-text">Touched by both hurtful and pleasing contacts, they experience both hurtful and pleasing feelings that are a mixture of pleasure and pain—like humans, some gods, and some beings in the underworld.</span><br />
</p>
<p id="mn57c10p6">
<span class="pali m-text">Iti kho, puṇṇa, bhūtā bhūtassa upapatti hoti;</span><br />
<span class="sujato m-text">This is how a being is born from a being.</span><br />
</p>
<p id="mn57c10p7">
<span class="pali m-text">yaṁ karoti tena upapajjati.</span><br />
<span class="sujato m-text">For what you do brings about your rebirth,</span><br />
</p>
<p id="mn57c10p8">
<span class="pali m-text">Upapannamenaṁ phassā phusanti.</span><br />
<span class="sujato m-text">and when you’re reborn contacts strike you.</span><br />
</p>
<p id="mn57c10p9">
<span class="pali m-text">Evampāhaṁ, puṇṇa, ‘kammadāyādā sattā’ti vadāmi.</span><br />
<span class="sujato m-text">This is why I say that sentient beings are heirs to their deeds.</span><br />
</p>
<p id="mn57c10p10">
<span class="pali m-text">Idaṁ vuccati, puṇṇa, kammaṁ kaṇhasukkaṁ kaṇhasukkavipākaṁ.</span><br />
<span class="sujato m-text">These are called dark and bright deeds with dark and bright results.</span><br />
</p>
<p id="mn57c11p1">
<span class="pali m-text">Katamañca, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattati?</span><br />
<span class="sujato m-text">And what are neither dark nor bright deeds with neither dark nor bright results, which lead to the ending of deeds?</span><br />
</p>
<p id="mn57c11p2">
<span class="pali m-text">Tatra, puṇṇa, yamidaṁ kammaṁ kaṇhaṁ kaṇhavipākaṁ tassa pahānāya yā cetanā, yamidaṁ kammaṁ sukkaṁ sukkavipākaṁ tassa pahānāya yā cetanā, yamidaṁ kammaṁ kaṇhasukkaṁ kaṇhasukkavipākaṁ tassa pahānāya yā cetanā—</span><br />
<span class="sujato m-text">It’s the intention to give up dark deeds with dark results, bright deeds with bright results, and both dark and bright deeds with both dark and bright results.</span><br />
</p>
<p id="mn57c11p3">
<span class="pali m-text">idaṁ vuccati, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattatīti.</span><br />
<span class="sujato m-text">These are called neither dark nor bright deeds with neither dark nor bright results, which lead to the ending of deeds.</span><br />
</p>
<p id="mn57c11p4">
<span class="pali m-text">Imāni kho, puṇṇa, cattāri kammāni mayā sayaṁ abhiññā sacchikatvā paveditānī”ti.</span><br />
<span class="sujato m-text">These are the four kinds of deeds that I declare, having realized them with my own insight.”</span><br />
</p>
<p id="mn57c12p1">
<span class="pali m-text">Evaṁ vutte, puṇṇo koliyaputto govatiko bhagavantaṁ etadavoca:</span><br />
<span class="sujato m-text">When he had spoken, Puṇṇa Koliyaputta the observer of cow behavior said to the Buddha,</span><br />
</p>
<p id="mn57c12p2">
<span class="pali m-text">“abhikkantaṁ, bhante, abhikkantaṁ, bhante.</span><br />
<span class="sujato m-text">“Excellent, sir! Excellent! …</span><br />
</p>
<p id="mn57c12p3">
<span class="pali m-text">Seyyathāpi, bhante …pe…</span><br />
</p>
<p id="mn57c12p4">
<span class="pali m-text">upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="mn57c13p1">
<span class="pali m-text">Acelo pana seniyo kukkuravatiko bhagavantaṁ etadavoca:</span><br />
<span class="sujato m-text">And Seniya the naked dog ascetic said to the Buddha,</span><br />
</p>
<p id="mn57c13p2">
<span class="pali m-text">“abhikkantaṁ, bhante, abhikkantaṁ, bhante.</span><br />
<span class="sujato m-text">“Excellent, sir! Excellent! …</span><br />
</p>
<p id="mn57c13p3">
<span class="pali m-text">Seyyathāpi, bhante …pe… pakāsito.</span><br />
</p>
<p id="mn57c13p4">
<span class="pali m-text">Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="mn57c13p5">
<span class="pali m-text">Labheyyāhaṁ, bhante, bhagavato santike pabbajjaṁ, labheyyaṁ upasampadan”ti.</span><br />
<span class="sujato m-text">Sir, may I receive the going forth, the ordination in the Buddha’s presence?”</span><br />
</p>
<p id="mn57c14p1">
<span class="pali m-text">“Yo kho, seniya, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ so cattāro māse parivasati. Catunnaṁ māsānaṁ accayena āraddhacittā bhikkhū pabbājenti, upasampādenti bhikkhubhāvāya.</span><br />
<span class="sujato m-text">“Seniya, if someone formerly ordained in another sect wishes to take the going forth, the ordination in this teaching and training, they must spend four months on probation. When four months have passed, if the mendicants are satisfied, they’ll give the going forth, the ordination into monkhood.</span><br />
</p>
<p id="mn57c14p2">
<span class="pali m-text">Api ca mettha puggalavemattatā viditā”ti.</span><br />
<span class="sujato m-text">However, I have recognized individual differences in this matter.”</span><br />
</p>
<p id="mn57c14p3">
<span class="pali m-text">“Sace, bhante, aññatitthiyapubbā imasmiṁ dhammavinaye ākaṅkhantā pabbajjaṁ ākaṅkhantā upasampadaṁ te cattāro māse parivasanti catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya, ahaṁ cattāri vassāni parivasissāmi catunnaṁ vassānaṁ accayena āraddhacittā bhikkhū pabbājentu, upasampādentu bhikkhubhāvāyā”ti.</span><br />
<span class="sujato m-text">“Sir, if four months probation are required in such a case, I’ll spend four years on probation. When four years have passed, if the mendicants are satisfied, let them give me the going forth, the ordination into monkhood.”</span><br />
</p>
<p id="mn57c15p1">
<span class="pali m-text">Alattha kho acelo seniyo kukkuravatiko bhagavato santike pabbajjaṁ, alattha upasampadaṁ.</span><br />
<span class="sujato m-text">And the naked dog ascetic Seniya received the going forth, the ordination in the Buddha’s presence.</span><br />
</p>
<p id="mn57c15p2">
<span class="pali m-text">Acirūpasampanno kho panāyasmā seniyo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, Tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="sujato m-text">Not long after his ordination, Venerable Seniya, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="mn57c15p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="sujato m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn57c15p4">
<span class="pali m-text">Aññataro kho panāyasmā seniyo arahataṁ ahosīti.</span><br />
<span class="sujato m-text">And Venerable Seniya became one of the perfected.</span><br />
</p>
<p id="mn57c15p5">
<span class="pali m-text">Kukkuravatikasuttaṁ niṭṭhitaṁ sattamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>