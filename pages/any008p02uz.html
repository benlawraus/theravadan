<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any008p02uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="https://theravadan.org/pages/any008p02uz.html" />
  <meta property="og:description" content="Numbered Discourses 8 8. Yamakavagga 8. Pairs 80. Kusītārambhavatthusutta 80. Grounds for Laziness and Arousing Energy “Aṭṭhimāni, bhikkhave, kusītavatthūni. “Mendicants, there are eight grounds for laziness. Katamāni aṭṭha? What eight? Idha, bhikkhave, bhikkhunā kammaṁ kattabbaṁ hoti. Firstly, a mendicant has some work to do. Tassa evaṁ hoti: They …" />
  <meta name="twitter:description" content="Numbered Discourses 8 8. Yamakavagga 8. Pairs 80. Kusītārambhavatthusutta 80. Grounds for Laziness and Arousing Energy “Aṭṭhimāni, bhikkhave, kusītavatthūni. “Mendicants, there are eight grounds for laziness. Katamāni aṭṭha? What eight? Idha, bhikkhave, bhikkhunā kammaṁ kattabbaṁ hoti. Firstly, a mendicant has some work to do. Tassa evaṁ hoti: They …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p><span class="m-text">Numbered Discourses 8</span></p>
<section id="yamakavagga">
<h2><a href="#yamakavagga">8. Yamakavagga</a></h2>
<p><span class="m-text">8. Pairs</span></p>
<section id="kusitarambhavatthusutta">
<h3><a href="#kusitarambhavatthusutta">80. Kusītārambhavatthusutta</a></h3>
<p><span class="m-text">80. Grounds for Laziness and Arousing Energy</span></p>
<p id="an8p80c1p1">
<span class="m-text m-primary">“Aṭṭhimāni, bhikkhave, kusītavatthūni.</span><br />
<span class="m-text">“Mendicants, there are eight grounds for laziness.</span><br />
</p>
<p id="an8p80c1p2">
<span class="m-text m-primary">Katamāni aṭṭha?</span><br />
<span class="m-text">What eight?</span><br />
</p>
<p id="an8p80c1p3">
<span class="m-text m-primary">Idha, bhikkhave, bhikkhunā kammaṁ kattabbaṁ hoti.</span><br />
<span class="m-text">Firstly, a mendicant has some work to do.</span><br />
</p>
<p id="an8p80c1p4">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c1p5">
<span class="m-text m-primary">‘kammaṁ kho me kattabbaṁ bhavissati. Kammaṁ kho pana me karontassa kāyo kilamissati. Handāhaṁ nipajjāmī’ti.</span><br />
<span class="m-text">‘I have some work to do. But while doing it my body will get tired. I’d better have a lie down.’</span><br />
</p>
<p id="an8p80c1p6">
<span class="m-text m-primary">So nipajjati, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They lie down, and don’t rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c1p7">
<span class="m-text m-primary">Idaṁ, bhikkhave, paṭhamaṁ kusītavatthu.</span><br />
<span class="m-text">This is the first ground for laziness.</span><br />
</p>
<p id="an8p80c2p1">
<span class="m-text m-primary">Puna caparaṁ, bhikkhave, bhikkhunā kammaṁ kataṁ hoti.</span><br />
<span class="m-text">Furthermore, a mendicant has done some work.</span><br />
</p>
<p id="an8p80c2p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c2p3">
<span class="m-text m-primary">‘ahaṁ kho kammaṁ akāsiṁ. Kammaṁ kho pana me karontassa kāyo kilanto. Handāhaṁ nipajjāmī’ti.</span><br />
<span class="m-text">‘I’ve done some work. But while working my body got tired. I’d better have a lie down.’</span><br />
</p>
<p id="an8p80c2p4">
<span class="m-text m-primary">So nipajjati, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They lie down, and don’t rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c2p5">
<span class="m-text m-primary">Idaṁ, bhikkhave, dutiyaṁ kusītavatthu.</span><br />
<span class="m-text">This is the second ground for laziness.</span><br />
</p>
<p id="an8p80c3p1">
<span class="m-text m-primary">Puna caparaṁ, bhikkhave, bhikkhunā maggo gantabbo hoti.</span><br />
<span class="m-text">Furthermore, a mendicant has to go on a journey.</span><br />
</p>
<p id="an8p80c3p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c3p3">
<span class="m-text m-primary">‘maggo me gantabbo bhavissati. Maggaṁ kho pana me gacchantassa kāyo kilamissati. Handāhaṁ nipajjāmī’ti.</span><br />
<span class="m-text">‘I have to go on a journey. But while walking my body will get tired. I’d better have a lie down.’</span><br />
</p>
<p id="an8p80c3p4">
<span class="m-text m-primary">So nipajjati, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They lie down, and don’t rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c3p5">
<span class="m-text m-primary">Idaṁ, bhikkhave, tatiyaṁ kusītavatthu.</span><br />
<span class="m-text">This is the third ground for laziness.</span><br />
</p>
<p id="an8p80c4p1">
<span class="m-text m-primary">Puna caparaṁ, bhikkhave, bhikkhunā maggo gato hoti.</span><br />
<span class="m-text">Furthermore, a mendicant has gone on a journey.</span><br />
</p>
<p id="an8p80c4p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c4p3">
<span class="m-text m-primary">‘ahaṁ kho maggaṁ agamāsiṁ. Maggaṁ kho pana me gacchantassa kāyo kilanto. Handāhaṁ nipajjāmī’ti.</span><br />
<span class="m-text">‘I’ve gone on a journey. But while walking my body got tired. I’d better have a lie down.’</span><br />
</p>
<p id="an8p80c4p4">
<span class="m-text m-primary">So nipajjati, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They lie down, and don’t rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c4p5">
<span class="m-text m-primary">Idaṁ, bhikkhave, catutthaṁ kusītavatthu.</span><br />
<span class="m-text">This is the fourth ground for laziness.</span><br />
</p>
<p id="an8p80c5p1">
<span class="m-text m-primary">Puna caparaṁ, bhikkhave, bhikkhu gāmaṁ vā nigamaṁ vā piṇḍāya caranto na labhati lūkhassa vā paṇītassa vā bhojanassa yāvadatthaṁ pāripūriṁ.</span><br />
<span class="m-text">Furthermore, a mendicant has wandered for alms, but they didn’t get to fill up on as much food as they like, rough or fine.</span><br />
</p>
<p id="an8p80c5p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c5p3">
<span class="m-text m-primary">‘ahaṁ kho gāmaṁ vā nigamaṁ vā piṇḍāya caranto nālatthaṁ lūkhassa vā paṇītassa vā bhojanassa yāvadatthaṁ pāripūriṁ. Tassa me kāyo kilanto akammañño. Handāhaṁ nipajjāmī’ti.</span><br />
<span class="m-text">‘I’ve wandered for alms, but I didn’t get to fill up on as much food as I like, rough or fine. My body is tired and unfit for work. I’d better have a lie down.’</span><br />
</p>
<p id="an8p80c5p4">
<span class="m-text m-primary">So nipajjati, na vīriyaṁ ārabhati …pe…</span><br />
<span class="m-text">They lie down, and don’t rouse energy for achieving the unachieved, attaining the unattained, and realizing the unrealized.</span><br />
</p>
<p id="an8p80c5p5">
<span class="m-text m-primary">idaṁ, bhikkhave, pañcamaṁ kusītavatthu.</span><br />
<span class="m-text">This is the fifth ground for laziness.</span><br />
</p>
<p id="an8p80c6p1">
<span class="m-text m-primary">Puna caparaṁ, bhikkhave, bhikkhu gāmaṁ vā nigamaṁ vā piṇḍāya caranto labhati lūkhassa vā paṇītassa vā bhojanassa yāvadatthaṁ pāripūriṁ.</span><br />
<span class="m-text">Furthermore, a mendicant has wandered for alms, and they got to fill up on as much food as they like, rough or fine.</span><br />
</p>
<p id="an8p80c6p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c6p3">
<span class="m-text m-primary">‘ahaṁ kho gāmaṁ vā nigamaṁ vā piṇḍāya caranto alatthaṁ lūkhassa vā paṇītassa vā bhojanassa yāvadatthaṁ pāripūriṁ. Tassa me kāyo garuko akammañño māsācitaṁ maññe. Handāhaṁ nipajjāmī’ti.</span><br />
<span class="m-text">‘I’ve wandered for alms, and I got to fill up on as much food as I like, rough or fine. My body is heavy, unfit for work, like I’ve just eaten a load of beans. I’d better have a lie down.’</span><br />
</p>
<p id="an8p80c6p4">
<span class="m-text m-primary">So nipajjati, na vīriyaṁ ārabhati …pe…</span><br />
<span class="m-text">They lie down, and don’t rouse energy for achieving the unachieved, attaining the unattained, and realizing the unrealized.</span><br />
</p>
<p id="an8p80c6p5">
<span class="m-text m-primary">idaṁ, bhikkhave, chaṭṭhaṁ kusītavatthu.</span><br />
<span class="m-text">This is the sixth ground for laziness.</span><br />
</p>
<p id="an8p80c7p1">
<span class="m-text m-primary">Puna caparaṁ, bhikkhave, bhikkhuno uppanno hoti appamattako ābādho.</span><br />
<span class="m-text">Furthermore, a mendicant feels a little sick.</span><br />
</p>
<p id="an8p80c7p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c7p3">
<span class="m-text m-primary">‘uppanno kho me ayaṁ appamattako ābādho atthi kappo nipajjituṁ. Handāhaṁ nipajjāmī’ti.</span><br />
<span class="m-text">‘I feel a little sick. Lying down would be good for me. I’d better have a lie down.’</span><br />
</p>
<p id="an8p80c7p4">
<span class="m-text m-primary">So nipajjati, na vīriyaṁ ārabhati …pe…</span><br />
<span class="m-text">They lie down, and don’t rouse energy for achieving the unachieved, attaining the unattained, and realizing the unrealized.</span><br />
</p>
<p id="an8p80c7p5">
<span class="m-text m-primary">idaṁ, bhikkhave, sattamaṁ kusītavatthu.</span><br />
<span class="m-text">This is the seventh ground for laziness.</span><br />
</p>
<p id="an8p80c8p1">
<span class="m-text m-primary">Puna caparaṁ, bhikkhave, bhikkhu gilānā vuṭṭhito hoti aciravuṭṭhito gelaññā.</span><br />
<span class="m-text">Furthermore, a mendicant has recently recovered from illness.</span><br />
</p>
<p id="an8p80c8p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c8p3">
<span class="m-text m-primary">‘ahaṁ kho gilānā vuṭṭhito aciravuṭṭhito gelaññā. Tassa me kāyo dubbalo akammañño. Handāhaṁ nipajjāmī’ti.</span><br />
<span class="m-text">‘I’ve recently recovered from illness. My body is weak and unfit for work. I’d better have a lie down.’</span><br />
</p>
<p id="an8p80c8p4">
<span class="m-text m-primary">So nipajjati, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They lie down, and don’t rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c8p5">
<span class="m-text m-primary">Idaṁ, bhikkhave, aṭṭhamaṁ kusītavatthu.</span><br />
<span class="m-text">This is the eighth ground for laziness.</span><br />
</p>
<p id="an8p80c8p6">
<span class="m-text m-primary">Imāni kho, bhikkhave, aṭṭha kusītavatthūni.</span><br />
<span class="m-text">These are the eight grounds for laziness.</span><br />
</p>
<p id="an8p80c9p1">
<span class="m-text m-primary">Aṭṭhimāni, bhikkhave, ārambhavatthūni.</span><br />
<span class="m-text">There are eight grounds for arousing energy.</span><br />
</p>
<p id="an8p80c9p2">
<span class="m-text m-primary">Katamāni aṭṭha?</span><br />
<span class="m-text">What eight?</span><br />
</p>
<p id="an8p80c9p3">
<span class="m-text m-primary">Idha, bhikkhave, bhikkhunā kammaṁ kattabbaṁ hoti.</span><br />
<span class="m-text">Firstly, a mendicant has some work to do.</span><br />
</p>
<p id="an8p80c9p4">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c9p5">
<span class="m-text m-primary">‘kammaṁ kho me kattabbaṁ bhavissati. Kammaṁ kho mayā karontena na sukaraṁ buddhānaṁ sāsanaṁ manasi kātuṁ. Handāhaṁ paṭikacceva vīriyaṁ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.</span><br />
<span class="m-text">‘I have some work to do. While working it’s not easy to focus on the instructions of the Buddhas. I’d better preemptively rouse up energy for attaining the unattained, achieving the unachieved, and realizing the unrealized.’</span><br />
</p>
<p id="an8p80c9p6">
<span class="m-text m-primary">So vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c9p7">
<span class="m-text m-primary">Idaṁ, bhikkhave, paṭhamaṁ ārambhavatthu.</span><br />
<span class="m-text">This is the first ground for arousing energy.</span><br />
</p>
<p id="an8p80c10p1">
<span class="m-text m-primary">Puna caparaṁ, bhikkhave, bhikkhunā kammaṁ kataṁ hoti.</span><br />
<span class="m-text">Furthermore, a mendicant has done some work.</span><br />
</p>
<p id="an8p80c10p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c10p3">
<span class="m-text m-primary">‘ahaṁ kho kammaṁ akāsiṁ. Kammaṁ kho panāhaṁ karonto nāsakkhiṁ buddhānaṁ sāsanaṁ manasi kātuṁ. Handāhaṁ vīriyaṁ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.</span><br />
<span class="m-text">‘I’ve done some work. While I was working I wasn’t able to focus on the instructions of the Buddhas. I’d better preemptively rouse up energy for attaining the unattained, achieving the unachieved, and realizing the unrealized.’</span><br />
</p>
<p id="an8p80c10p4">
<span class="m-text m-primary">So vīriyaṁ ārabhati.</span><br />
<span class="m-text">They rouse up energy …</span><br />
</p>
<p id="an8p80c10p5">
<span class="m-text m-primary">Idaṁ, bhikkhave, dutiyaṁ ārambhavatthu.</span><br />
<span class="m-text">This is the second ground for arousing energy.</span><br />
</p>
<p id="an8p80c11p1">
<span class="m-text m-primary">Puna caparaṁ, bhikkhave, bhikkhunā maggo gantabbo hoti.</span><br />
<span class="m-text">Furthermore, a mendicant has to go on a journey.</span><br />
</p>
<p id="an8p80c11p2">
<span class="m-text m-primary">Tassa evaṁ hoti—</span><br />
<span class="m-text">They think:</span><br />
</p>
<p id="an8p80c11p3">
<span class="m-text m-primary">maggo kho me gantabbo bhavissati. Maggaṁ kho pana me gacchantena na sukaraṁ buddhānaṁ sāsanaṁ manasi kātuṁ. Handāhaṁ vīriyaṁ …pe…</span><br />
<span class="m-text">‘I have to go on a journey. While walking it’s not easy to focus on the instructions of the Buddhas. I’d better preemptively rouse up energy …’ …</span><br />
</p>
<p id="an8p80c11p4">
<span class="m-text m-primary">idaṁ, bhikkhave, tatiyaṁ ārambhavatthu.</span><br />
<span class="m-text">This is the third ground for arousing energy.</span><br />
</p>
<p id="an8p80c12p1">
<span class="m-text m-primary">Puna caparaṁ, bhikkhave, bhikkhunā maggo gato hoti.</span><br />
<span class="m-text">Furthermore, a mendicant has gone on a journey.</span><br />
</p>
<p id="an8p80c12p2">
<span class="m-text m-primary">Tassa evaṁ hoti—</span><br />
<span class="m-text">They think:</span><br />
</p>
<p id="an8p80c12p3">
<span class="m-text m-primary">ahaṁ kho maggaṁ agamāsiṁ. Maggaṁ kho panāhaṁ gacchanto nāsakkhiṁ buddhānaṁ sāsanaṁ manasi kātuṁ. Handāhaṁ vīriyaṁ ārabhāmi …pe…</span><br />
<span class="m-text">‘I’ve gone on a journey. While I was walking I wasn’t able to focus on the instructions of the Buddhas. I’d better preemptively rouse up energy …’ …</span><br />
</p>
<p id="an8p80c12p4">
<span class="m-text m-primary">idaṁ, bhikkhave, catutthaṁ ārambhavatthu.</span><br />
<span class="m-text">This is the fourth ground for arousing energy.</span><br />
</p>
<p id="an8p80c13p1">
<span class="m-text m-primary">Puna caparaṁ, bhikkhave, bhikkhu gāmaṁ vā nigamaṁ vā piṇḍāya caranto na labhati lūkhassa vā paṇītassa vā bhojanassa yāvadatthaṁ pāripūriṁ.</span><br />
<span class="m-text">Furthermore, a mendicant has wandered for alms, but they didn’t get to fill up on as much food as they like, rough or fine.</span><br />
</p>
<p id="an8p80c13p2">
<span class="m-text m-primary">Tassa evaṁ hoti—</span><br />
<span class="m-text">They think:</span><br />
</p>
<p id="an8p80c13p3">
<span class="m-text m-primary">ahaṁ kho gāmaṁ vā nigamaṁ vā piṇḍāya caranto nālatthaṁ lūkhassa vā paṇītassa vā bhojanassa yāvadatthaṁ pāripūriṁ. Tassa me kāyo lahuko kammañño. Handāhaṁ vīriyaṁ ārabhāmi …pe…</span><br />
<span class="m-text">‘I’ve wandered for alms, but I didn’t get to fill up on as much food as I like, rough or fine. My body is light and fit for work. I’d better preemptively rouse up energy …’ …</span><br />
</p>
<p id="an8p80c13p4">
<span class="m-text m-primary">idaṁ, bhikkhave, pañcamaṁ ārambhavatthu.</span><br />
<span class="m-text">This is the fifth ground for arousing energy.</span><br />
</p>
<p id="an8p80c14p1">
<span class="m-text m-primary">Puna caparaṁ, bhikkhave, bhikkhu gāmaṁ vā nigamaṁ vā piṇḍāya caranto labhati lūkhassa vā paṇītassa vā bhojanassa yāvadatthaṁ pāripūriṁ.</span><br />
<span class="m-text">Furthermore, a mendicant has wandered for alms, and they got to fill up on as much food as they like, rough or fine.</span><br />
</p>
<p id="an8p80c14p2">
<span class="m-text m-primary">Tassa evaṁ hoti—</span><br />
<span class="m-text">They think:</span><br />
</p>
<p id="an8p80c14p3">
<span class="m-text m-primary">ahaṁ kho gāmaṁ vā nigamaṁ vā piṇḍāya caranto alatthaṁ lūkhassa vā paṇītassa vā bhojanassa yāvadatthaṁ pāripūriṁ. Tassa me kāyo balavā kammañño. Handāhaṁ vīriyaṁ ārabhāmi …pe…</span><br />
<span class="m-text">‘I’ve wandered for alms, and I got to fill up on as much food as I like, rough or fine. My body is strong and fit for work. I’d better preemptively rouse up energy …’ …</span><br />
</p>
<p id="an8p80c14p4">
<span class="m-text m-primary">idaṁ, bhikkhave, chaṭṭhaṁ ārambhavatthu.</span><br />
<span class="m-text">This is the sixth ground for arousing energy.</span><br />
</p>
<p id="an8p80c15p1">
<span class="m-text m-primary">Puna caparaṁ, bhikkhave, bhikkhuno uppanno hoti appamattako ābādho.</span><br />
<span class="m-text">Furthermore, a mendicant feels a little sick.</span><br />
</p>
<p id="an8p80c15p2">
<span class="m-text m-primary">Tassa evaṁ hoti—</span><br />
<span class="m-text">They think:</span><br />
</p>
<p id="an8p80c15p3">
<span class="m-text m-primary">uppanno kho me ayaṁ appamattako ābādho. Ṭhānaṁ kho panetaṁ vijjati yaṁ me ābādho pavaḍḍheyya. Handāhaṁ paṭikacceva vīriyaṁ ārabhāmi …pe…</span><br />
<span class="m-text">‘I feel a little sick. It’s possible this illness will worsen. I’d better preemptively rouse up energy …’ …</span><br />
</p>
<p id="an8p80c15p4">
<span class="m-text m-primary">idaṁ, bhikkhave, sattamaṁ ārambhavatthu.</span><br />
<span class="m-text">This is the seventh ground for arousing energy.</span><br />
</p>
<p id="an8p80c16p1">
<span class="m-text m-primary">Puna caparaṁ, bhikkhave, bhikkhu gilānā vuṭṭhito hoti aciravuṭṭhito gelaññā.</span><br />
<span class="m-text">Furthermore, a mendicant has recently recovered from illness.</span><br />
</p>
<p id="an8p80c16p2">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an8p80c16p3">
<span class="m-text m-primary">‘ahaṁ kho gilānā vuṭṭhito aciravuṭṭhito gelaññā. Ṭhānaṁ kho panetaṁ vijjati yaṁ me ābādho paccudāvatteyya. Handāhaṁ paṭikacceva vīriyaṁ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti.</span><br />
<span class="m-text">‘I’ve recently recovered from illness. It’s possible the illness will come back. I’d better preemptively rouse up energy for attaining the unattained, achieving the unachieved, and realizing the unrealized.’</span><br />
</p>
<p id="an8p80c16p4">
<span class="m-text m-primary">So vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="m-text">They rouse energy for attaining the unattained, achieving the unachieved, and realizing the unrealized.</span><br />
</p>
<p id="an8p80c16p5">
<span class="m-text m-primary">Idaṁ, bhikkhave, aṭṭhamaṁ ārambhavatthu.</span><br />
<span class="m-text">This is the eighth ground for arousing energy.</span><br />
</p>
<p id="an8p80c17p1">
<span class="m-text m-primary">Imāni kho, bhikkhave, aṭṭha ārambhavatthūnī”ti.</span><br />
<span class="m-text">These are the eight grounds for arousing energy.”</span><br />
</p>
<p id="an8p80c17p2">
<span class="m-text m-primary">Dasamaṁ.</span><br />
</p>
<p id="an8p80c17p3">
<span class="m-text m-primary">Yamakavaggo tatiyo.</span><br />
</p>
<p id="an8p80c18p0">
<span class="m-text m-primary">Tassuddānaṁ</span><br />
</p>
<p id="an8p80c18p1">
<span class="m-text m-primary">Dve saddhā dve maraṇassatī,</span><br />
</p>
<p id="an8p80c18p2">
<span class="m-text m-primary">dve sampadā athāpare;</span><br />
</p>
<p id="an8p80c18p3">
<span class="m-text m-primary">Icchā alaṁ parihānaṁ,</span><br />
</p>
<p id="an8p80c18p4">
<span class="m-text m-primary">kusītārambhavatthūnīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>