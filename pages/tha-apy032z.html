<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy032z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy032z.html" />
  <meta property="og:description" content="Timiravagga 4. Adhopupphiyattheraapadāna “Abhibhū nāma so bhikkhu, sikhino aggasāvako; Mahānubhāvo tevijjo, himavantaṁ upāgami. Ahampi himavantamhi, ramaṇīyassame isi; Vasāmi appamaññāsu, iddhīsu ca tadā vasī. Pakkhijāto viyākāse, pabbataṁ adhivatthayiṁ; Adhopupphaṁ gahetvāna, āgacchiṁ pabbataṁ ahaṁ. Satta pupphāni gaṇhitvā, matthake okiriṁ ahaṁ; Ālokite ca vīrena, pakkāmiṁ pācināmukho. Āvāsaṁ abhisambhosiṁ, patvāna assamaṁ aha …" />
  <meta name="twitter:description" content="Timiravagga 4. Adhopupphiyattheraapadāna “Abhibhū nāma so bhikkhu, sikhino aggasāvako; Mahānubhāvo tevijjo, himavantaṁ upāgami. Ahampi himavantamhi, ramaṇīyassame isi; Vasāmi appamaññāsu, iddhīsu ca tadā vasī. Pakkhijāto viyākāse, pabbataṁ adhivatthayiṁ; Adhopupphaṁ gahetvāna, āgacchiṁ pabbataṁ ahaṁ. Satta pupphāni gaṇhitvā, matthake okiriṁ ahaṁ; Ālokite ca vīrena, pakkāmiṁ pācināmukho. Āvāsaṁ abhisambhosiṁ, patvāna assamaṁ aha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="timiravagga">
<h2><a href="#timiravagga">Timiravagga</a></h2>
<section id="adhopupphiyattheraapadana">
<h3><a href="#adhopupphiyattheraapadana">4. Adhopupphiyattheraapadāna</a></h3>
<p id="tha-ap86c1p1">
<span class="m-text m-primary">“Abhibhū nāma so bhikkhu,</span><br />
</p>
<p id="tha-ap86c1p2">
<span class="m-text m-primary">sikhino aggasāvako;</span><br />
</p>
<p id="tha-ap86c1p3">
<span class="m-text m-primary">Mahānubhāvo tevijjo,</span><br />
</p>
<p id="tha-ap86c1p4">
<span class="m-text m-primary">himavantaṁ upāgami.</span><br />
</p>
<p id="tha-ap86c2p1">
<span class="m-text m-primary">Ahampi himavantamhi,</span><br />
</p>
<p id="tha-ap86c2p2">
<span class="m-text m-primary">ramaṇīyassame isi;</span><br />
</p>
<p id="tha-ap86c2p3">
<span class="m-text m-primary">Vasāmi appamaññāsu,</span><br />
</p>
<p id="tha-ap86c2p4">
<span class="m-text m-primary">iddhīsu ca tadā vasī.</span><br />
</p>
<p id="tha-ap86c3p1">
<span class="m-text m-primary">Pakkhijāto viyākāse,</span><br />
</p>
<p id="tha-ap86c3p2">
<span class="m-text m-primary">pabbataṁ adhivatthayiṁ;</span><br />
</p>
<p id="tha-ap86c3p3">
<span class="m-text m-primary">Adhopupphaṁ gahetvāna,</span><br />
</p>
<p id="tha-ap86c3p4">
<span class="m-text m-primary">āgacchiṁ pabbataṁ ahaṁ.</span><br />
</p>
<p id="tha-ap86c4p1">
<span class="m-text m-primary">Satta pupphāni gaṇhitvā,</span><br />
</p>
<p id="tha-ap86c4p2">
<span class="m-text m-primary">matthake okiriṁ ahaṁ;</span><br />
</p>
<p id="tha-ap86c4p3">
<span class="m-text m-primary">Ālokite ca vīrena,</span><br />
</p>
<p id="tha-ap86c4p4">
<span class="m-text m-primary">pakkāmiṁ pācināmukho.</span><br />
</p>
<p id="tha-ap86c5p1">
<span class="m-text m-primary">Āvāsaṁ abhisambhosiṁ,</span><br />
</p>
<p id="tha-ap86c5p2">
<span class="m-text m-primary">patvāna assamaṁ ahaṁ;</span><br />
</p>
<p id="tha-ap86c5p3">
<span class="m-text m-primary">Khāribhāraṁ gahetvāna,</span><br />
</p>
<p id="tha-ap86c5p4">
<span class="m-text m-primary">pāyāsiṁ pabbatantaraṁ.</span><br />
</p>
<p id="tha-ap86c6p1">
<span class="m-text m-primary">Ajagaro maṁ pīḷesi,</span><br />
</p>
<p id="tha-ap86c6p2">
<span class="m-text m-primary">ghorarūpo mahabbalo;</span><br />
</p>
<p id="tha-ap86c6p3">
<span class="m-text m-primary">Pubbakammaṁ saritvāna,</span><br />
</p>
<p id="tha-ap86c6p4">
<span class="m-text m-primary">tattha kālaṅkato ahaṁ.</span><br />
</p>
<p id="tha-ap86c7p1">
<span class="m-text m-primary">Ekattiṁse ito kappe,</span><br />
</p>
<p id="tha-ap86c7p2">
<span class="m-text m-primary">yaṁ pupphamabhiropayiṁ;</span><br />
</p>
<p id="tha-ap86c7p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap86c7p4">
<span class="m-text m-primary">pupphapūjāyidaṁ phalaṁ.</span><br />
</p>
<p id="tha-ap86c8p1">
<span class="m-text m-primary">Paṭisambhidā catasso,</span><br />
</p>
<p id="tha-ap86c8p2">
<span class="m-text m-primary">…pe…</span><br />
</p>
<p id="tha-ap86c8p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap86c9p1">
<span class="m-text m-primary">Itthaṁ sudaṁ āyasmā adhopupphiyo thero imā gāthāyo abhāsitthāti.</span><br />
</p>
<p id="tha-ap86c10p1">
<span class="m-text m-primary">Adhopupphiyattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>