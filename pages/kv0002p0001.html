<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv2 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0002p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv2-index.html">kv2</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0001p0010.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0002p0002.html">Next</a></div>
</div>
<p id="kv2p1c0p2">
<span class="pali m-text">Mahāpaṇṇāsaka</span><br />
</p>
<p id="kv2p1c0p3">
<span class="pali m-text">Dutiyavagga</span><br />
</p>
<section id="parupaharakatha">
<span id="kv2p1c0p4"></span><h2><span class="pali m-text">Parūpahārakathā</span></h2>
<p id="kv2p1c1p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c1p2">
<span class="pali m-text">Āmantā.</span><br />
</p>
<p id="kv2p1c1p3">
<span class="pali m-text">Atthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti?</span><br />
</p>
<p id="kv2p1c1p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c2p1">
<span class="pali m-text">Natthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti?</span><br />
</p>
<p id="kv2p1c2p2">
<span class="pali m-text">Āmantā.</span><br />
</p>
<p id="kv2p1c2p3">
<span class="pali m-text">Hañci natthi arahato rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ, no ca vata re vattabbe—</span><br />
</p>
<p id="kv2p1c2p4">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c3p1">
<span class="pali m-text">Atthi puthujjanassa asuci sukkavissaṭṭhi, atthi tassa rāgo kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇanti?</span><br />
</p>
<p id="kv2p1c3p2">
<span class="pali m-text">Āmantā.</span><br />
</p>
<p id="kv2p1c3p3">
<span class="pali m-text">Atthi arahato asuci sukkavissaṭṭhi, atthi tassa rāgo kāmarāgo kāmarāgapariyuṭṭhānaṁ …pe… kāmacchandanīvaraṇanti?</span><br />
</p>
<p id="kv2p1c3p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c4p1">
<span class="pali m-text">Atthi arahato asuci sukkavissaṭṭhi, natthi tassa rāgo kāmarāgo kāmarāgapariyuṭṭhānaṁ …pe… kāmacchandanīvaraṇanti?</span><br />
</p>
<p id="kv2p1c4p2">
<span class="pali m-text">Āmantā.</span><br />
</p>
<p id="kv2p1c4p3">
<span class="pali m-text">Atthi puthujjanassa asuci sukkavissaṭṭhi, natthi tassa rāgo kāmarāgo kāmarāgapariyuṭṭhānaṁ …pe… kāmacchandanīvaraṇanti?</span><br />
</p>
<p id="kv2p1c4p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c5p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c5p2">
<span class="pali m-text">Āmantā.</span><br />
</p>
<p id="kv2p1c5p3">
<span class="pali m-text">Kenaṭṭhenāti?</span><br />
</p>
<p id="kv2p1c5p4">
<span class="pali m-text">Handa hi mārakāyikā devatā arahato asuciṁ sukkavissaṭṭhiṁ upasaṁharantīti.</span><br />
</p>
<p id="kv2p1c6p1">
<span class="pali m-text">Mārakāyikā devatā arahato asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c6p2">
<span class="pali m-text">Āmantā.</span><br />
</p>
<p id="kv2p1c6p3">
<span class="pali m-text">Atthi mārakāyikānaṁ devatānaṁ asuci sukkavissaṭṭhīti?</span><br />
</p>
<p id="kv2p1c6p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c7p1">
<span class="pali m-text">Natthi mārakāyikānaṁ devatānaṁ asuci sukkavissaṭṭhīti?</span><br />
</p>
<p id="kv2p1c7p2">
<span class="pali m-text">Āmantā.</span><br />
</p>
<p id="kv2p1c7p3">
<span class="pali m-text">Hañci natthi mārakāyikānaṁ devatānaṁ asuci sukkavissaṭṭhi, no ca vata re vattabbe—</span><br />
</p>
<p id="kv2p1c7p4">
<span class="pali m-text">“mārakāyikā devatā arahato asuciṁ sukkavissaṭṭhiṁ upasaṁharantī”ti.</span><br />
</p>
<p id="kv2p1c8p1">
<span class="pali m-text">Mārakāyikā devatā arahato asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c8p2">
<span class="pali m-text">Āmantā.</span><br />
</p>
<p id="kv2p1c8p3">
<span class="pali m-text">Mārakāyikā devatā attano asuciṁ sukkavissaṭṭhiṁ upasaṁharanti, aññesaṁ asuciṁ sukkavissaṭṭhiṁ upasaṁharanti, tassa asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c8p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c9p1">
<span class="pali m-text">Mārakāyikā devatā neva attano na aññesaṁ na tassa asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c9p2">
<span class="pali m-text">Āmantā.</span><br />
</p>
<p id="kv2p1c9p3">
<span class="pali m-text">Hañci mārakāyikā devatā neva attano na aññesaṁ na tassa asuciṁ sukkavissaṭṭhiṁ upasaṁharanti, no ca vata re vattabbe—</span><br />
</p>
<p id="kv2p1c9p4">
<span class="pali m-text">“mārakāyikā devatā arahato asuciṁ sukkavissaṭṭhiṁ upasaṁharantī”ti.</span><br />
</p>
<p id="kv2p1c10p1">
<span class="pali m-text">Mārakāyikā devatā arahato asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c10p2">
<span class="pali m-text">Āmantā.</span><br />
</p>
<p id="kv2p1c10p3">
<span class="pali m-text">Lomakūpehi upasaṁharantīti?</span><br />
</p>
<p id="kv2p1c10p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c11p1">
<span class="pali m-text">Mārakāyikā devatā arahato asuciṁ sukkavissaṭṭhiṁ upasaṁharantīti?</span><br />
</p>
<p id="kv2p1c11p2">
<span class="pali m-text">Āmantā.</span><br />
</p>
<p id="kv2p1c11p3">
<span class="pali m-text">Kiṁ kāraṇāti?</span><br />
</p>
<p id="kv2p1c11p4">
<span class="pali m-text">Handa hi vimatiṁ gāhayissāmāti.</span><br />
</p>
<p id="kv2p1c11p5">
<span class="pali m-text">Atthi arahato vimatīti?</span><br />
</p>
<p id="kv2p1c11p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c12p1">
<span class="pali m-text">Atthi arahato vimatīti?</span><br />
</p>
<p id="kv2p1c12p2">
<span class="pali m-text">Āmantā.</span><br />
</p>
<p id="kv2p1c12p3">
<span class="pali m-text">Atthi arahato satthari vimati, dhamme vimati, saṅghe vimati, sikkhāya vimati, pubbante vimati, aparante vimati, pubbantāparante vimati, idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c12p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c13p1">
<span class="pali m-text">Natthi arahato satthari vimati, dhamme vimati, saṅghe vimati, sikkhāya vimati, pubbante vimati, aparante vimati, pubbantāparante vimati, idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c13p2">
<span class="pali m-text">Āmantā.</span><br />
</p>
<p id="kv2p1c13p3">
<span class="pali m-text">Hañci natthi arahato satthari vimati …pe… idappaccayatāpaṭiccasamuppannesu dhammesu vimati, no ca vata re vattabbe—</span><br />
</p>
<p id="kv2p1c13p4">
<span class="pali m-text">“atthi arahato vimatī”ti.</span><br />
</p>
<p id="kv2p1c14p1">
<span class="pali m-text">Atthi puthujjanassa vimati, atthi tassa satthari vimati …pe… idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c14p2">
<span class="pali m-text">Āmantā.</span><br />
</p>
<p id="kv2p1c14p3">
<span class="pali m-text">Atthi arahato vimati, atthi tassa satthari vimati …pe… idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c14p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c15p1">
<span class="pali m-text">Atthi arahato vimati, natthi tassa satthari vimati …pe… idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c15p2">
<span class="pali m-text">Āmantā.</span><br />
</p>
<p id="kv2p1c15p3">
<span class="pali m-text">Atthi puthujjanassa vimati, natthi tassa satthari vimati …pe… idappaccayatāpaṭiccasamuppannesu dhammesu vimatīti?</span><br />
</p>
<p id="kv2p1c15p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c16p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c16p2">
<span class="pali m-text">Āmantā.</span><br />
</p>
<p id="kv2p1c16p3">
<span class="pali m-text">Arahato asuci sukkavissaṭṭhi kissa nissandoti?</span><br />
</p>
<p id="kv2p1c16p4">
<span class="pali m-text">Asitapītakhāyitasāyitassa nissandoti.</span><br />
</p>
<p id="kv2p1c16p5">
<span class="pali m-text">Arahato asuci sukkavissaṭṭhi asitapītakhāyitasāyitassa nissandoti?</span><br />
</p>
<p id="kv2p1c16p6">
<span class="pali m-text">Āmantā.</span><br />
</p>
<p id="kv2p1c16p7">
<span class="pali m-text">Ye keci asanti pivanti khādanti sāyanti, sabbesaṁyeva atthi asuci sukkavissaṭṭhīti?</span><br />
</p>
<p id="kv2p1c16p8">
<span class="pali m-text">Na hevaṁ vattabbe …pe….</span><br />
</p>
<p id="kv2p1c17p1">
<span class="pali m-text">Ye keci asanti pivanti khādanti sāyanti, sabbesaṁyeva atthi asuci sukkavissaṭṭhīti?</span><br />
</p>
<p id="kv2p1c17p2">
<span class="pali m-text">Āmantā.</span><br />
</p>
<p id="kv2p1c17p3">
<span class="pali m-text">Dārakā asanti pivanti khādanti sāyanti, atthi dārakānaṁ asuci sukkavissaṭṭhīti?</span><br />
</p>
<p id="kv2p1c17p4">
<span class="pali m-text">Na hevaṁ vattabbe.</span><br />
</p>
<p id="kv2p1c18p1">
<span class="pali m-text">Paṇḍakā asanti pivanti khādanti sāyanti, atthi paṇḍakānaṁ asuci sukkavissaṭṭhīti?</span><br />
</p>
<p id="kv2p1c18p2">
<span class="pali m-text">Na hevaṁ vattabbe …pe….</span><br />
</p>
<p id="kv2p1c19p1">
<span class="pali m-text">Devā asanti pivanti khādanti sāyanti, atthi devatānaṁ asuci sukkavissaṭṭhīti?</span><br />
</p>
<p id="kv2p1c19p2">
<span class="pali m-text">Na hevaṁ vattabbe …pe….</span><br />
</p>
<p id="kv2p1c20p1">
<span class="pali m-text">Arahato asuci sukkavissaṭṭhi asitapītakhāyitasāyitassa nissandoti?</span><br />
</p>
<p id="kv2p1c20p2">
<span class="pali m-text">Āmantā.</span><br />
</p>
<p id="kv2p1c20p3">
<span class="pali m-text">Atthi tassa āsayoti?</span><br />
</p>
<p id="kv2p1c20p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c21p1">
<span class="pali m-text">Arahato uccārapassāvo asitapītakhāyitasāyitassa nissando, atthi tassa āsayoti?</span><br />
</p>
<p id="kv2p1c21p2">
<span class="pali m-text">Āmantā.</span><br />
</p>
<p id="kv2p1c21p3">
<span class="pali m-text">Arahato asuci sukkavissaṭṭhi asitapītakhāyitasāyitassa nissando, atthi tassa āsayoti?</span><br />
</p>
<p id="kv2p1c21p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c22p1">
<span class="pali m-text">Arahato asuci sukkavissaṭṭhi asitapītakhāyitasāyitassa nissando, natthi tassa āsayoti?</span><br />
</p>
<p id="kv2p1c22p2">
<span class="pali m-text">Āmantā.</span><br />
</p>
<p id="kv2p1c22p3">
<span class="pali m-text">Arahato uccārapassāvo asitapītakhāyitasāyitassa nissando, natthi tassa āsayoti?</span><br />
</p>
<p id="kv2p1c22p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c23p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c23p2">
<span class="pali m-text">Āmantā.</span><br />
</p>
<p id="kv2p1c23p3">
<span class="pali m-text">Arahā methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyyāti?</span><br />
</p>
<p id="kv2p1c23p4">
<span class="pali m-text">Na hevaṁ vattabbe.</span><br />
</p>
<p id="kv2p1c24p1">
<span class="pali m-text">Atthi puthujjanassa asuci sukkavissaṭṭhi, puthujjano methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyyāti?</span><br />
</p>
<p id="kv2p1c24p2">
<span class="pali m-text">Āmantā.</span><br />
</p>
<p id="kv2p1c24p3">
<span class="pali m-text">Atthi arahato asuci sukkavissaṭṭhi, arahā methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyyāti?</span><br />
</p>
<p id="kv2p1c24p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c25p1">
<span class="pali m-text">Atthi arahato asuci sukkavissaṭṭhi, na ca arahā methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyyāti?</span><br />
</p>
<p id="kv2p1c25p2">
<span class="pali m-text">Āmantā.</span><br />
</p>
<p id="kv2p1c25p3">
<span class="pali m-text">Atthi puthujjanassa asuci sukkavissaṭṭhi, na ca puthujjano methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyyāti?</span><br />
</p>
<p id="kv2p1c25p4">
<span class="pali m-text">Na hevaṁ vattabbe.</span><br />
</p>
<p id="kv2p1c26p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c26p2">
<span class="pali m-text">Āmantā.</span><br />
</p>
<p id="kv2p1c26p3">
<span class="pali m-text">Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?</span><br />
</p>
<p id="kv2p1c26p4">
<span class="pali m-text">Āmantā.</span><br />
</p>
<p id="kv2p1c26p5">
<span class="pali m-text">Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—</span><br />
</p>
<p id="kv2p1c26p6">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c27p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c27p2">
<span class="pali m-text">Āmantā.</span><br />
</p>
<p id="kv2p1c27p3">
<span class="pali m-text">Nanu arahato doso pahīno …pe…</span><br />
</p>
<p id="kv2p1c27p4">
<span class="pali m-text">moho pahīno …</span><br />
</p>
<p id="kv2p1c27p5">
<span class="pali m-text">māno pahīno …</span><br />
</p>
<p id="kv2p1c27p6">
<span class="pali m-text">diṭṭhi pahīnā …</span><br />
</p>
<p id="kv2p1c27p7">
<span class="pali m-text">vicikicchā pahīnā …</span><br />
</p>
<p id="kv2p1c27p8">
<span class="pali m-text">thinaṁ pahīnaṁ …</span><br />
</p>
<p id="kv2p1c27p9">
<span class="pali m-text">uddhaccaṁ pahīnaṁ …</span><br />
</p>
<p id="kv2p1c27p10">
<span class="pali m-text">ahirikaṁ pahīnaṁ …pe…</span><br />
</p>
<p id="kv2p1c27p11">
<span class="pali m-text">anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti?</span><br />
</p>
<p id="kv2p1c27p12">
<span class="pali m-text">Āmantā.</span><br />
</p>
<p id="kv2p1c27p13">
<span class="pali m-text">Hañci arahato anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, no ca vata re vattabbe—</span><br />
</p>
<p id="kv2p1c27p14">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c28p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c28p2">
<span class="pali m-text">Āmantā.</span><br />
</p>
<p id="kv2p1c28p3">
<span class="pali m-text">Nanu arahato rāgappahānāya maggo bhāvitoti?</span><br />
</p>
<p id="kv2p1c28p4">
<span class="pali m-text">Āmantā.</span><br />
</p>
<p id="kv2p1c28p5">
<span class="pali m-text">Hañci arahato rāgappahānāya maggo bhāvito, no ca vata re vattabbe—</span><br />
</p>
<p id="kv2p1c28p6">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c29p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c29p2">
<span class="pali m-text">Āmantā.</span><br />
</p>
<p id="kv2p1c29p3">
<span class="pali m-text">Nanu arahato rāgappahānāya satipaṭṭhānā bhāvitā …pe…</span><br />
</p>
<p id="kv2p1c29p4">
<span class="pali m-text">sammappadhānā bhāvitā …</span><br />
</p>
<p id="kv2p1c29p5">
<span class="pali m-text">iddhipādā bhāvitā …</span><br />
</p>
<p id="kv2p1c29p6">
<span class="pali m-text">indriyā bhāvitā …</span><br />
</p>
<p id="kv2p1c29p7">
<span class="pali m-text">balā bhāvitā …pe…</span><br />
</p>
<p id="kv2p1c29p8">
<span class="pali m-text">bojjhaṅgā bhāvitāti?</span><br />
</p>
<p id="kv2p1c29p9">
<span class="pali m-text">Āmantā.</span><br />
</p>
<p id="kv2p1c29p10">
<span class="pali m-text">Hañci arahato rāgappahānāya bojjhaṅgā bhāvitā, no ca vata re vattabbe—</span><br />
</p>
<p id="kv2p1c29p11">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c30p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c30p2">
<span class="pali m-text">Āmantā.</span><br />
</p>
<p id="kv2p1c30p3">
<span class="pali m-text">Nanu arahato dosappahānāya …pe…</span><br />
</p>
<p id="kv2p1c30p4">
<span class="pali m-text">mohappahānāya …pe…</span><br />
</p>
<p id="kv2p1c30p5">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p1c30p6">
<span class="pali m-text">bojjhaṅgā bhāvitāti?</span><br />
</p>
<p id="kv2p1c30p7">
<span class="pali m-text">Āmantā.</span><br />
</p>
<p id="kv2p1c30p8">
<span class="pali m-text">Hañci arahato anottappapahānāya bojjhaṅgā bhāvitā, no ca vata re vattabbe—</span><br />
</p>
<p id="kv2p1c30p9">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c31p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c31p2">
<span class="pali m-text">Āmantā.</span><br />
</p>
<p id="kv2p1c31p3">
<span class="pali m-text">Nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikatanti?</span><br />
</p>
<p id="kv2p1c31p4">
<span class="pali m-text">Āmantā.</span><br />
</p>
<p id="kv2p1c31p5">
<span class="pali m-text">Hañci arahā vītarāgo vītadoso vītamoho katakaraṇīyo …pe…</span><br />
</p>
<p id="kv2p1c31p6">
<span class="pali m-text">sacchikātabbaṁ sacchikataṁ, no ca vata re vattabbe—</span><br />
</p>
<p id="kv2p1c31p7">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c32p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c32p2">
<span class="pali m-text">Sadhammakusalassa arahato atthi asuci sukkavissaṭṭhi, paradhammakusalassa arahato natthi asuci sukkavissaṭṭhīti.</span><br />
</p>
<p id="kv2p1c32p3">
<span class="pali m-text">Sadhammakusalassa arahato atthi asuci sukkavissaṭṭhīti?</span><br />
</p>
<p id="kv2p1c32p4">
<span class="pali m-text">Āmantā.</span><br />
</p>
<p id="kv2p1c32p5">
<span class="pali m-text">Paradhammakusalassa arahato atthi asuci sukkavissaṭṭhīti?</span><br />
</p>
<p id="kv2p1c32p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c33p1">
<span class="pali m-text">Paradhammakusalassa arahato natthi asuci sukkavissaṭṭhīti?</span><br />
</p>
<p id="kv2p1c33p2">
<span class="pali m-text">Āmantā.</span><br />
</p>
<p id="kv2p1c33p3">
<span class="pali m-text">Sadhammakusalassa arahato natthi asuci sukkavissaṭṭhīti?</span><br />
</p>
<p id="kv2p1c33p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c34p1">
<span class="pali m-text">Sadhammakusalassa arahato rāgo pahīno, atthi tassa asuci sukkavissaṭṭhīti?</span><br />
</p>
<p id="kv2p1c34p2">
<span class="pali m-text">Āmantā.</span><br />
</p>
<p id="kv2p1c34p3">
<span class="pali m-text">Paradhammakusalassa arahato rāgo pahīno, atthi tassa asuci sukkavissaṭṭhīti?</span><br />
</p>
<p id="kv2p1c34p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c35p1">
<span class="pali m-text">Sadhammakusalassa arahato doso pahīno …pe…</span><br />
</p>
<p id="kv2p1c35p2">
<span class="pali m-text">moho pahīno …pe…</span><br />
</p>
<p id="kv2p1c35p3">
<span class="pali m-text">anottappaṁ pahīnaṁ, atthi tassa asuci sukkavissaṭṭhīti?</span><br />
</p>
<p id="kv2p1c35p4">
<span class="pali m-text">Āmantā.</span><br />
</p>
<p id="kv2p1c35p5">
<span class="pali m-text">Paradhammakusalassa arahato anottappaṁ pahīnaṁ, atthi tassa asuci sukkavissaṭṭhīti?</span><br />
</p>
<p id="kv2p1c35p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c36p1">
<span class="pali m-text">Sadhammakusalassa arahato rāgappahānāya maggo bhāvito …pe…</span><br />
</p>
<p id="kv2p1c36p2">
<span class="pali m-text">bojjhaṅgā bhāvitā …pe…</span><br />
</p>
<p id="kv2p1c36p3">
<span class="pali m-text">dosappahānāya …pe…</span><br />
</p>
<p id="kv2p1c36p4">
<span class="pali m-text">mohappahānāya …pe…</span><br />
</p>
<p id="kv2p1c36p5">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p1c36p6">
<span class="pali m-text">bojjhaṅgā bhāvitā, atthi tassa asuci sukkavissaṭṭhīti?</span><br />
</p>
<p id="kv2p1c36p7">
<span class="pali m-text">Āmantā.</span><br />
</p>
<p id="kv2p1c36p8">
<span class="pali m-text">Paradhammakusalassa arahato anottappapahānāya bojjhaṅgā bhāvitā, atthi tassa asuci sukkavissaṭṭhīti?</span><br />
</p>
<p id="kv2p1c36p9">
<span class="pali m-text">Na hevaṁ vattabbe …pe….</span><br />
</p>
<p id="kv2p1c37p1">
<span class="pali m-text">Sadhammakusalo arahā vītarāgo vītadoso vītamoho …pe…</span><br />
</p>
<p id="kv2p1c37p2">
<span class="pali m-text">sacchikātabbaṁ sacchikataṁ, atthi tassa asuci sukkavissaṭṭhīti?</span><br />
</p>
<p id="kv2p1c37p3">
<span class="pali m-text">Āmantā.</span><br />
</p>
<p id="kv2p1c37p4">
<span class="pali m-text">Paradhammakusalo arahā vītarāgo vītadoso vītamoho …pe…</span><br />
</p>
<p id="kv2p1c37p5">
<span class="pali m-text">sacchikātabbaṁ sacchikataṁ, atthi tassa asuci sukkavissaṭṭhīti?</span><br />
</p>
<p id="kv2p1c37p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c38p1">
<span class="pali m-text">Paradhammakusalassa arahato rāgo pahīno, natthi tassa asuci sukkavissaṭṭhīti?</span><br />
</p>
<p id="kv2p1c38p2">
<span class="pali m-text">Āmantā.</span><br />
</p>
<p id="kv2p1c38p3">
<span class="pali m-text">Sadhammakusalassa arahato rāgo pahīno, natthi tassa asuci sukkavissaṭṭhīti?</span><br />
</p>
<p id="kv2p1c38p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c39p1">
<span class="pali m-text">Paradhammakusalassa arahato doso pahīno …pe…</span><br />
</p>
<p id="kv2p1c39p2">
<span class="pali m-text">moho pahīno …pe…</span><br />
</p>
<p id="kv2p1c39p3">
<span class="pali m-text">anottappaṁ pahīnaṁ, natthi tassa asuci sukkavissaṭṭhīti?</span><br />
</p>
<p id="kv2p1c39p4">
<span class="pali m-text">Āmantā.</span><br />
</p>
<p id="kv2p1c39p5">
<span class="pali m-text">Sadhammakusalassa arahato anottappaṁ pahīnaṁ, natthi tassa asuci sukkavissaṭṭhīti?</span><br />
</p>
<p id="kv2p1c39p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c40p1">
<span class="pali m-text">Paradhammakusalassa arahato rāgappahānāya maggo bhāvito …pe…</span><br />
</p>
<p id="kv2p1c40p2">
<span class="pali m-text">bojjhaṅgā bhāvitā …pe…</span><br />
</p>
<p id="kv2p1c40p3">
<span class="pali m-text">dosappahānāya …pe…</span><br />
</p>
<p id="kv2p1c40p4">
<span class="pali m-text">mohappahānāya …pe…</span><br />
</p>
<p id="kv2p1c40p5">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p1c40p6">
<span class="pali m-text">bojjhaṅgā bhāvitā, natthi tassa asuci sukkavissaṭṭhīti?</span><br />
</p>
<p id="kv2p1c40p7">
<span class="pali m-text">Āmantā.</span><br />
</p>
<p id="kv2p1c40p8">
<span class="pali m-text">Sadhammakusalassa arahato anottappapahānāya bojjhaṅgā bhāvitā, natthi tassa asuci sukkavissaṭṭhīti?</span><br />
</p>
<p id="kv2p1c40p9">
<span class="pali m-text">Na hevaṁ vattabbe …pe….</span><br />
</p>
<p id="kv2p1c41p1">
<span class="pali m-text">Paradhammakusalo arahā vītarāgo vītadoso vītamoho …pe…</span><br />
</p>
<p id="kv2p1c41p2">
<span class="pali m-text">sacchikātabbaṁ sacchikataṁ, natthi tassa asuci sukkavissaṭṭhīti?</span><br />
</p>
<p id="kv2p1c41p3">
<span class="pali m-text">Āmantā.</span><br />
</p>
<p id="kv2p1c41p4">
<span class="pali m-text">Sadhammakusalo arahā vītarāgo vītadoso vītamoho …pe…</span><br />
</p>
<p id="kv2p1c41p5">
<span class="pali m-text">sacchikātabbaṁ sacchikataṁ, natthi tassa asuci sukkavissaṭṭhīti?</span><br />
</p>
<p id="kv2p1c41p6">
<span class="pali m-text">Na hevaṁ vattabbe …pe….</span><br />
</p>
<p id="kv2p1c42p1">
<span class="pali m-text">Atthi arahato asuci sukkavissaṭṭhīti?</span><br />
</p>
<p id="kv2p1c42p2">
<span class="pali m-text">Āmantā.</span><br />
</p>
<p id="kv2p1c42p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p1c42p4">
<span class="pali m-text">“ye te, bhikkhave, bhikkhū puthujjanā sīlasampannā satā sampajānā niddaṁ okkamanti, tesaṁ asuci na muccati.</span><br />
</p>
<p id="kv2p1c42p5">
<span class="pali m-text">Yepi te, bhikkhave, bāhirakā isayo kāmesu vītarāgā, tesampi asuci na muccati.</span><br />
</p>
<p id="kv2p1c42p6">
<span class="pali m-text">Aṭṭhānametaṁ, bhikkhave, anavakāso yaṁ arahato asuci mucceyyā”ti.</span><br />
</p>
<p id="kv2p1c42p7">
<span class="pali m-text">Attheva suttantoti?</span><br />
</p>
<p id="kv2p1c42p8">
<span class="pali m-text">Āmantā.</span><br />
</p>
<p id="kv2p1c42p9">
<span class="pali m-text">Tena hi na vattabbaṁ—</span><br />
</p>
<p id="kv2p1c42p10">
<span class="pali m-text">“atthi arahato asuci sukkavissaṭṭhī”ti.</span><br />
</p>
<p id="kv2p1c43p1">
<span class="pali m-text">Na vattabbaṁ—</span><br />
</p>
<p id="kv2p1c43p2">
<span class="pali m-text">“atthi arahato parūpahāro”ti?</span><br />
</p>
<p id="kv2p1c43p3">
<span class="pali m-text">Āmantā.</span><br />
</p>
<p id="kv2p1c43p4">
<span class="pali m-text">Nanu arahato cīvarapiṇḍapātasenāsanagilānapaccayabhesajjaparikkhāraṁ pare upasaṁhareyyunti?</span><br />
</p>
<p id="kv2p1c43p5">
<span class="pali m-text">Āmantā.</span><br />
</p>
<p id="kv2p1c43p6">
<span class="pali m-text">Hañci arahato cīvarapiṇḍapātasenāsanagilānapaccayabhesajjaparikkhāraṁ pare upasaṁhareyyuṁ, tena vata re vattabbe—</span><br />
</p>
<p id="kv2p1c43p7">
<span class="pali m-text">“atthi arahato parūpahāro”ti.</span><br />
</p>
<p id="kv2p1c44p1">
<span class="pali m-text">Arahato cīvarapiṇḍapātasenāsanagilānapaccayabhesajjaparikkhāraṁ pare upasaṁhareyyunti, atthi arahato parūpahāroti?</span><br />
</p>
<p id="kv2p1c44p2">
<span class="pali m-text">Āmantā.</span><br />
</p>
<p id="kv2p1c44p3">
<span class="pali m-text">Arahato sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā pare upasaṁhareyyunti?</span><br />
</p>
<p id="kv2p1c44p4">
<span class="pali m-text">Na hevaṁ vattabbe …pe….</span><br />
</p>
<p id="kv2p1c44p5">
<span class="pali m-text">Parūpahārakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>