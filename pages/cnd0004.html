<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cnd0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cnd0003.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0005.html">Next</a></div>
</div>
<p id="cnd4c0p2">
<span class="pali m-text">Pārāyanavaggagāthā</span><br />
</p>
<section id="parayananugitigatha">
<span id="cnd4c0p3"></span><h2><span class="pali m-text">4. Pārāyanānugītigāthā</span></h2>
<p id="cnd4c1p1">
<span class="pali m-text">“Pārāyanamanugāyissaṁ,</span><br />
</p>
<p id="cnd4c1p2">
<span class="pali m-text">(iccāyasmā piṅgiyo)</span><br />
</p>
<p id="cnd4c1p3">
<span class="pali m-text">Yathāddakkhi tathākkhāsi;</span><br />
</p>
<p id="cnd4c1p4">
<span class="pali m-text">Vimalo bhūrimedhaso,</span><br />
</p>
<p id="cnd4c1p5">
<span class="pali m-text">Nikkāmo nibbano nāgo;</span><br />
</p>
<p id="cnd4c1p6">
<span class="pali m-text">Kissa hetu musā bhaṇe.</span><br />
</p>
<p id="cnd4c2p1">
<span class="pali m-text">Pahīnamalamohassa,</span><br />
</p>
<p id="cnd4c2p2">
<span class="pali m-text">mānamakkhappahāyino;</span><br />
</p>
<p id="cnd4c2p3">
<span class="pali m-text">Handāhaṁ kittayissāmi,</span><br />
</p>
<p id="cnd4c2p4">
<span class="pali m-text">giraṁ vaṇṇūpasañhitaṁ.</span><br />
</p>
<p id="cnd4c3p1">
<span class="pali m-text">Tamonudo buddho samantacakkhu,</span><br />
</p>
<p id="cnd4c3p2">
<span class="pali m-text">Lokantagū sabbabhavātivatto;</span><br />
</p>
<p id="cnd4c3p3">
<span class="pali m-text">Anāsavo sabbadukkhappahīno,</span><br />
</p>
<p id="cnd4c3p4">
<span class="pali m-text">Saccavhayo brahme upāsito me.</span><br />
</p>
<p id="cnd4c4p1">
<span class="pali m-text">Dijo yathā kubbanakaṁ pahāya,</span><br />
</p>
<p id="cnd4c4p2">
<span class="pali m-text">Bahupphalaṁ kānanamāvaseyya;</span><br />
</p>
<p id="cnd4c4p3">
<span class="pali m-text">Evampahaṁ appadasse pahāya,</span><br />
</p>
<p id="cnd4c4p4">
<span class="pali m-text">Mahodadhiṁ haṁsoriva ajjhapatto.</span><br />
</p>
<p id="cnd4c5p1">
<span class="pali m-text">Yeme pubbe viyākaṁsu,</span><br />
</p>
<p id="cnd4c5p2">
<span class="pali m-text">Huraṁ gotamasāsanā;</span><br />
</p>
<p id="cnd4c5p3">
<span class="pali m-text">Iccāsi iti bhavissati,</span><br />
</p>
<p id="cnd4c5p4">
<span class="pali m-text">Sabbaṁ taṁ itihītihaṁ;</span><br />
</p>
<p id="cnd4c5p5">
<span class="pali m-text">Sabbaṁ taṁ takkavaḍḍhanaṁ.</span><br />
</p>
<p id="cnd4c6p1">
<span class="pali m-text">Eko tamonudāsino,</span><br />
</p>
<p id="cnd4c6p2">
<span class="pali m-text">jutimā so pabhaṅkaro;</span><br />
</p>
<p id="cnd4c6p3">
<span class="pali m-text">Gotamo bhūripaññāṇo,</span><br />
</p>
<p id="cnd4c6p4">
<span class="pali m-text">gotamo bhūrimedhaso.</span><br />
</p>
<p id="cnd4c7p1">
<span class="pali m-text">Yo me dhammamadesesi,</span><br />
</p>
<p id="cnd4c7p2">
<span class="pali m-text">Sandiṭṭhikamakālikaṁ;</span><br />
</p>
<p id="cnd4c7p3">
<span class="pali m-text">Taṇhakkhayamanītikaṁ,</span><br />
</p>
<p id="cnd4c7p4">
<span class="pali m-text">Yassa natthi upamā kvaci”.</span><br />
</p>
<p id="cnd4c8p1">
<span class="pali m-text">“Kiṁ nu tamhā vippavasasi,</span><br />
</p>
<p id="cnd4c8p2">
<span class="pali m-text">muhuttamapi piṅgiya;</span><br />
</p>
<p id="cnd4c8p3">
<span class="pali m-text">Gotamā bhūripaññāṇā,</span><br />
</p>
<p id="cnd4c8p4">
<span class="pali m-text">gotamā bhūrimedhasā.</span><br />
</p>
<p id="cnd4c9p1">
<span class="pali m-text">Yo te dhammamadesesi,</span><br />
</p>
<p id="cnd4c9p2">
<span class="pali m-text">Sandiṭṭhikamakālikaṁ;</span><br />
</p>
<p id="cnd4c9p3">
<span class="pali m-text">Taṇhakkhayamanītikaṁ,</span><br />
</p>
<p id="cnd4c9p4">
<span class="pali m-text">Yassa natthi upamā kvaci”.</span><br />
</p>
<p id="cnd4c10p1">
<span class="pali m-text">“Nāhaṁ tamhā vippavasāmi,</span><br />
</p>
<p id="cnd4c10p2">
<span class="pali m-text">Muhuttamapi brāhmaṇa;</span><br />
</p>
<p id="cnd4c10p3">
<span class="pali m-text">Gotamā bhūripaññāṇā,</span><br />
</p>
<p id="cnd4c10p4">
<span class="pali m-text">Gotamā bhūrimedhasā.</span><br />
</p>
<p id="cnd4c11p1">
<span class="pali m-text">Yo me dhammamadesesi,</span><br />
</p>
<p id="cnd4c11p2">
<span class="pali m-text">Sandiṭṭhikamakālikaṁ;</span><br />
</p>
<p id="cnd4c11p3">
<span class="pali m-text">Taṇhakkhayamanītikaṁ,</span><br />
</p>
<p id="cnd4c11p4">
<span class="pali m-text">Yassa natthi upamā kvaci.</span><br />
</p>
<p id="cnd4c12p1">
<span class="pali m-text">Passāmi naṁ manasā cakkhunāva,</span><br />
</p>
<p id="cnd4c12p2">
<span class="pali m-text">Rattindivaṁ brāhmaṇa appamatto;</span><br />
</p>
<p id="cnd4c12p3">
<span class="pali m-text">Namassamāno vivasemi rattiṁ,</span><br />
</p>
<p id="cnd4c12p4">
<span class="pali m-text">Teneva maññāmi avippavāsaṁ.</span><br />
</p>
<p id="cnd4c13p1">
<span class="pali m-text">Saddhā ca pīti ca mano sati ca,</span><br />
</p>
<p id="cnd4c13p2">
<span class="pali m-text">Nāpentime gotamasāsanamhā;</span><br />
</p>
<p id="cnd4c13p3">
<span class="pali m-text">Yaṁ yaṁ disaṁ vajati bhūripañño,</span><br />
</p>
<p id="cnd4c13p4">
<span class="pali m-text">Sa tena teneva natohamasmi.</span><br />
</p>
<p id="cnd4c14p1">
<span class="pali m-text">Jiṇṇassa me dubbalathāmakassa,</span><br />
</p>
<p id="cnd4c14p2">
<span class="pali m-text">Teneva kāyo na paleti tattha;</span><br />
</p>
<p id="cnd4c14p3">
<span class="pali m-text">Saṅkappayantāya vajāmi niccaṁ,</span><br />
</p>
<p id="cnd4c14p4">
<span class="pali m-text">Mano hi me brāhmaṇa tena yutto.</span><br />
</p>
<p id="cnd4c15p1">
<span class="pali m-text">Paṅke sayāno pariphandamāno,</span><br />
</p>
<p id="cnd4c15p2">
<span class="pali m-text">Dīpā dīpaṁ upallaviṁ;</span><br />
</p>
<p id="cnd4c15p3">
<span class="pali m-text">Athaddasāsiṁ sambuddhaṁ,</span><br />
</p>
<p id="cnd4c15p4">
<span class="pali m-text">Oghatiṇṇamanāsavaṁ”.</span><br />
</p>
<p id="cnd4c16p1">
<span class="pali m-text">“Yathā ahū vakkali muttasaddho,</span><br />
</p>
<p id="cnd4c16p2">
<span class="pali m-text">Bhadrāvudho āḷavigotamo ca;</span><br />
</p>
<p id="cnd4c16p3">
<span class="pali m-text">Evameva tvampi pamuñcassu saddhaṁ,</span><br />
</p>
<p id="cnd4c16p4">
<span class="pali m-text">Gamissasi tvaṁ piṅgiya maccudheyyassa pāraṁ”.</span><br />
</p>
<p id="cnd4c17p1">
<span class="pali m-text">“Esa bhiyyo pasīdāmi,</span><br />
</p>
<p id="cnd4c17p2">
<span class="pali m-text">Sutvāna munino vaco;</span><br />
</p>
<p id="cnd4c17p3">
<span class="pali m-text">Vivaṭṭacchado sambuddho,</span><br />
</p>
<p id="cnd4c17p4">
<span class="pali m-text">Akhilo paṭibhānavā.</span><br />
</p>
<p id="cnd4c18p1">
<span class="pali m-text">Adhideve abhiññāya,</span><br />
</p>
<p id="cnd4c18p2">
<span class="pali m-text">Sabbaṁ vedi paroparaṁ;</span><br />
</p>
<p id="cnd4c18p3">
<span class="pali m-text">Pañhānantakaro satthā,</span><br />
</p>
<p id="cnd4c18p4">
<span class="pali m-text">Kaṅkhīnaṁ paṭijānataṁ.</span><br />
</p>
<p id="cnd4c19p1">
<span class="pali m-text">Asaṁhīraṁ asaṅkuppaṁ,</span><br />
</p>
<p id="cnd4c19p2">
<span class="pali m-text">Yassa natthi upamā kvaci;</span><br />
</p>
<p id="cnd4c19p3">
<span class="pali m-text">Addhā gamissāmi na mettha kaṅkhā,</span><br />
</p>
<p id="cnd4c19p4">
<span class="pali m-text">Evaṁ maṁ dhārehi adhimuttacittan”ti.</span><br />
</p>
<p id="cnd4c19p5">
<span class="pali m-text">Pārāyanānugītigāthā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cnd0003.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>