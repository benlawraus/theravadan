<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0n1z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0n1z.html" />
  <meta property="og:description" content="Kaccāyanavagga 1 Mahākaccāyanattheraapadāna “Padumuttaro nāma jino, anejo ajitaṁ jayo; Satasahasse kappānaṁ, ito uppajji nāyako. Vīro kamalapattakkho, sasaṅkavimalānano; Kanakācalasaṅkāso, ravidittisamappabho. Sattanettamanohārī, varalakkhaṇabhūsito; Sabbavākyapathātīto, manujāmarasakkato. Sambuddho bodhayaṁ satte, vāgīso madhurassaro; Karuṇānibandhasantāno, parisāsu visārado. Deseti madhuraṁ dhammaṁ, catusaccūpasaṁhitaṁ; Nimugge mohapaṅkamhi, samuddharati pāṇine. Tadā ekacaro hutvā, tāpaso …" />
  <meta name="twitter:description" content="Kaccāyanavagga 1 Mahākaccāyanattheraapadāna “Padumuttaro nāma jino, anejo ajitaṁ jayo; Satasahasse kappānaṁ, ito uppajji nāyako. Vīro kamalapattakkho, sasaṅkavimalānano; Kanakācalasaṅkāso, ravidittisamappabho. Sattanettamanohārī, varalakkhaṇabhūsito; Sabbavākyapathātīto, manujāmarasakkato. Sambuddho bodhayaṁ satte, vāgīso madhurassaro; Karuṇānibandhasantāno, parisāsu visārado. Deseti madhuraṁ dhammaṁ, catusaccūpasaṁhitaṁ; Nimugge mohapaṅkamhi, samuddharati pāṇine. Tadā ekacaro hutvā, tāpaso …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kaccayanavagga">
<h2><a href="#kaccayanavagga">Kaccāyanavagga</a></h2>
<section id="mahakaccayanattheraapadana">
<h3><a href="#mahakaccayanattheraapadana">1 Mahākaccāyanattheraapadāna</a></h3>
<p id="tha-ap533c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap533c1p2">
<span class="m-text m-primary">anejo ajitaṁ jayo;</span><br />
</p>
<p id="tha-ap533c1p3">
<span class="m-text m-primary">Satasahasse kappānaṁ,</span><br />
</p>
<p id="tha-ap533c1p4">
<span class="m-text m-primary">ito uppajji nāyako.</span><br />
</p>
<p id="tha-ap533c2p1">
<span class="m-text m-primary">Vīro kamalapattakkho,</span><br />
</p>
<p id="tha-ap533c2p2">
<span class="m-text m-primary">sasaṅkavimalānano;</span><br />
</p>
<p id="tha-ap533c2p3">
<span class="m-text m-primary">Kanakācalasaṅkāso,</span><br />
</p>
<p id="tha-ap533c2p4">
<span class="m-text m-primary">ravidittisamappabho.</span><br />
</p>
<p id="tha-ap533c3p1">
<span class="m-text m-primary">Sattanettamanohārī,</span><br />
</p>
<p id="tha-ap533c3p2">
<span class="m-text m-primary">varalakkhaṇabhūsito;</span><br />
</p>
<p id="tha-ap533c3p3">
<span class="m-text m-primary">Sabbavākyapathātīto,</span><br />
</p>
<p id="tha-ap533c3p4">
<span class="m-text m-primary">manujāmarasakkato.</span><br />
</p>
<p id="tha-ap533c4p1">
<span class="m-text m-primary">Sambuddho bodhayaṁ satte,</span><br />
</p>
<p id="tha-ap533c4p2">
<span class="m-text m-primary">vāgīso madhurassaro;</span><br />
</p>
<p id="tha-ap533c4p3">
<span class="m-text m-primary">Karuṇānibandhasantāno,</span><br />
</p>
<p id="tha-ap533c4p4">
<span class="m-text m-primary">parisāsu visārado.</span><br />
</p>
<p id="tha-ap533c5p1">
<span class="m-text m-primary">Deseti madhuraṁ dhammaṁ,</span><br />
</p>
<p id="tha-ap533c5p2">
<span class="m-text m-primary">catusaccūpasaṁhitaṁ;</span><br />
</p>
<p id="tha-ap533c5p3">
<span class="m-text m-primary">Nimugge mohapaṅkamhi,</span><br />
</p>
<p id="tha-ap533c5p4">
<span class="m-text m-primary">samuddharati pāṇine.</span><br />
</p>
<p id="tha-ap533c6p1">
<span class="m-text m-primary">Tadā ekacaro hutvā,</span><br />
</p>
<p id="tha-ap533c6p2">
<span class="m-text m-primary">tāpaso himavālayo;</span><br />
</p>
<p id="tha-ap533c6p3">
<span class="m-text m-primary">Nabhasā mānusaṁ lokaṁ,</span><br />
</p>
<p id="tha-ap533c6p4">
<span class="m-text m-primary">gacchanto jinamaddasaṁ.</span><br />
</p>
<p id="tha-ap533c7p1">
<span class="m-text m-primary">Upecca santikaṁ tassa,</span><br />
</p>
<p id="tha-ap533c7p2">
<span class="m-text m-primary">assosiṁ dhammadesanaṁ;</span><br />
</p>
<p id="tha-ap533c7p3">
<span class="m-text m-primary">Vaṇṇayantassa vīrassa,</span><br />
</p>
<p id="tha-ap533c7p4">
<span class="m-text m-primary">sāvakassa mahāguṇaṁ.</span><br />
</p>
<p id="tha-ap533c8p1">
<span class="m-text m-primary">‘Saṅkhittena mayā vuttaṁ,</span><br />
</p>
<p id="tha-ap533c8p2">
<span class="m-text m-primary">vitthārena pakāsayaṁ;</span><br />
</p>
<p id="tha-ap533c8p3">
<span class="m-text m-primary">Parisaṁ mañca toseti,</span><br />
</p>
<p id="tha-ap533c8p4">
<span class="m-text m-primary">yathā kaccāyano ayaṁ.</span><br />
</p>
<p id="tha-ap533c9p1">
<span class="m-text m-primary">Nāhaṁ evamidhekaccaṁ,</span><br />
</p>
<p id="tha-ap533c9p2">
<span class="m-text m-primary">aññaṁ passāmi sāvakaṁ;</span><br />
</p>
<p id="tha-ap533c9p3">
<span class="m-text m-primary">Tasmātadagge esaggo,</span><br />
</p>
<p id="tha-ap533c9p4">
<span class="m-text m-primary">evaṁ dhāretha bhikkhavo’.</span><br />
</p>
<p id="tha-ap533c10p1">
<span class="m-text m-primary">Tadāhaṁ vimhito hutvā,</span><br />
</p>
<p id="tha-ap533c10p2">
<span class="m-text m-primary">sutvā vākyaṁ manoramaṁ;</span><br />
</p>
<p id="tha-ap533c10p3">
<span class="m-text m-primary">Himavantaṁ gamitvāna,</span><br />
</p>
<p id="tha-ap533c10p4">
<span class="m-text m-primary">āhitvā pupphasañcayaṁ.</span><br />
</p>
<p id="tha-ap533c11p1">
<span class="m-text m-primary">Pūjetvā lokasaraṇaṁ,</span><br />
</p>
<p id="tha-ap533c11p2">
<span class="m-text m-primary">taṁ ṭhānamabhipatthayiṁ;</span><br />
</p>
<p id="tha-ap533c11p3">
<span class="m-text m-primary">Tadā mamāsayaṁ ñatvā,</span><br />
</p>
<p id="tha-ap533c11p4">
<span class="m-text m-primary">byākāsi sa raṇañjaho.</span><br />
</p>
<p id="tha-ap533c12p1">
<span class="m-text m-primary">‘Passathetaṁ isivaraṁ,</span><br />
</p>
<p id="tha-ap533c12p2">
<span class="m-text m-primary">niddhantakanakattacaṁ;</span><br />
</p>
<p id="tha-ap533c12p3">
<span class="m-text m-primary">Uddhaggalomaṁ pīṇaṁsaṁ,</span><br />
</p>
<p id="tha-ap533c12p4">
<span class="m-text m-primary">acalaṁ pañjaliṁ ṭhitaṁ.</span><br />
</p>
<p id="tha-ap533c13p1">
<span class="m-text m-primary">Hāsaṁ supuṇṇanayanaṁ,</span><br />
</p>
<p id="tha-ap533c13p2">
<span class="m-text m-primary">buddhavaṇṇagatāsayaṁ;</span><br />
</p>
<p id="tha-ap533c13p3">
<span class="m-text m-primary">Dhammajaṁ uggahadayaṁ,</span><br />
</p>
<p id="tha-ap533c13p4">
<span class="m-text m-primary">amatāsittasannibhaṁ’.</span><br />
</p>
<p id="tha-ap533c14p1">
<span class="m-text m-primary">Kaccānassa guṇaṁ sutvā,</span><br />
</p>
<p id="tha-ap533c14p2">
<span class="m-text m-primary">taṁ ṭhānaṁ patthayaṁ ṭhito;</span><br />
</p>
<p id="tha-ap533c14p3">
<span class="m-text m-primary">Anāgatamhi addhāne,</span><br />
</p>
<p id="tha-ap533c14p4">
<span class="m-text m-primary">gotamassa mahāmune.</span><br />
</p>
<p id="tha-ap533c15p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap533c15p2">
<span class="m-text m-primary">oraso dhammanimmito;</span><br />
</p>
<p id="tha-ap533c15p3">
<span class="m-text m-primary">Kaccāno nāma nāmena,</span><br />
</p>
<p id="tha-ap533c15p4">
<span class="m-text m-primary">hessati satthu sāvako.</span><br />
</p>
<p id="tha-ap533c16p1">
<span class="m-text m-primary">Bahussuto mahāñāṇī,</span><br />
</p>
<p id="tha-ap533c16p2">
<span class="m-text m-primary">adhippāyavidū mune;</span><br />
</p>
<p id="tha-ap533c16p3">
<span class="m-text m-primary">Pāpuṇissati taṁ ṭhānaṁ,</span><br />
</p>
<p id="tha-ap533c16p4">
<span class="m-text m-primary">yathāyaṁ byākato mayā.</span><br />
</p>
<p id="tha-ap533c17p1">
<span class="m-text m-primary">Satasahassito kappe,</span><br />
</p>
<p id="tha-ap533c17p2">
<span class="m-text m-primary">yaṁ kammamakariṁ tadā;</span><br />
</p>
<p id="tha-ap533c17p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap533c17p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap533c18p1">
<span class="m-text m-primary">Duve bhave saṁsarāmi,</span><br />
</p>
<p id="tha-ap533c18p2">
<span class="m-text m-primary">devatte atha mānuse;</span><br />
</p>
<p id="tha-ap533c18p3">
<span class="m-text m-primary">Aññaṁ gatiṁ na gacchāmi,</span><br />
</p>
<p id="tha-ap533c18p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap533c19p1">
<span class="m-text m-primary">Duve kule pajāyāmi,</span><br />
</p>
<p id="tha-ap533c19p2">
<span class="m-text m-primary">khattiye atha brāhmaṇe;</span><br />
</p>
<p id="tha-ap533c19p3">
<span class="m-text m-primary">Nīce kule na jāyāmi,</span><br />
</p>
<p id="tha-ap533c19p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap533c20p1">
<span class="m-text m-primary">Pacchime ca bhave dāni,</span><br />
</p>
<p id="tha-ap533c20p2">
<span class="m-text m-primary">jāto ujjeniyaṁ pure;</span><br />
</p>
<p id="tha-ap533c20p3">
<span class="m-text m-primary">Pajjotassa ca caṇḍassa,</span><br />
</p>
<p id="tha-ap533c20p4">
<span class="m-text m-primary">purohitadijādhino.</span><br />
</p>
<p id="tha-ap533c21p1">
<span class="m-text m-primary">Putto tiriṭivacchassa,</span><br />
</p>
<p id="tha-ap533c21p2">
<span class="m-text m-primary">nipuṇo vedapāragū;</span><br />
</p>
<p id="tha-ap533c21p3">
<span class="m-text m-primary">Mātā ca candimā nāma,</span><br />
</p>
<p id="tha-ap533c21p4">
<span class="m-text m-primary">kaccānohaṁ varattaco.</span><br />
</p>
<p id="tha-ap533c22p1">
<span class="m-text m-primary">Vīmaṁsanatthaṁ buddhassa,</span><br />
</p>
<p id="tha-ap533c22p2">
<span class="m-text m-primary">bhūmipālena pesito;</span><br />
</p>
<p id="tha-ap533c22p3">
<span class="m-text m-primary">Disvā mokkhapuradvāraṁ,</span><br />
</p>
<p id="tha-ap533c22p4">
<span class="m-text m-primary">nāyakaṁ guṇasañcayaṁ.</span><br />
</p>
<p id="tha-ap533c23p1">
<span class="m-text m-primary">Sutvā ca vimalaṁ vākyaṁ,</span><br />
</p>
<p id="tha-ap533c23p2">
<span class="m-text m-primary">gatipaṅkavisosanaṁ;</span><br />
</p>
<p id="tha-ap533c23p3">
<span class="m-text m-primary">Pāpuṇiṁ amataṁ santaṁ,</span><br />
</p>
<p id="tha-ap533c23p4">
<span class="m-text m-primary">sesehi saha sattahi.</span><br />
</p>
<p id="tha-ap533c24p1">
<span class="m-text m-primary">Adhippāyavidū jāto,</span><br />
</p>
<p id="tha-ap533c24p2">
<span class="m-text m-primary">sugatassa mahāmate;</span><br />
</p>
<p id="tha-ap533c24p3">
<span class="m-text m-primary">Ṭhapito etadagge ca,</span><br />
</p>
<p id="tha-ap533c24p4">
<span class="m-text m-primary">susamiddhamanoratho.</span><br />
</p>
<p id="tha-ap533c25p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap533c25p2">
<span class="m-text m-primary">bhavā sabbe samūhatā;</span><br />
</p>
<p id="tha-ap533c25p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap533c25p4">
<span class="m-text m-primary">viharāmi anāsavo.</span><br />
</p>
<p id="tha-ap533c26p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap533c26p2">
<span class="m-text m-primary">mama buddhassa santike;</span><br />
</p>
<p id="tha-ap533c26p3">
<span class="m-text m-primary">Tisso vijjā anuppattā,</span><br />
</p>
<p id="tha-ap533c26p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap533c27p1">
<span class="m-text m-primary">Paṭisambhidā catasso,</span><br />
</p>
<p id="tha-ap533c27p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap533c27p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap533c27p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap533c28p1">
<span class="m-text m-primary">Itthaṁ sudaṁ āyasmā mahākaccāyano thero imā gāthāyo abhāsitthāti.</span><br />
</p>
<p id="tha-ap533c29p1">
<span class="m-text m-primary">Mahākaccāyanattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>