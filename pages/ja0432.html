<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0432.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0431.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0433.html">Next</a></div>
</div>
<p id="ja432c0p2">
<span class="pali m-text">Navakanipāta</span><br />
</p>
<p id="ja432c0p3">
<span class="pali m-text">Gijjhavagga</span><br />
</p>
<section id="padakusalamanavajataka">
<span id="ja432c0p4"></span><h2><span class="pali m-text">6. Padakusalamāṇavajātaka</span></h2>
<p id="ja432c1p1">
<span class="pali m-text">“Bahussutaṁ cittakathiṁ,</span><br />
</p>
<p id="ja432c1p2">
<span class="pali m-text">gaṅgā vahati pāṭaliṁ;</span><br />
</p>
<p id="ja432c1p3">
<span class="pali m-text">Vuyhamānaka bhaddante,</span><br />
</p>
<p id="ja432c1p4">
<span class="pali m-text">ekaṁ me dehi gāthakaṁ”.</span><br />
</p>
<p id="ja432c2p1">
<span class="pali m-text">“Yena siñcanti dukkhitaṁ,</span><br />
</p>
<p id="ja432c2p2">
<span class="pali m-text">yena siñcanti āturaṁ;</span><br />
</p>
<p id="ja432c2p3">
<span class="pali m-text">Tassa majjhe marissāmi,</span><br />
</p>
<p id="ja432c2p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c3p1">
<span class="pali m-text">“Yattha bījāni rūhanti,</span><br />
</p>
<p id="ja432c3p2">
<span class="pali m-text">sattā yattha patiṭṭhitā;</span><br />
</p>
<p id="ja432c3p3">
<span class="pali m-text">Sā me sīsaṁ nipīḷeti,</span><br />
</p>
<p id="ja432c3p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c4p1">
<span class="pali m-text">“Yena bhattāni paccanti,</span><br />
</p>
<p id="ja432c4p2">
<span class="pali m-text">sītaṁ yena vihaññati;</span><br />
</p>
<p id="ja432c4p3">
<span class="pali m-text">So maṁ ḍahati gattāni,</span><br />
</p>
<p id="ja432c4p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c5p1">
<span class="pali m-text">“Yena bhuttena yāpenti,</span><br />
</p>
<p id="ja432c5p2">
<span class="pali m-text">puthū brāhmaṇakhattiyā;</span><br />
</p>
<p id="ja432c5p3">
<span class="pali m-text">So maṁ bhutto byāpādeti,</span><br />
</p>
<p id="ja432c5p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c6p1">
<span class="pali m-text">“Gimhānaṁ pacchime māse,</span><br />
</p>
<p id="ja432c6p2">
<span class="pali m-text">vātamicchanti paṇḍitā;</span><br />
</p>
<p id="ja432c6p3">
<span class="pali m-text">So maṁ bhañjati gattāni,</span><br />
</p>
<p id="ja432c6p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c7p1">
<span class="pali m-text">“Yaṁ nissitā jagatiruhaṁ,</span><br />
</p>
<p id="ja432c7p2">
<span class="pali m-text">svāyaṁ aggiṁ pamuñcati;</span><br />
</p>
<p id="ja432c7p3">
<span class="pali m-text">Disā bhajatha vakkaṅgā,</span><br />
</p>
<p id="ja432c7p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c8p1">
<span class="pali m-text">“Yamānayiṁ somanassaṁ,</span><br />
</p>
<p id="ja432c8p2">
<span class="pali m-text">māliniṁ candanussadaṁ;</span><br />
</p>
<p id="ja432c8p3">
<span class="pali m-text">Sā maṁ gharā nicchubhati,</span><br />
</p>
<p id="ja432c8p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c9p1">
<span class="pali m-text">“Yena jātena nandissaṁ,</span><br />
</p>
<p id="ja432c9p2">
<span class="pali m-text">yassa ca bhavamicchisaṁ;</span><br />
</p>
<p id="ja432c9p3">
<span class="pali m-text">So maṁ gharā nicchubhati,</span><br />
</p>
<p id="ja432c9p4">
<span class="pali m-text">jātaṁ saraṇato bhayaṁ”.</span><br />
</p>
<p id="ja432c10p1">
<span class="pali m-text">“Suṇantu me jānapadā,</span><br />
</p>
<p id="ja432c10p2">
<span class="pali m-text">negamā ca samāgatā;</span><br />
</p>
<p id="ja432c10p3">
<span class="pali m-text">Yatodakaṁ tadādittaṁ,</span><br />
</p>
<p id="ja432c10p4">
<span class="pali m-text">yato khemaṁ tato bhayaṁ.</span><br />
</p>
<p id="ja432c11p1">
<span class="pali m-text">Rājā vilumpate raṭṭhaṁ,</span><br />
</p>
<p id="ja432c11p2">
<span class="pali m-text">brāhmaṇo ca purohito;</span><br />
</p>
<p id="ja432c11p3">
<span class="pali m-text">Attaguttā viharatha,</span><br />
</p>
<p id="ja432c11p4">
<span class="pali m-text">jātaṁ saraṇato bhayan”ti.</span><br />
</p>
<p id="ja432c12p1">
<span class="pali m-text">Padakusalamāṇavajātakaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0431.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0433.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>