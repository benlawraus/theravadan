<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0o3z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0o3z.html" />
  <meta property="og:description" content="Yasavagga 11. Raṭṭhapālattheraapadāna “Padumuttarassa bhagavato, Lokajeṭṭhassa tādino; Varanāgo mayā dinno, Īsādanto urūḷhavā. Setacchattopasobhito, sakappano sahatthipo; Agghāpetvāna taṁ sabbaṁ, saṅghārāmaṁ akārayiṁ. Catupaññāsasahassāni, pāsāde kārayiṁ ahaṁ; Mahoghadānaṁ karitvāna, niyyādesiṁ mahesino. Anumodi mahāvīro, sayambhū aggapuggalo; Sabbe jane hāsayanto, desesi amataṁ padaṁ. Taṁ me buddho viyākāsi, jalajuttamanāmako; Bhikkhusaṅghe nisīditvā …" />
  <meta name="twitter:description" content="Yasavagga 11. Raṭṭhapālattheraapadāna “Padumuttarassa bhagavato, Lokajeṭṭhassa tādino; Varanāgo mayā dinno, Īsādanto urūḷhavā. Setacchattopasobhito, sakappano sahatthipo; Agghāpetvāna taṁ sabbaṁ, saṅghārāmaṁ akārayiṁ. Catupaññāsasahassāni, pāsāde kārayiṁ ahaṁ; Mahoghadānaṁ karitvāna, niyyādesiṁ mahesino. Anumodi mahāvīro, sayambhū aggapuggalo; Sabbe jane hāsayanto, desesi amataṁ padaṁ. Taṁ me buddho viyākāsi, jalajuttamanāmako; Bhikkhusaṅghe nisīditvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="yasavagga">
<h2><a href="#yasavagga">Yasavagga</a></h2>
<section id="ratthapalattheraapadana">
<h3><a href="#ratthapalattheraapadana">11. Raṭṭhapālattheraapadāna</a></h3>
<p id="tha-ap563c1p1">
<span class="pali m-text">“Padumuttarassa bhagavato,</span><br />
</p>
<p id="tha-ap563c1p2">
<span class="pali m-text">Lokajeṭṭhassa tādino;</span><br />
</p>
<p id="tha-ap563c1p3">
<span class="pali m-text">Varanāgo mayā dinno,</span><br />
</p>
<p id="tha-ap563c1p4">
<span class="pali m-text">Īsādanto urūḷhavā.</span><br />
</p>
<p id="tha-ap563c2p1">
<span class="pali m-text">Setacchattopasobhito,</span><br />
</p>
<p id="tha-ap563c2p2">
<span class="pali m-text">sakappano sahatthipo;</span><br />
</p>
<p id="tha-ap563c2p3">
<span class="pali m-text">Agghāpetvāna taṁ sabbaṁ,</span><br />
</p>
<p id="tha-ap563c2p4">
<span class="pali m-text">saṅghārāmaṁ akārayiṁ.</span><br />
</p>
<p id="tha-ap563c3p1">
<span class="pali m-text">Catupaññāsasahassāni,</span><br />
</p>
<p id="tha-ap563c3p2">
<span class="pali m-text">pāsāde kārayiṁ ahaṁ;</span><br />
</p>
<p id="tha-ap563c3p3">
<span class="pali m-text">Mahoghadānaṁ karitvāna,</span><br />
</p>
<p id="tha-ap563c3p4">
<span class="pali m-text">niyyādesiṁ mahesino.</span><br />
</p>
<p id="tha-ap563c4p1">
<span class="pali m-text">Anumodi mahāvīro,</span><br />
</p>
<p id="tha-ap563c4p2">
<span class="pali m-text">sayambhū aggapuggalo;</span><br />
</p>
<p id="tha-ap563c4p3">
<span class="pali m-text">Sabbe jane hāsayanto,</span><br />
</p>
<p id="tha-ap563c4p4">
<span class="pali m-text">desesi amataṁ padaṁ.</span><br />
</p>
<p id="tha-ap563c5p1">
<span class="pali m-text">Taṁ me buddho viyākāsi,</span><br />
</p>
<p id="tha-ap563c5p2">
<span class="pali m-text">jalajuttamanāmako;</span><br />
</p>
<p id="tha-ap563c5p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap563c5p4">
<span class="pali m-text">imā gāthā abhāsatha.</span><br />
</p>
<p id="tha-ap563c6p1">
<span class="pali m-text">‘Catupaññāsasahassāni,</span><br />
</p>
<p id="tha-ap563c6p2">
<span class="pali m-text">pāsāde kārayī ayaṁ;</span><br />
</p>
<p id="tha-ap563c6p3">
<span class="pali m-text">Kathayissāmi vipākaṁ,</span><br />
</p>
<p id="tha-ap563c6p4">
<span class="pali m-text">suṇātha mama bhāsato.</span><br />
</p>
<p id="tha-ap563c7p1">
<span class="pali m-text">Aṭṭhārasasahassāni,</span><br />
</p>
<p id="tha-ap563c7p2">
<span class="pali m-text">kūṭāgārā bhavissare;</span><br />
</p>
<p id="tha-ap563c7p3">
<span class="pali m-text">Byamhuttamamhi nibbattā,</span><br />
</p>
<p id="tha-ap563c7p4">
<span class="pali m-text">sabbasoṇṇamayā ca te.</span><br />
</p>
<p id="tha-ap563c8p1">
<span class="pali m-text">Paññāsakkhattuṁ devindo,</span><br />
</p>
<p id="tha-ap563c8p2">
<span class="pali m-text">devarajjaṁ karissati;</span><br />
</p>
<p id="tha-ap563c8p3">
<span class="pali m-text">Aṭṭhapaññāsakkhattuñca,</span><br />
</p>
<p id="tha-ap563c8p4">
<span class="pali m-text">cakkavattī bhavissati.</span><br />
</p>
<p id="tha-ap563c9p1">
<span class="pali m-text">Kappasatasahassamhi,</span><br />
</p>
<p id="tha-ap563c9p2">
<span class="pali m-text">okkākakulasambhavo;</span><br />
</p>
<p id="tha-ap563c9p3">
<span class="pali m-text">Gotamo nāma gottena,</span><br />
</p>
<p id="tha-ap563c9p4">
<span class="pali m-text">satthā loke bhavissati.</span><br />
</p>
<p id="tha-ap563c10p1">
<span class="pali m-text">Devalokā cavitvāna,</span><br />
</p>
<p id="tha-ap563c10p2">
<span class="pali m-text">sukkamūlena codito;</span><br />
</p>
<p id="tha-ap563c10p3">
<span class="pali m-text">Aḍḍhe kule mahābhoge,</span><br />
</p>
<p id="tha-ap563c10p4">
<span class="pali m-text">nibbattissati tāvade.</span><br />
</p>
<p id="tha-ap563c11p1">
<span class="pali m-text">So pacchā pabbajitvāna,</span><br />
</p>
<p id="tha-ap563c11p2">
<span class="pali m-text">sukkamūlena codito;</span><br />
</p>
<p id="tha-ap563c11p3">
<span class="pali m-text">Raṭṭhapāloti nāmena,</span><br />
</p>
<p id="tha-ap563c11p4">
<span class="pali m-text">hessati satthu sāvako.</span><br />
</p>
<p id="tha-ap563c12p1">
<span class="pali m-text">Padhānapahitatto so,</span><br />
</p>
<p id="tha-ap563c12p2">
<span class="pali m-text">upasanto nirūpadhi;</span><br />
</p>
<p id="tha-ap563c12p3">
<span class="pali m-text">Sabbāsave pariññāya,</span><br />
</p>
<p id="tha-ap563c12p4">
<span class="pali m-text">nibbāyissatināsavo’.</span><br />
</p>
<p id="tha-ap563c13p1">
<span class="pali m-text">Uṭṭhāya abhinikkhamma,</span><br />
</p>
<p id="tha-ap563c13p2">
<span class="pali m-text">jahitā bhogasampadā;</span><br />
</p>
<p id="tha-ap563c13p3">
<span class="pali m-text">Kheḷapiṇḍeva bhogamhi,</span><br />
</p>
<p id="tha-ap563c13p4">
<span class="pali m-text">pemaṁ mayhaṁ na vijjati.</span><br />
</p>
<p id="tha-ap563c14p1">
<span class="pali m-text">Vīriyaṁ me dhuradhorayhaṁ,</span><br />
</p>
<p id="tha-ap563c14p2">
<span class="pali m-text">yogakkhemādhivāhanaṁ;</span><br />
</p>
<p id="tha-ap563c14p3">
<span class="pali m-text">Dhāremi antimaṁ dehaṁ,</span><br />
</p>
<p id="tha-ap563c14p4">
<span class="pali m-text">sammāsambuddhasāsane.</span><br />
</p>
<p id="tha-ap563c15p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap563c15p2">
<span class="pali m-text">…pe…</span><br />
</p>
<p id="tha-ap563c15p3">
<span class="pali m-text">viharāmi anāsavo.</span><br />
</p>
<p id="tha-ap563c16p1">
<span class="pali m-text">Svāgataṁ vata me āsi,</span><br />
</p>
<p id="tha-ap563c16p2">
<span class="pali m-text">…pe…</span><br />
</p>
<p id="tha-ap563c16p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap563c17p1">
<span class="pali m-text">Paṭisambhidā catasso,</span><br />
</p>
<p id="tha-ap563c17p2">
<span class="pali m-text">…pe…</span><br />
</p>
<p id="tha-ap563c17p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap563c18p1">
<span class="pali m-text">Itthaṁ sudaṁ āyasmā raṭṭhapālo thero imā gāthāyo abhāsitthāti.</span><br />
</p>
<p id="tha-ap563c19p1">
<span class="pali m-text">Raṭṭhapālattherassāpadānaṁ ekādasamaṁ.</span><br />
</p>
<p id="tha-ap563c20p1">
<span class="pali m-text">Yasavaggo chapaññāsamo.</span><br />
</p>
<p id="tha-ap563c21p1">
<span class="pali m-text">Tassuddānaṁ</span><br />
</p>
<p id="tha-ap563c22p1">
<span class="pali m-text">Yaso nadīkassapo ca,</span><br />
</p>
<p id="tha-ap563c22p2">
<span class="pali m-text">gayākimilavajjino;</span><br />
</p>
<p id="tha-ap563c22p3">
<span class="pali m-text">Duve uttarā bhaddajī,</span><br />
</p>
<p id="tha-ap563c22p4">
<span class="pali m-text">sivako upavāhano;</span><br />
</p>
<p id="tha-ap563c22p5">
<span class="pali m-text">Raṭṭhapālo ekasataṁ,</span><br />
</p>
<p id="tha-ap563c22p6">
<span class="pali m-text">gāthānaṁ pañcanavuti.</span><br />
</p>
<p id="tha-ap563c23p1">
<span class="pali m-text">Therāpadānaṁ samattaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>