<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3.111 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0003p0111.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3.111
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0110.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0112.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.111</span></p>
<p id="an3p111c0p2">
<span class="pali m-text">11. Sambodhavagga</span><br />
<span class="sujato m-text">11. Awakening</span><br />
</p>
<section id="pathamanidanasutta">
<span id="an3p111c0p3"></span><h2><span class="pali m-text">Paṭhamanidānasutta</span></h2>
<p><span class="sujato m-text">Sources (1st)</span></p>
<p id="an3p111c1p1">
<span class="pali m-text">“Tīṇimāni, bhikkhave, nidānāni kammānaṁ samudayāya.</span><br />
<span class="sujato m-text">“Mendicants, there are these three sources that give rise to deeds.</span><br />
</p>
<p id="an3p111c1p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="an3p111c1p3">
<span class="pali m-text">Lobho nidānaṁ kammānaṁ samudayāya, doso nidānaṁ kammānaṁ samudayāya, moho nidānaṁ kammānaṁ samudayāya.</span><br />
<span class="sujato m-text">Greed, hate, and delusion are sources that give rise to deeds.</span><br />
</p>
<p id="an3p111c1p4">
<span class="pali m-text">Yaṁ, bhikkhave, lobhapakataṁ kammaṁ lobhajaṁ lobhanidānaṁ lobhasamudayaṁ, taṁ kammaṁ akusalaṁ taṁ kammaṁ sāvajjaṁ taṁ kammaṁ dukkhavipākaṁ, taṁ kammaṁ kammasamudayāya saṁvattati, na taṁ kammaṁ kammanirodhāya saṁvattati.</span><br />
<span class="sujato m-text">Any deed that emerges from greed, hate, or delusion—born, sourced, and originated from greed, hate, or delusion—is unskillful, blameworthy, results in suffering, and leads to the creation of more deeds, not their cessation.</span><br />
</p>
<p id="an3p111c1p5">
<span class="pali m-text">Yaṁ, bhikkhave, dosapakataṁ kammaṁ dosajaṁ dosanidānaṁ dosasamudayaṁ, taṁ kammaṁ akusalaṁ taṁ kammaṁ sāvajjaṁ taṁ kammaṁ dukkhavipākaṁ, taṁ kammaṁ kammasamudayāya saṁvattati, na taṁ kammaṁ kammanirodhāya saṁvattati.</span><br />
</p>
<p id="an3p111c1p6">
<span class="pali m-text">Yaṁ, bhikkhave, mohapakataṁ kammaṁ mohajaṁ mohanidānaṁ mohasamudayaṁ, taṁ kammaṁ akusalaṁ taṁ kammaṁ sāvajjaṁ taṁ kammaṁ dukkhavipākaṁ, taṁ kammaṁ kammasamudayāya saṁvattati, na taṁ kammaṁ kammanirodhāya saṁvattati.</span><br />
</p>
<p id="an3p111c1p7">
<span class="pali m-text">Imāni kho, bhikkhave, tīṇi nidānāni kammānaṁ samudayāya.</span><br />
<span class="sujato m-text">These are three sources that give rise to deeds.</span><br />
</p>
<p id="an3p111c2p1">
<span class="pali m-text">Tīṇimāni, bhikkhave, nidānāni kammānaṁ samudayāya.</span><br />
<span class="sujato m-text">There are these three sources that give rise to deeds.</span><br />
</p>
<p id="an3p111c2p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="an3p111c2p3">
<span class="pali m-text">Alobho nidānaṁ kammānaṁ samudayāya, adoso nidānaṁ kammānaṁ samudayāya, amoho nidānaṁ kammānaṁ samudayāya.</span><br />
<span class="sujato m-text">Contentment, love, and understanding are sources that give rise to deeds.</span><br />
</p>
<p id="an3p111c2p4">
<span class="pali m-text">Yaṁ, bhikkhave, alobhapakataṁ kammaṁ alobhajaṁ alobhanidānaṁ alobhasamudayaṁ, taṁ kammaṁ kusalaṁ taṁ kammaṁ anavajjaṁ taṁ kammaṁ sukhavipākaṁ, taṁ kammaṁ kammanirodhāya saṁvattati, na taṁ kammaṁ kammasamudayāya saṁvattati.</span><br />
<span class="sujato m-text">Any deed that emerges from contentment, love, or understanding—born, sourced, and originated from contentment, love, or understanding—is skillful, blameless, results in happiness, and leads to the cessation of more deeds, not their creation.</span><br />
</p>
<p id="an3p111c2p5">
<span class="pali m-text">Yaṁ, bhikkhave, adosapakataṁ kammaṁ adosajaṁ adosanidānaṁ adosasamudayaṁ, taṁ kammaṁ kusalaṁ taṁ kammaṁ anavajjaṁ taṁ kammaṁ sukhavipākaṁ, taṁ kammaṁ kammanirodhāya saṁvattati, na taṁ kammaṁ kammasamudayāya saṁvattati.</span><br />
</p>
<p id="an3p111c2p6">
<span class="pali m-text">Yaṁ, bhikkhave, amohapakataṁ kammaṁ amohajaṁ amohanidānaṁ amohasamudayaṁ, taṁ kammaṁ kusalaṁ taṁ kammaṁ anavajjaṁ taṁ kammaṁ sukhavipākaṁ, taṁ kammaṁ kammanirodhāya saṁvattati, na taṁ kammaṁ kammasamudayāya saṁvattati.</span><br />
</p>
<p id="an3p111c2p7">
<span class="pali m-text">Imāni kho, bhikkhave, tīṇi nidānāni kammānaṁ samudayāyā”ti.</span><br />
<span class="sujato m-text">These are three sources that give rise to deeds.”</span><br />
</p>
<p id="an3p111c2p8">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0110.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0112.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>