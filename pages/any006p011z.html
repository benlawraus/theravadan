<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any006p011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://www.theravadan.org/pages/any006p011z.html" />
  <meta property="og:description" content="Translators: sujato Numbered Discourses 6 3. Anuttariyavagga 3. Unsurpassable 29. Udāyīsutta 29. With Udāyī Atha kho bhagavā āyasmantaṁ udāyiṁ āmantesi: Then the Buddha said to Udāyī, “kati nu kho, udāyi, anussatiṭṭhānānī”ti? “Udāyī, how many topics for recollection are there?” Evaṁ vutte, āyasmā udāyī tuṇhī ahosi. When he …" />
  <meta name="twitter:description" content="Translators: sujato Numbered Discourses 6 3. Anuttariyavagga 3. Unsurpassable 29. Udāyīsutta 29. With Udāyī Atha kho bhagavā āyasmantaṁ udāyiṁ āmantesi: Then the Buddha said to Udāyī, “kati nu kho, udāyi, anussatiṭṭhānānī”ti? “Udāyī, how many topics for recollection are there?” Evaṁ vutte, āyasmā udāyī tuṇhī ahosi. When he …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 6</span></p>
<section id="anuttariyavagga">
<h2><a href="#anuttariyavagga">3. Anuttariyavagga</a></h2>
<p><span class="m-text">3. Unsurpassable</span></p>
<section id="udayisutta">
<h3><a href="#udayisutta">29. Udāyīsutta</a></h3>
<p><span class="m-text">29. With Udāyī</span></p>
<p id="an6p29c1p1">
<span class="m-text m-primary">Atha kho bhagavā āyasmantaṁ udāyiṁ āmantesi:</span><br />
<span class="m-text">Then the Buddha said to Udāyī,</span><br />
</p>
<p id="an6p29c1p2">
<span class="m-text m-primary">“kati nu kho, udāyi, anussatiṭṭhānānī”ti?</span><br />
<span class="m-text">“Udāyī, how many topics for recollection are there?”</span><br />
</p>
<p id="an6p29c1p3">
<span class="m-text m-primary">Evaṁ vutte, āyasmā udāyī tuṇhī ahosi.</span><br />
<span class="m-text">When he said this, Udāyī kept silent.</span><br />
</p>
<p id="an6p29c1p4">
<span class="m-text m-primary">Dutiyampi kho bhagavā āyasmantaṁ udāyiṁ āmantesi:</span><br />
<span class="m-text">And a second time …</span><br />
</p>
<p id="an6p29c1p5">
<span class="m-text m-primary">“kati nu kho, udāyi, anussatiṭṭhānānī”ti?</span><br />
</p>
<p id="an6p29c1p6">
<span class="m-text m-primary">Dutiyampi kho āyasmā udāyī tuṇhī ahosi.</span><br />
</p>
<p id="an6p29c1p7">
<span class="m-text m-primary">Tatiyampi kho bhagavā āyasmantaṁ udāyiṁ āmantesi:</span><br />
<span class="m-text">and a third time, the Buddha said to him,</span><br />
</p>
<p id="an6p29c1p8">
<span class="m-text m-primary">“kati nu kho, udāyi, anussatiṭṭhānānī”ti?</span><br />
<span class="m-text">“Udāyī, how many topics for recollection are there?”</span><br />
</p>
<p id="an6p29c1p9">
<span class="m-text m-primary">Tatiyampi kho āyasmā udāyī tuṇhī ahosi.</span><br />
<span class="m-text">And a second time and a third time Udāyī kept silent.</span><br />
</p>
<p id="an6p29c2p1">
<span class="m-text m-primary">Atha kho āyasmā ānando āyasmantaṁ udāyiṁ etadavoca:</span><br />
<span class="m-text">Then Venerable Ānanda said to Venerable Udāyī,</span><br />
</p>
<p id="an6p29c2p2">
<span class="m-text m-primary">“satthā taṁ, āvuso udāyi, āmantesī”ti.</span><br />
<span class="m-text">“Reverend Udāyī, the teacher is addressing you.”</span><br />
</p>
<p id="an6p29c2p3">
<span class="m-text m-primary">“Suṇomahaṁ, āvuso ānanda, bhagavato.</span><br />
<span class="m-text">“Reverend Ānanda, I hear the Buddha.</span><br />
</p>
<p id="an6p29c2p4">
<span class="m-text m-primary">Idha, bhante, bhikkhu anekavihitaṁ pubbenivāsaṁ anussarati—Seyyathidaṁ—ekampi jātiṁ dvepi jātiyo …pe…. Iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">It’s when a mendicant recollects many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details.</span><br />
</p>
<p id="an6p29c2p5">
<span class="m-text m-primary">Idaṁ, bhante, anussatiṭṭhānan”ti.</span><br />
<span class="m-text">This is a topic for recollection.”</span><br />
</p>
<p id="an6p29c3p1">
<span class="m-text m-primary">Atha kho bhagavā āyasmantaṁ ānandaṁ āmantesi:</span><br />
<span class="m-text">Then the Buddha said to Venerable Ānanda:</span><br />
</p>
<p id="an6p29c3p2">
<span class="m-text m-primary">“aññāsiṁ kho ahaṁ, ānanda:</span><br />
<span class="m-text">“Ānanda, I know that</span><br />
</p>
<p id="an6p29c3p3">
<span class="m-text m-primary">‘nevāyaṁ udāyī moghapuriso adhicittaṁ anuyutto viharatī’ti.</span><br />
<span class="m-text">this silly man Udāyī is not committed to the higher mind.</span><br />
</p>
<p id="an6p29c3p4">
<span class="m-text m-primary">Kati nu kho, ānanda, anussatiṭṭhānānī”ti?</span><br />
<span class="m-text">Ānanda, how many topics for recollection are there?”</span><br />
</p>
<p id="an6p29c4p1">
<span class="m-text m-primary">“Pañca, bhante, anussatiṭṭhānāni.</span><br />
<span class="m-text">“Sir, there are five topics for recollection.</span><br />
</p>
<p id="an6p29c4p2">
<span class="m-text m-primary">Katamāni pañca?</span><br />
<span class="m-text">What five?</span><br />
</p>
<p id="an6p29c4p3">
<span class="m-text m-primary">Idha, bhante, bhikkhu vivicceva kāmehi …pe… tatiyaṁ jhānaṁ upasampajja viharati.</span><br />
<span class="m-text">Firstly, a mendicant, quite secluded from sensual pleasures, secluded from unskillful qualities, enters and remains in the first absorption … second absorption … third absorption.</span><br />
</p>
<p id="an6p29c4p4">
<span class="m-text m-primary">Idaṁ, bhante, anussatiṭṭhānaṁ evaṁ bhāvitaṁ evaṁ bahulīkataṁ diṭṭhadhammasukhavihārāya saṁvattati.</span><br />
<span class="m-text">When this topic of recollection is developed and cultivated in this way it leads to blissful meditation in this very life.</span><br />
</p>
<p id="an6p29c5p1">
<span class="m-text m-primary">“Puna caparaṁ, bhante, bhikkhu ālokasaññaṁ manasi karoti, divā saññaṁ adhiṭṭhāti, yathā divā tathā rattiṁ, yathā rattiṁ tathā divā;</span><br />
<span class="m-text">Furthermore, a mendicant focuses on the perception of light, concentrating on the perception of day regardless of whether it’s night or day.</span><br />
</p>
<p id="an6p29c5p2">
<span class="m-text m-primary">iti vivaṭena cetasā apariyonaddhena sappabhāsaṁ cittaṁ bhāveti.</span><br />
<span class="m-text">And so, with an open and unenveloped heart, they develop a mind that’s full of radiance.</span><br />
</p>
<p id="an6p29c5p3">
<span class="m-text m-primary">Idaṁ, bhante, anussatiṭṭhānaṁ evaṁ bhāvitaṁ evaṁ bahulīkataṁ ñāṇadassanappaṭilābhāya saṁvattati.</span><br />
<span class="m-text">When this topic of recollection is developed and cultivated in this way it leads to knowledge and vision.</span><br />
</p>
<p id="an6p29c6p1">
<span class="m-text m-primary">Puna caparaṁ, bhante, bhikkhu imameva kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati:</span><br />
<span class="m-text">Furthermore, a mendicant examines their own body up from the soles of the feet and down from the tips of the hairs, wrapped in skin and full of many kinds of filth.</span><br />
</p>
<p id="an6p29c6p2">
<span class="m-text m-primary">‘atthi imasmiṁ kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ, hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ semhaṁ pubbo lohitaṁ sedo medo, assu vasā kheḷo siṅghāṇikā lasikā muttan’ti.</span><br />
<span class="m-text">‘In this body there is head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces, bile, phlegm, pus, blood, sweat, fat, tears, grease, saliva, snot, synovial fluid, urine.’</span><br />
</p>
<p id="an6p29c6p3">
<span class="m-text m-primary">Idaṁ, bhante, anussatiṭṭhānaṁ evaṁ bhāvitaṁ evaṁ bahulīkataṁ kāmarāgappahānāya saṁvattati.</span><br />
<span class="m-text">When this topic of recollection is developed and cultivated in this way it leads to giving up sensual desire.</span><br />
</p>
<p id="an6p29c7p1">
<span class="m-text m-primary">Puna caparaṁ, bhante, bhikkhu seyyathāpi passeyya sarīraṁ sivathikāya chaṭṭitaṁ ekāhamataṁ vā dvīhamataṁ vā tīhamataṁ vā uddhumātakaṁ vinīlakaṁ vipubbakajātaṁ.</span><br />
<span class="m-text">Furthermore, suppose a mendicant were to see a corpse thrown in a charnel ground. And it had been dead for one, two, or three days, bloated, livid, and festering.</span><br />
</p>
<p id="an6p29c7p2">
<span class="m-text m-primary">So imameva kāyaṁ evaṁ upasaṁharati:</span><br />
<span class="m-text">They’d compare it with their own body:</span><br />
</p>
<p id="an6p29c7p3">
<span class="m-text m-primary">‘ayampi kho kāyo evaṁdhammo evaṁbhāvī evaṁanatīto’ti.</span><br />
<span class="m-text">‘This body is also of that same nature, that same kind, and cannot go beyond that.’</span><br />
</p>
<p id="an6p29c8p1">
<span class="m-text m-primary">Seyyathāpi vā pana passeyya sarīraṁ sīvathikāya chaṭṭitaṁ kākehi vā khajjamānaṁ kulalehi vā khajjamānaṁ gijjhehi vā khajjamānaṁ sunakhehi vā khajjamānaṁ siṅgālehi vā khajjamānaṁ vividhehi vā pāṇakajātehi khajjamānaṁ.</span><br />
<span class="m-text">Or suppose they were to see a corpse thrown in a charnel ground being devoured by crows, hawks, vultures, herons, dogs, tigers, leopards, jackals, and many kinds of little creatures.</span><br />
</p>
<p id="an6p29c8p2">
<span class="m-text m-primary">So imameva kāyaṁ evaṁ upasaṁharati:</span><br />
<span class="m-text">They’d compare it with their own body:</span><br />
</p>
<p id="an6p29c8p3">
<span class="m-text m-primary">‘ayampi kho kāyo evaṁdhammo evaṁbhāvī evaṁanatīto’ti.</span><br />
<span class="m-text">‘This body is also of that same nature, that same kind, and cannot go beyond that.’</span><br />
</p>
<p id="an6p29c9p1">
<span class="m-text m-primary">Seyyathāpi vā pana passeyya sarīraṁ sīvathikāya chaṭṭitaṁ aṭṭhikasaṅkhalikaṁ samaṁsalohitaṁ nhārusambandhaṁ …pe…</span><br />
<span class="m-text">Furthermore, suppose they were to see a corpse thrown in a charnel ground, a skeleton with flesh and blood, held together by sinews …</span><br />
</p>
<p id="an6p29c9p2">
<span class="m-text m-primary">aṭṭhikasaṅkhalikaṁ nimmaṁsalohitamakkhitaṁ nhārusambandhaṁ …</span><br />
<span class="m-text">A skeleton without flesh but smeared with blood, and held together by sinews …</span><br />
</p>
<p id="an6p29c9p3">
<span class="m-text m-primary">aṭṭhikasaṅkhalikaṁ apagatamaṁsalohitaṁ nhārusambandhaṁ.</span><br />
<span class="m-text">A skeleton rid of flesh and blood, held together by sinews …</span><br />
</p>
<p id="an6p29c9p4">
<span class="m-text m-primary">Aṭṭhikāni apagatasambandhāni disāvidisāvikkhittāni, aññena hatthaṭṭhikaṁ aññena pādaṭṭhikaṁ aññena jaṅghaṭṭhikaṁ aññena ūruṭṭhikaṁ aññena kaṭiṭṭhikaṁ aññena phāsukaṭṭhikaṁ aññena piṭṭhikaṇṭakaṭṭhikaṁ aññena khandhaṭṭhikaṁ aññena gīvaṭṭhikaṁ aññena hanukaṭṭhikaṁ aññena dantakaṭṭhikaṁ aññena sīsakaṭāhaṁ, aṭṭhikāni setāni saṅkhavaṇṇappaṭibhāgāni aṭṭhikāni puñjakitāni terovassikāni aṭṭhikāni pūtīni cuṇṇakajātāni.</span><br />
<span class="m-text">Bones rid of sinews scattered in every direction. Here a hand-bone, there a foot-bone, here a shin-bone, there a thigh-bone, here a hip-bone, there a rib-bone, here a back-bone, there an arm-bone, here a neck-bone, there a jaw-bone, here a tooth, there the skull … White bones, the color of shells … Decrepit bones, heaped in a pile … Bones rotted and crumbled to powder.</span><br />
</p>
<p id="an6p29c9p5">
<span class="m-text m-primary">So imameva kāyaṁ evaṁ upasaṁharati:</span><br />
<span class="m-text">They’d compare it with their own body:</span><br />
</p>
<p id="an6p29c9p6">
<span class="m-text m-primary">‘ayampi kho kāyo evaṁdhammo evaṁbhāvī evaṁanatīto’ti.</span><br />
<span class="m-text">‘This body is also of that same nature, that same kind, and cannot go beyond that.’</span><br />
</p>
<p id="an6p29c9p7">
<span class="m-text m-primary">Idaṁ, bhante, anussatiṭṭhānaṁ evaṁ bhāvitaṁ evaṁ bahulīkataṁ asmimānasamugghātāya saṁvattati.</span><br />
<span class="m-text">When this topic of recollection is developed and cultivated in this way it leads to uprooting the conceit ‘I am’.</span><br />
</p>
<p id="an6p29c10p1">
<span class="m-text m-primary">Puna caparaṁ, bhante, bhikkhu sukhassa ca pahānā …pe… catutthaṁ jhānaṁ upasampajja viharati.</span><br />
<span class="m-text">Furthermore, a mendicant, giving up pleasure and pain, and ending former happiness and sadness, enters and remains in the fourth absorption, without pleasure or pain, with pure equanimity and mindfulness.</span><br />
</p>
<p id="an6p29c10p2">
<span class="m-text m-primary">Idaṁ, bhante, anussatiṭṭhānaṁ evaṁ bhāvitaṁ evaṁ bahulīkataṁ anekadhātupaṭivedhāya saṁvattati.</span><br />
<span class="m-text">When this topic of recollection is developed and cultivated in this way it leads to the penetration of many elements.</span><br />
</p>
<p id="an6p29c10p3">
<span class="m-text m-primary">Imāni kho, bhante, pañca anussatiṭṭhānānī”ti.</span><br />
<span class="m-text">These are the five topics for recollection.”</span><br />
</p>
<p id="an6p29c11p1">
<span class="m-text m-primary">“Sādhu sādhu, ānanda.</span><br />
<span class="m-text">“Good, good, Ānanda.</span><br />
</p>
<p id="an6p29c11p2">
<span class="m-text m-primary">Tena hi tvaṁ, ānanda, idampi chaṭṭhaṁ anussatiṭṭhānaṁ dhārehi.</span><br />
<span class="m-text">Well then, Ānanda, you should also remember this sixth topic for recollection.</span><br />
</p>
<p id="an6p29c11p3">
<span class="m-text m-primary">Idhānanda, bhikkhu satova abhikkamati satova paṭikkamati satova tiṭṭhati satova nisīdati satova seyyaṁ kappeti satova kammaṁ adhiṭṭhāti.</span><br />
<span class="m-text">In this case, a mendicant goes out mindfully, returns mindfully, stands mindfully, sits mindfully, lies down mindfully, and applies themselves to work mindfully.</span><br />
</p>
<p id="an6p29c11p4">
<span class="m-text m-primary">Idaṁ, ānanda, anussatiṭṭhānaṁ evaṁ bhāvitaṁ evaṁ bahulīkataṁ satisampajaññāya saṁvattatī”ti.</span><br />
<span class="m-text">When this topic of recollection is developed and cultivated in this way it leads to mindfulness and situational awareness.”</span><br />
</p>
<p id="an6p29c11p5">
<span class="m-text m-primary">Navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>