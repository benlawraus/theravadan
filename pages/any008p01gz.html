<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any008p01gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="https://theravadan.org/pages/any008p01gz.html" />
  <meta property="og:description" content="Numbered Discourses 8 5. Uposathavagga 5. Sabbath 42. Vitthatūposathasutta 42. The Sabbath With Eight Factors, In Detail “Aṭṭhaṅgasamannāgato, bhikkhave, uposatho upavuttho mahapphalo hoti mahānisaṁso mahājutiko mahāvipphāro. “Mendicants, the observance of the sabbath with its eight factors is very fruitful and beneficial and splendid and bountiful. Kathaṁ upavuttho …" />
  <meta name="twitter:description" content="Numbered Discourses 8 5. Uposathavagga 5. Sabbath 42. Vitthatūposathasutta 42. The Sabbath With Eight Factors, In Detail “Aṭṭhaṅgasamannāgato, bhikkhave, uposatho upavuttho mahapphalo hoti mahānisaṁso mahājutiko mahāvipphāro. “Mendicants, the observance of the sabbath with its eight factors is very fruitful and beneficial and splendid and bountiful. Kathaṁ upavuttho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p><span class="m-text">Numbered Discourses 8</span></p>
<section id="uposathavagga">
<h2><a href="#uposathavagga">5. Uposathavagga</a></h2>
<p><span class="m-text">5. Sabbath</span></p>
<section id="vitthatuposathasutta">
<h3><a href="#vitthatuposathasutta">42. Vitthatūposathasutta</a></h3>
<p><span class="m-text">42. The Sabbath With Eight Factors, In Detail</span></p>
<p id="an8p42c1p1">
<span class="m-text m-primary">“Aṭṭhaṅgasamannāgato, bhikkhave, uposatho upavuttho mahapphalo hoti mahānisaṁso mahājutiko mahāvipphāro.</span><br />
<span class="m-text">“Mendicants, the observance of the sabbath with its eight factors is very fruitful and beneficial and splendid and bountiful.</span><br />
</p>
<p id="an8p42c1p2">
<span class="m-text m-primary">Kathaṁ upavuttho ca, bhikkhave, aṭṭhaṅgasamannāgato uposatho mahapphalo hoti mahānisaṁso mahājutiko mahāvipphāro?</span><br />
<span class="m-text">And how should it be observed?</span><br />
</p>
<p id="an8p42c1p3">
<span class="m-text m-primary">Idha, bhikkhave, ariyasāvako iti paṭisañcikkhati:</span><br />
<span class="m-text">It’s when a noble disciple reflects:</span><br />
</p>
<p id="an8p42c1p4">
<span class="m-text m-primary">‘yāvajīvaṁ arahanto pāṇātipātaṁ pahāya pāṇātipātā paṭiviratā nihitadaṇḍā nihitasatthā lajjī dayāpannā, sabbapāṇabhūtahitānukampino viharanti.</span><br />
<span class="m-text">‘As long as they live, the perfected ones give up killing living creatures, renouncing the rod and the sword. They are scrupulous and kind, and live full of compassion for all living beings.</span><br />
</p>
<p id="an8p42c1p5">
<span class="m-text m-primary">Ahampajja imañca rattiṁ imañca divasaṁ pāṇātipātaṁ pahāya pāṇātipātā paṭivirato nihitadaṇḍo nihitasattho lajjī dayāpanno, sabbapāṇabhūtahitānukampī viharāmi.</span><br />
<span class="m-text">I, too, for this day and night will give up killing living creatures, renouncing the rod and the sword. I’ll be scrupulous and kind, and live full of compassion for all living beings.</span><br />
</p>
<p id="an8p42c1p6">
<span class="m-text m-primary">Imināpaṅgena arahataṁ anukaromi, uposatho ca me upavuttho bhavissatī’ti.</span><br />
<span class="m-text">I will observe the sabbath by doing as the perfected ones do in this respect.’</span><br />
</p>
<p id="an8p42c1p7">
<span class="m-text m-primary">Iminā paṭhamena aṅgena samannāgato hoti …pe….</span><br />
<span class="m-text">This is its first factor. …</span><br />
</p>
<p id="an8p42c2p1">
<span class="m-text m-primary">‘Yāvajīvaṁ arahanto uccāsayanamahāsayanaṁ pahāya uccāsayanamahāsayanā paṭiviratā nīcaseyyaṁ kappenti—mañcake vā tiṇasanthārake vā.</span><br />
<span class="m-text">‘As long as they live, the perfected ones give up high and luxurious beds. They sleep in a low place, either a small bed or a straw mat.</span><br />
</p>
<p id="an8p42c2p2">
<span class="m-text m-primary">Ahampajja imañca rattiṁ imañca divasaṁ uccāsayanamahāsayanaṁ pahāya uccāsayanamahāsayanā paṭivirato nīcaseyyaṁ kappemi—mañcake vā tiṇasanthārake vā.</span><br />
<span class="m-text">I, too, for this day and night will give up high and luxurious beds. I’ll sleep in a low place, either a small bed or a straw mat.</span><br />
</p>
<p id="an8p42c2p3">
<span class="m-text m-primary">Imināpaṅgena arahataṁ anukaromi, uposatho ca me upavuttho bhavissatī’ti.</span><br />
<span class="m-text">I will observe the sabbath by doing as the perfected ones do in this respect.’</span><br />
</p>
<p id="an8p42c2p4">
<span class="m-text m-primary">Iminā aṭṭhamena aṅgena samannāgato hoti.</span><br />
<span class="m-text">This is its eighth factor.</span><br />
</p>
<p id="an8p42c2p5">
<span class="m-text m-primary">Evaṁ upavuttho kho, bhikkhave, aṭṭhaṅgasamannāgato uposatho mahapphalo hoti mahānisaṁso mahājutiko mahāvipphāro.</span><br />
<span class="m-text">The observance of the sabbath with its eight factors in this way is very fruitful and beneficial and splendid and bountiful.</span><br />
</p>
<p id="an8p42c3p1">
<span class="m-text m-primary">Kīvamahapphalo hoti kīvamahānisaṁso kīvamahājutiko kīvamahāvipphāro?</span><br />
<span class="m-text">How much so?</span><br />
</p>
<p id="an8p42c3p2">
<span class="m-text m-primary">Seyyathāpi, bhikkhave, yo imesaṁ soḷasannaṁ mahājanapadānaṁ pahūtarattaratanānaṁ issariyādhipaccaṁ rajjaṁ kāreyya, seyyathidaṁ—</span><br />
<span class="m-text">Suppose you were to rule as sovereign lord over these sixteen great countries—Aṅga, Magadha, Kāsī, Kosala, Vajjī, Malla, Ceti, Vaṅga, Kuru, Pañcāla, Maccha, Sūrusena, Assaka, Avanti, Gandhāra, and Kamboja—full of the seven kinds of precious things.</span><br />
</p>
<p id="an8p42c3p3">
<span class="m-text m-primary">aṅgānaṁ magadhānaṁ kāsīnaṁ kosalānaṁ vajjīnaṁ mallānaṁ cetīnaṁ vaṅgānaṁ kurūnaṁ pañcālānaṁ macchānaṁ sūrasenānaṁ assakānaṁ avantīnaṁ gandhārānaṁ kambojānaṁ, aṭṭhaṅgasamannāgatassa uposathassa etaṁ kalaṁ nāgghati soḷasiṁ.</span><br />
<span class="m-text">This wouldn’t be worth a sixteenth part of the sabbath with its eight factors.</span><br />
</p>
<p id="an8p42c3p4">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an8p42c3p5">
<span class="m-text m-primary">Kapaṇaṁ, bhikkhave, mānusakaṁ rajjaṁ dibbaṁ sukhaṁ upanidhāya.</span><br />
<span class="m-text">Because human kingship is a poor thing compared to the happiness of the gods.</span><br />
</p>
<p id="an8p42c4p1">
<span class="m-text m-primary">Yāni, bhikkhave, mānusakāni paññāsa vassāni, cātumahārājikānaṁ devānaṁ eso eko rattindivo.</span><br />
<span class="m-text">Fifty years in the human realm is one day and night for the Gods of the Four Great Kings.</span><br />
</p>
<p id="an8p42c4p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c4p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c4p4">
<span class="m-text m-primary">Tena saṁvaccharena dibbāni pañca vassasatāni cātumahārājikānaṁ devānaṁ āyuppamāṇaṁ.</span><br />
<span class="m-text">The life span of the Gods of the Four Great Kings is five hundred of these divine years.</span><br />
</p>
<p id="an8p42c4p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Gods of the Four Great Kings.</span><br />
</p>
<p id="an8p42c4p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c4p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāya’.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c5p1">
<span class="m-text m-primary">Yāni, bhikkhave, mānusakāni vassasatāni, tāvatiṁsānaṁ devānaṁ eso eko rattindivo.</span><br />
<span class="m-text">A hundred years in the human realm is one day and night for the Gods of the Thirty-Three.</span><br />
</p>
<p id="an8p42c5p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c5p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c5p4">
<span class="m-text m-primary">Tena saṁvaccharena dibbaṁ vassasahassaṁ tāvatiṁsānaṁ devānaṁ āyuppamāṇaṁ.</span><br />
<span class="m-text">The life span of the Gods of the Thirty-Three is a thousand of these divine years.</span><br />
</p>
<p id="an8p42c5p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā tāvatiṁsānaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Gods of the Thirty-Three.</span><br />
</p>
<p id="an8p42c5p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c5p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāya’.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c6p1">
<span class="m-text m-primary">Yāni, bhikkhave, mānusakāni dve vassasatāni, yāmānaṁ devānaṁ eso eko rattindivo.</span><br />
<span class="m-text">Two hundred years in the human realm is one day and night for the Gods of Yama.</span><br />
</p>
<p id="an8p42c6p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c6p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c6p4">
<span class="m-text m-primary">Tena saṁvaccharena dibbāni dve vassasahassāni yāmānaṁ devānaṁ āyuppamāṇaṁ.</span><br />
<span class="m-text">The life span of the Gods of Yama is two thousand of these divine years.</span><br />
</p>
<p id="an8p42c6p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā yāmānaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Gods of Yama.</span><br />
</p>
<p id="an8p42c6p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c6p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāya’.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c7p1">
<span class="m-text m-primary">Yāni, bhikkhave, mānusakāni cattāri vassasatāni, tusitānaṁ devānaṁ eso eko rattindivo.</span><br />
<span class="m-text">Four hundred years in the human realm is one day and night for the Joyful Gods.</span><br />
</p>
<p id="an8p42c7p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c7p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c7p4">
<span class="m-text m-primary">Tena saṁvaccharena dibbāni cattāri vassasahassāni tusitānaṁ devānaṁ āyuppamāṇaṁ.</span><br />
<span class="m-text">The life span of the Joyful Gods is four thousand of these divine years.</span><br />
</p>
<p id="an8p42c7p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā tusitānaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Joyful Gods.</span><br />
</p>
<p id="an8p42c7p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c7p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāya’.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c8p1">
<span class="m-text m-primary">Yāni, bhikkhave, mānusakāni aṭṭha vassasatāni, nimmānaratīnaṁ devānaṁ eso eko rattindivo.</span><br />
<span class="m-text">Eight hundred years in the human realm is one day and night for the Gods Who Love to Create.</span><br />
</p>
<p id="an8p42c8p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c8p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c8p4">
<span class="m-text m-primary">Tena saṁvaccharena dibbāni aṭṭha vassasahassāni nimmānaratīnaṁ devānaṁ āyuppamāṇaṁ.</span><br />
<span class="m-text">The life span of the Gods Who Love to Create is eight thousand of these divine years.</span><br />
</p>
<p id="an8p42c8p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā nimmānaratīnaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Gods Who Love to Create.</span><br />
</p>
<p id="an8p42c8p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c8p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāya’.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c9p1">
<span class="m-text m-primary">Yāni, bhikkhave, mānusakāni soḷasa vassasatāni, paranimmitavasavattīnaṁ devānaṁ eso eko rattindivo.</span><br />
<span class="m-text">Sixteen hundred years in the human realm is one day and night for the Gods Who Control the Creations of Others.</span><br />
</p>
<p id="an8p42c9p2">
<span class="m-text m-primary">Tāya rattiyā tiṁsarattiyo māso.</span><br />
<span class="m-text">Thirty such days make up a month.</span><br />
</p>
<p id="an8p42c9p3">
<span class="m-text m-primary">Tena māsena dvādasamāsiyo saṁvaccharo.</span><br />
<span class="m-text">Twelve such months make up a year.</span><br />
</p>
<p id="an8p42c9p4">
<span class="m-text m-primary">Tena saṁvaccharena dibbāni soḷasa vassasahassāni paranimmitavasavattīnaṁ devānaṁ āyuppamāṇaṁ.</span><br />
<span class="m-text">The life span of the Gods Who Control the Creations of Others is sixteen thousand of these divine years.</span><br />
</p>
<p id="an8p42c9p5">
<span class="m-text m-primary">Ṭhānaṁ kho panetaṁ, bhikkhave, vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ upavasitvā kāyassa bhedā paraṁ maraṇā paranimmitavasavattīnaṁ devānaṁ sahabyataṁ upapajjeyya.</span><br />
<span class="m-text">It’s possible that a woman or man who has observed the eight-factored sabbath will—when their body breaks up, after death—be reborn in the company of the Gods Who Control the Creations of Others.</span><br />
</p>
<p id="an8p42c9p6">
<span class="m-text m-primary">Idaṁ kho panetaṁ, bhikkhave, sandhāya bhāsitaṁ:</span><br />
<span class="m-text">This is what I was referring to when I said:</span><br />
</p>
<p id="an8p42c9p7">
<span class="m-text m-primary">‘kapaṇaṁ mānusakaṁ rajjaṁ dibbaṁ sukhaṁ upanidhāyā’ti.</span><br />
<span class="m-text">‘Human kingship is a poor thing compared to the happiness of the gods.’</span><br />
</p>
<p id="an8p42c10p1">
<span class="m-text m-primary">Pāṇaṁ na haññe na cadinnamādiye,</span><br />
<span class="m-text">You shouldn’t kill living creatures, or steal,</span><br />
</p>
<p id="an8p42c10p2">
<span class="m-text m-primary">Musā na bhāse na ca majjapo siyā;</span><br />
<span class="m-text">or lie, or drink alcohol.</span><br />
</p>
<p id="an8p42c10p3">
<span class="m-text m-primary">Abrahmacariyā virameyya methunā,</span><br />
<span class="m-text">Be celibate, refraining from sex,</span><br />
</p>
<p id="an8p42c10p4">
<span class="m-text m-primary">Rattiṁ na bhuñjeyya vikālabhojanaṁ.</span><br />
<span class="m-text">and don’t eat at night, the wrong time.</span><br />
</p>
<p id="an8p42c11p1">
<span class="m-text m-primary">Mālaṁ na dhāre na ca gandhamācare,</span><br />
<span class="m-text">Not wearing garlands or applying perfumes,</span><br />
</p>
<p id="an8p42c11p2">
<span class="m-text m-primary">Mañce chamāyaṁ va sayetha santhate;</span><br />
<span class="m-text">you should sleep on a low bed, or a mat on the ground.</span><br />
</p>
<p id="an8p42c11p3">
<span class="m-text m-primary">Etañhi aṭṭhaṅgikamāhuposathaṁ,</span><br />
<span class="m-text">This is the eight-factored sabbath, they say,</span><br />
</p>
<p id="an8p42c11p4">
<span class="m-text m-primary">Buddhena dukkhantagunā pakāsitaṁ.</span><br />
<span class="m-text">explained by the Buddha, who has gone to suffering’s end.</span><br />
</p>
<p id="an8p42c12p1">
<span class="m-text m-primary">Cando ca suriyo ca ubho sudassanā,</span><br />
<span class="m-text">The moon and sun are both fair to see,</span><br />
</p>
<p id="an8p42c12p2">
<span class="m-text m-primary">Obhāsayaṁ anupariyanti yāvatā;</span><br />
<span class="m-text">radiating as far as they revolve.</span><br />
</p>
<p id="an8p42c12p3">
<span class="m-text m-primary">Tamonudā te pana antalikkhagā,</span><br />
<span class="m-text">Those shining ones in the sky light up the quarters,</span><br />
</p>
<p id="an8p42c12p4">
<span class="m-text m-primary">Nabhe pabhāsanti disāvirocanā.</span><br />
<span class="m-text">dispelling the darkness as they traverse the heavens.</span><br />
</p>
<p id="an8p42c13p1">
<span class="m-text m-primary">Etasmiṁ yaṁ vijjati antare dhanaṁ,</span><br />
<span class="m-text">All of the wealth that’s found in this realm—</span><br />
</p>
<p id="an8p42c13p2">
<span class="m-text m-primary">Muttā maṇi veḷuriyañca bhaddakaṁ;</span><br />
<span class="m-text">pearls, gems, fine beryl too,</span><br />
</p>
<p id="an8p42c13p3">
<span class="m-text m-primary">Siṅgīsuvaṇṇaṁ atha vāpi kañcanaṁ,</span><br />
<span class="m-text">horn-gold or mountain gold,</span><br />
</p>
<p id="an8p42c13p4">
<span class="m-text m-primary">Yaṁ jātarūpaṁ haṭakanti vuccati.</span><br />
<span class="m-text">or natural gold dug up by marmots—</span><br />
</p>
<p id="an8p42c14p1">
<span class="m-text m-primary">Aṭṭhaṅgupetassa uposathassa,</span><br />
<span class="m-text">they’re not worth a sixteenth part</span><br />
</p>
<p id="an8p42c14p2">
<span class="m-text m-primary">Kalampi te nānubhavanti soḷasiṁ;</span><br />
<span class="m-text">of the sabbath with its eight factors,</span><br />
</p>
<p id="an8p42c14p3">
<span class="m-text m-primary">Candappabhā tāragaṇā ca sabbe.</span><br />
<span class="m-text">as starlight cannot rival the moon.</span><br />
</p>
<p id="an8p42c15p1">
<span class="m-text m-primary">Tasmā hi nārī ca naro ca sīlavā,</span><br />
<span class="m-text">So an ethical woman or man,</span><br />
</p>
<p id="an8p42c15p2">
<span class="m-text m-primary">Aṭṭhaṅgupetaṁ upavassuposathaṁ;</span><br />
<span class="m-text">who has observed the eight-factored sabbath,</span><br />
</p>
<p id="an8p42c15p3">
<span class="m-text m-primary">Puññāni katvāna sukhudrayāni,</span><br />
<span class="m-text">having made merit whose outcome is happiness,</span><br />
</p>
<p id="an8p42c15p4">
<span class="m-text m-primary">Aninditā saggamupenti ṭhānan”ti.</span><br />
<span class="m-text">blameless, they go to a heavenly place.”</span><br />
</p>
<p id="an8p42c15p5">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>