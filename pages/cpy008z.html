<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cpy008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="/pages/cpy008z.html" />
  <meta property="og:description" content="Akittivagga Dānapāramī 8 Sivirājacariya “Ariṭṭhasavhaye nagare, sivināmāsi khattiyo; Nisajja pāsādavare, evaṁ cintesahaṁ tadā. ‘Yaṁ kiñci mānusaṁ dānaṁ, adinnaṁ me na vijjati; Yopi yāceyya maṁ cakkhuṁ, dadeyyaṁ avikampito’. Mama saṅkappamaññāya, sakko devānamissaro; Nisinno devaparisāya, idaṁ vacanamabravi. ‘Nisajja pāsādavare, sivirājā mahiddhiko; Cintento vividhaṁ dānaṁ, adeyyaṁ so na passati. Tathaṁ nu …" />
  <meta name="twitter:description" content="Akittivagga Dānapāramī 8 Sivirājacariya “Ariṭṭhasavhaye nagare, sivināmāsi khattiyo; Nisajja pāsādavare, evaṁ cintesahaṁ tadā. ‘Yaṁ kiñci mānusaṁ dānaṁ, adinnaṁ me na vijjati; Yopi yāceyya maṁ cakkhuṁ, dadeyyaṁ avikampito’. Mama saṅkappamaññāya, sakko devānamissaro; Nisinno devaparisāya, idaṁ vacanamabravi. ‘Nisajja pāsādavare, sivirājā mahiddhiko; Cintento vividhaṁ dānaṁ, adeyyaṁ so na passati. Tathaṁ nu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="akittivagga">
<h2><a href="#akittivagga">Akittivagga</a></h2>
<section id="danaparami-8">
<h3><a href="#danaparami-8">Dānapāramī 8</a></h3>
<p id="cp8c0p4">
<span class="pali m-text">Sivirājacariya</span><br />
</p>
<p id="cp8c1p1">
<span class="pali m-text">“Ariṭṭhasavhaye nagare,</span><br />
</p>
<p id="cp8c1p2">
<span class="pali m-text">sivināmāsi khattiyo;</span><br />
</p>
<p id="cp8c1p3">
<span class="pali m-text">Nisajja pāsādavare,</span><br />
</p>
<p id="cp8c1p4">
<span class="pali m-text">evaṁ cintesahaṁ tadā.</span><br />
</p>
<p id="cp8c2p1">
<span class="pali m-text">‘Yaṁ kiñci mānusaṁ dānaṁ,</span><br />
</p>
<p id="cp8c2p2">
<span class="pali m-text">adinnaṁ me na vijjati;</span><br />
</p>
<p id="cp8c2p3">
<span class="pali m-text">Yopi yāceyya maṁ cakkhuṁ,</span><br />
</p>
<p id="cp8c2p4">
<span class="pali m-text">dadeyyaṁ avikampito’.</span><br />
</p>
<p id="cp8c3p1">
<span class="pali m-text">Mama saṅkappamaññāya,</span><br />
</p>
<p id="cp8c3p2">
<span class="pali m-text">sakko devānamissaro;</span><br />
</p>
<p id="cp8c3p3">
<span class="pali m-text">Nisinno devaparisāya,</span><br />
</p>
<p id="cp8c3p4">
<span class="pali m-text">idaṁ vacanamabravi.</span><br />
</p>
<p id="cp8c4p1">
<span class="pali m-text">‘Nisajja pāsādavare,</span><br />
</p>
<p id="cp8c4p2">
<span class="pali m-text">sivirājā mahiddhiko;</span><br />
</p>
<p id="cp8c4p3">
<span class="pali m-text">Cintento vividhaṁ dānaṁ,</span><br />
</p>
<p id="cp8c4p4">
<span class="pali m-text">adeyyaṁ so na passati.</span><br />
</p>
<p id="cp8c5p1">
<span class="pali m-text">Tathaṁ nu vitathaṁ netaṁ,</span><br />
</p>
<p id="cp8c5p2">
<span class="pali m-text">handa vīmaṁsayāmi taṁ;</span><br />
</p>
<p id="cp8c5p3">
<span class="pali m-text">Muhuttaṁ āgameyyātha,</span><br />
</p>
<p id="cp8c5p4">
<span class="pali m-text">yāva jānāmi taṁ manaṁ’.</span><br />
</p>
<p id="cp8c6p1">
<span class="pali m-text">Pavedhamāno palitasiro,</span><br />
</p>
<p id="cp8c6p2">
<span class="pali m-text">Valigatto jarāturo;</span><br />
</p>
<p id="cp8c6p3">
<span class="pali m-text">Andhavaṇṇova hutvāna,</span><br />
</p>
<p id="cp8c6p4">
<span class="pali m-text">Rājānaṁ upasaṅkami.</span><br />
</p>
<p id="cp8c7p1">
<span class="pali m-text">So tadā paggahetvāna,</span><br />
</p>
<p id="cp8c7p2">
<span class="pali m-text">vāmaṁ dakkhiṇabāhu ca;</span><br />
</p>
<p id="cp8c7p3">
<span class="pali m-text">Sirasmiṁ añjaliṁ katvā,</span><br />
</p>
<p id="cp8c7p4">
<span class="pali m-text">idaṁ vacanamabravi.</span><br />
</p>
<p id="cp8c8p1">
<span class="pali m-text">‘Yācāmi taṁ mahārāja,</span><br />
</p>
<p id="cp8c8p2">
<span class="pali m-text">dhammika raṭṭhavaḍḍhana;</span><br />
</p>
<p id="cp8c8p3">
<span class="pali m-text">Tava dānaratā kitti,</span><br />
</p>
<p id="cp8c8p4">
<span class="pali m-text">uggatā devamānuse.</span><br />
</p>
<p id="cp8c9p1">
<span class="pali m-text">Ubhopi nettā nayanā,</span><br />
</p>
<p id="cp8c9p2">
<span class="pali m-text">andhā upahatā mama;</span><br />
</p>
<p id="cp8c9p3">
<span class="pali m-text">Ekaṁ me nayanaṁ dehi,</span><br />
</p>
<p id="cp8c9p4">
<span class="pali m-text">tvampi ekena yāpaya’.</span><br />
</p>
<p id="cp8c10p1">
<span class="pali m-text">Tassāhaṁ vacanaṁ sutvā,</span><br />
</p>
<p id="cp8c10p2">
<span class="pali m-text">haṭṭho saṁviggamānaso;</span><br />
</p>
<p id="cp8c10p3">
<span class="pali m-text">Katañjalī vedajāto,</span><br />
</p>
<p id="cp8c10p4">
<span class="pali m-text">idaṁ vacanamabraviṁ.</span><br />
</p>
<p id="cp8c11p1">
<span class="pali m-text">‘Idānāhaṁ cintayitvāna,</span><br />
</p>
<p id="cp8c11p2">
<span class="pali m-text">pāsādato idhāgato;</span><br />
</p>
<p id="cp8c11p3">
<span class="pali m-text">Tvaṁ mama cittamaññāya,</span><br />
</p>
<p id="cp8c11p4">
<span class="pali m-text">nettaṁ yācitumāgato.</span><br />
</p>
<p id="cp8c12p1">
<span class="pali m-text">Aho me mānasaṁ siddhaṁ,</span><br />
</p>
<p id="cp8c12p2">
<span class="pali m-text">saṅkappo paripūrito;</span><br />
</p>
<p id="cp8c12p3">
<span class="pali m-text">Adinnapubbaṁ dānavaraṁ,</span><br />
</p>
<p id="cp8c12p4">
<span class="pali m-text">ajja dassāmi yācake.</span><br />
</p>
<p id="cp8c13p1">
<span class="pali m-text">Ehi sivaka uṭṭhehi,</span><br />
</p>
<p id="cp8c13p2">
<span class="pali m-text">mā dandhayi mā pavedhayi;</span><br />
</p>
<p id="cp8c13p3">
<span class="pali m-text">Ubhopi nayanaṁ dehi,</span><br />
</p>
<p id="cp8c13p4">
<span class="pali m-text">uppāṭetvā vaṇibbake’.</span><br />
</p>
<p id="cp8c14p1">
<span class="pali m-text">Tato so codito mayhaṁ,</span><br />
</p>
<p id="cp8c14p2">
<span class="pali m-text">sivako vacanaṁ karo;</span><br />
</p>
<p id="cp8c14p3">
<span class="pali m-text">Uddharitvāna pādāsi,</span><br />
</p>
<p id="cp8c14p4">
<span class="pali m-text">tālamiñjaṁva yācake.</span><br />
</p>
<p id="cp8c15p1">
<span class="pali m-text">Dadamānassa dentassa,</span><br />
</p>
<p id="cp8c15p2">
<span class="pali m-text">dinnadānassa me sato;</span><br />
</p>
<p id="cp8c15p3">
<span class="pali m-text">Cittassa aññathā natthi,</span><br />
</p>
<p id="cp8c15p4">
<span class="pali m-text">bodhiyāyeva kāraṇā.</span><br />
</p>
<p id="cp8c16p1">
<span class="pali m-text">Na me dessā ubho cakkhū,</span><br />
</p>
<p id="cp8c16p2">
<span class="pali m-text">attā na me na dessiyo;</span><br />
</p>
<p id="cp8c16p3">
<span class="pali m-text">Sabbaññutaṁ piyaṁ mayhaṁ,</span><br />
</p>
<p id="cp8c16p4">
<span class="pali m-text">tasmā cakkhuṁ adāsahan”ti.</span><br />
</p>
<p id="cp8c17p1">
<span class="pali m-text">Sivirājacariyaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>