<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy00kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy00kz.html" />
  <meta property="og:description" content="Itthivimāna Pīṭhavagga 17. Kesakārīvimānavatthu “Idaṁ vimānaṁ ruciraṁ pabhassaraṁ, Veḷuriyathambhaṁ satataṁ sunimmitaṁ; Suvaṇṇarukkhehi samantamotthataṁ, Ṭhānaṁ mamaṁ kammavipākasambhavaṁ. Tatrūpapannā purimaccharā imā, Sataṁ sahassāni sakena kammunā; Tuvaṁsi ajjhupagatā yasassinī, Obhāsayaṁ tiṭṭhasi pubbadevatā. Sasī adhiggayha yathā virocati, Nakkhattarājāriva tārakāgaṇaṁ; Tatheva tvaṁ accharāsaṅgaṇaṁ imaṁ, Daddallamānā yasasā virocasi …" />
  <meta name="twitter:description" content="Itthivimāna Pīṭhavagga 17. Kesakārīvimānavatthu “Idaṁ vimānaṁ ruciraṁ pabhassaraṁ, Veḷuriyathambhaṁ satataṁ sunimmitaṁ; Suvaṇṇarukkhehi samantamotthataṁ, Ṭhānaṁ mamaṁ kammavipākasambhavaṁ. Tatrūpapannā purimaccharā imā, Sataṁ sahassāni sakena kammunā; Tuvaṁsi ajjhupagatā yasassinī, Obhāsayaṁ tiṭṭhasi pubbadevatā. Sasī adhiggayha yathā virocati, Nakkhattarājāriva tārakāgaṇaṁ; Tatheva tvaṁ accharāsaṅgaṇaṁ imaṁ, Daddallamānā yasasā virocasi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="pithavagga">
<h3><a href="#pithavagga">Pīṭhavagga</a></h3>
<section id="kesakarivimanavatthu">
<h4><a href="#kesakarivimanavatthu">17. Kesakārīvimānavatthu</a></h4>
<p id="vv17c1p1">
<span class="m-text m-primary">“Idaṁ vimānaṁ ruciraṁ pabhassaraṁ,</span><br />
</p>
<p id="vv17c1p2">
<span class="m-text m-primary">Veḷuriyathambhaṁ satataṁ sunimmitaṁ;</span><br />
</p>
<p id="vv17c1p3">
<span class="m-text m-primary">Suvaṇṇarukkhehi samantamotthataṁ,</span><br />
</p>
<p id="vv17c1p4">
<span class="m-text m-primary">Ṭhānaṁ mamaṁ kammavipākasambhavaṁ.</span><br />
</p>
<p id="vv17c2p1">
<span class="m-text m-primary">Tatrūpapannā purimaccharā imā,</span><br />
</p>
<p id="vv17c2p2">
<span class="m-text m-primary">Sataṁ sahassāni sakena kammunā;</span><br />
</p>
<p id="vv17c2p3">
<span class="m-text m-primary">Tuvaṁsi ajjhupagatā yasassinī,</span><br />
</p>
<p id="vv17c2p4">
<span class="m-text m-primary">Obhāsayaṁ tiṭṭhasi pubbadevatā.</span><br />
</p>
<p id="vv17c3p1">
<span class="m-text m-primary">Sasī adhiggayha yathā virocati,</span><br />
</p>
<p id="vv17c3p2">
<span class="m-text m-primary">Nakkhattarājāriva tārakāgaṇaṁ;</span><br />
</p>
<p id="vv17c3p3">
<span class="m-text m-primary">Tatheva tvaṁ accharāsaṅgaṇaṁ imaṁ,</span><br />
</p>
<p id="vv17c3p4">
<span class="m-text m-primary">Daddallamānā yasasā virocasi.</span><br />
</p>
<p id="vv17c4p1">
<span class="m-text m-primary">Kuto nu āgamma anomadassane,</span><br />
</p>
<p id="vv17c4p2">
<span class="m-text m-primary">Upapannā tvaṁ bhavanaṁ mamaṁ idaṁ;</span><br />
</p>
<p id="vv17c4p3">
<span class="m-text m-primary">Brahmaṁva devā tidasā sahindakā,</span><br />
</p>
<p id="vv17c4p4">
<span class="m-text m-primary">Sabbe na tappāmase dassanena tan”ti.</span><br />
</p>
<p id="vv17c5p1">
<span class="m-text m-primary">“Yametaṁ sakka anupucchase mamaṁ,</span><br />
</p>
<p id="vv17c5p2">
<span class="m-text m-primary">‘Kuto cutā tvaṁ idha āgatā’ti;</span><br />
</p>
<p id="vv17c5p3">
<span class="m-text m-primary">Bārāṇasī nāma puratthi kāsinaṁ,</span><br />
</p>
<p id="vv17c5p4">
<span class="m-text m-primary">Tattha ahosiṁ pure kesakārikā.</span><br />
</p>
<p id="vv17c6p1">
<span class="m-text m-primary">Buddhe ca dhamme ca pasannamānasā,</span><br />
</p>
<p id="vv17c6p2">
<span class="m-text m-primary">Saṅghe ca ekantagatā asaṁsayā;</span><br />
</p>
<p id="vv17c6p3">
<span class="m-text m-primary">Akhaṇḍasikkhāpadā āgatapphalā,</span><br />
</p>
<p id="vv17c6p4">
<span class="m-text m-primary">Sambodhidhamme niyatā anāmayā”ti.</span><br />
</p>
<p id="vv17c7p1">
<span class="m-text m-primary">“Tantyābhinandāmase svāgatañca te,</span><br />
</p>
<p id="vv17c7p2">
<span class="m-text m-primary">Dhammena ca tvaṁ yasasā virocasi;</span><br />
</p>
<p id="vv17c7p3">
<span class="m-text m-primary">Buddhe ca dhamme ca pasannamānase,</span><br />
</p>
<p id="vv17c7p4">
<span class="m-text m-primary">Saṅghe ca ekantagate asaṁsaye;</span><br />
</p>
<p id="vv17c7p5">
<span class="m-text m-primary">Akhaṇḍasikkhāpade āgatapphale,</span><br />
</p>
<p id="vv17c7p6">
<span class="m-text m-primary">Sambodhidhamme niyate anāmaye”ti.</span><br />
</p>
<p id="vv17c8p1">
<span class="m-text m-primary">Kesakārīvimānaṁ sattarasamaṁ.</span><br />
</p>
<p id="vv17c9p1">
<span class="m-text m-primary">Tassuddānaṁ</span><br />
</p>
<p id="vv17c10p1">
<span class="m-text m-primary">Pañca pīṭhā tayo nāvā,</span><br />
</p>
<p id="vv17c10p2">
<span class="m-text m-primary">dīpatiladakkhiṇā dve;</span><br />
</p>
<p id="vv17c10p3">
<span class="m-text m-primary">Pati dve suṇisā uttarā,</span><br />
</p>
<p id="vv17c10p4">
<span class="m-text m-primary">sirimā kesakārikā;</span><br />
</p>
<p id="vv17c10p5">
<span class="m-text m-primary">Vaggo tena pavuccatīti.</span><br />
</p>
<p id="vv17c11p1">
<span class="m-text m-primary">Itthivimāne paṭhamo vaggo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>