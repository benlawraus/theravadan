<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy041z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy041z.html" />
  <meta property="og:description" content="Mahāparivāravagga 1 Mahāparivārakattheraapadāna “Vipassī nāma bhagavā, lokajeṭṭho narāsabho; Aṭṭhasaṭṭhisahassehi, pāvisi bandhumaṁ tadā. Nagarā abhinikkhamma, agamaṁ dīpacetiyaṁ; Addasaṁ virajaṁ buddhaṁ, āhutīnaṁ paṭiggahaṁ. Cullāsītisahassāni, yakkhā mayhaṁ upantike; Upaṭṭhahanti sakkaccaṁ, indaṁva tidasā gaṇā. Bhavanā abhinikkhamma, dussaṁ paggayhahaṁ tadā; Sirasā abhivādesiṁ, tañcādāsiṁ mahesino. Aho buddhā aho dhammā …" />
  <meta name="twitter:description" content="Mahāparivāravagga 1 Mahāparivārakattheraapadāna “Vipassī nāma bhagavā, lokajeṭṭho narāsabho; Aṭṭhasaṭṭhisahassehi, pāvisi bandhumaṁ tadā. Nagarā abhinikkhamma, agamaṁ dīpacetiyaṁ; Addasaṁ virajaṁ buddhaṁ, āhutīnaṁ paṭiggahaṁ. Cullāsītisahassāni, yakkhā mayhaṁ upantike; Upaṭṭhahanti sakkaccaṁ, indaṁva tidasā gaṇā. Bhavanā abhinikkhamma, dussaṁ paggayhahaṁ tadā; Sirasā abhivādesiṁ, tañcādāsiṁ mahesino. Aho buddhā aho dhammā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="mahaparivaravagga">
<h2><a href="#mahaparivaravagga">Mahāparivāravagga</a></h2>
<section id="mahaparivarakattheraapadana">
<h3><a href="#mahaparivarakattheraapadana">1 Mahāparivārakattheraapadāna</a></h3>
<p id="tha-ap113c1p1">
<span class="pali m-text">“Vipassī nāma bhagavā,</span><br />
</p>
<p id="tha-ap113c1p2">
<span class="pali m-text">lokajeṭṭho narāsabho;</span><br />
</p>
<p id="tha-ap113c1p3">
<span class="pali m-text">Aṭṭhasaṭṭhisahassehi,</span><br />
</p>
<p id="tha-ap113c1p4">
<span class="pali m-text">pāvisi bandhumaṁ tadā.</span><br />
</p>
<p id="tha-ap113c2p1">
<span class="pali m-text">Nagarā abhinikkhamma,</span><br />
</p>
<p id="tha-ap113c2p2">
<span class="pali m-text">agamaṁ dīpacetiyaṁ;</span><br />
</p>
<p id="tha-ap113c2p3">
<span class="pali m-text">Addasaṁ virajaṁ buddhaṁ,</span><br />
</p>
<p id="tha-ap113c2p4">
<span class="pali m-text">āhutīnaṁ paṭiggahaṁ.</span><br />
</p>
<p id="tha-ap113c3p1">
<span class="pali m-text">Cullāsītisahassāni,</span><br />
</p>
<p id="tha-ap113c3p2">
<span class="pali m-text">yakkhā mayhaṁ upantike;</span><br />
</p>
<p id="tha-ap113c3p3">
<span class="pali m-text">Upaṭṭhahanti sakkaccaṁ,</span><br />
</p>
<p id="tha-ap113c3p4">
<span class="pali m-text">indaṁva tidasā gaṇā.</span><br />
</p>
<p id="tha-ap113c4p1">
<span class="pali m-text">Bhavanā abhinikkhamma,</span><br />
</p>
<p id="tha-ap113c4p2">
<span class="pali m-text">dussaṁ paggayhahaṁ tadā;</span><br />
</p>
<p id="tha-ap113c4p3">
<span class="pali m-text">Sirasā abhivādesiṁ,</span><br />
</p>
<p id="tha-ap113c4p4">
<span class="pali m-text">tañcādāsiṁ mahesino.</span><br />
</p>
<p id="tha-ap113c5p1">
<span class="pali m-text">Aho buddhā aho dhammā,</span><br />
</p>
<p id="tha-ap113c5p2">
<span class="pali m-text">aho no satthu sampadā;</span><br />
</p>
<p id="tha-ap113c5p3">
<span class="pali m-text">Buddhassa ānubhāvena,</span><br />
</p>
<p id="tha-ap113c5p4">
<span class="pali m-text">vasudhāyaṁ pakampatha.</span><br />
</p>
<p id="tha-ap113c6p1">
<span class="pali m-text">Tañca acchariyaṁ disvā,</span><br />
</p>
<p id="tha-ap113c6p2">
<span class="pali m-text">abbhutaṁ lomahaṁsanaṁ;</span><br />
</p>
<p id="tha-ap113c6p3">
<span class="pali m-text">Buddhe cittaṁ pasādemi,</span><br />
</p>
<p id="tha-ap113c6p4">
<span class="pali m-text">dvipadindamhi tādine.</span><br />
</p>
<p id="tha-ap113c7p1">
<span class="pali m-text">Sohaṁ cittaṁ pasādetvā,</span><br />
</p>
<p id="tha-ap113c7p2">
<span class="pali m-text">dussaṁ datvāna satthuno;</span><br />
</p>
<p id="tha-ap113c7p3">
<span class="pali m-text">Saraṇañca upāgacchiṁ,</span><br />
</p>
<p id="tha-ap113c7p4">
<span class="pali m-text">sāmacco saparijjano.</span><br />
</p>
<p id="tha-ap113c8p1">
<span class="pali m-text">Ekanavutito kappe,</span><br />
</p>
<p id="tha-ap113c8p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap113c8p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap113c8p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap113c9p1">
<span class="pali m-text">Ito pannarase kappe,</span><br />
</p>
<p id="tha-ap113c9p2">
<span class="pali m-text">soḷasāsuṁ suvāhanā;</span><br />
</p>
<p id="tha-ap113c9p3">
<span class="pali m-text">Sattaratanasampannā,</span><br />
</p>
<p id="tha-ap113c9p4">
<span class="pali m-text">cakkavattī mahabbalā.</span><br />
</p>
<p id="tha-ap113c10p1">
<span class="pali m-text">Paṭisambhidā catasso,</span><br />
</p>
<p id="tha-ap113c10p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap113c10p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap113c10p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap113c11p1">
<span class="pali m-text">Itthaṁ sudaṁ āyasmā mahāparivārako thero imā gāthāyo abhāsitthāti.</span><br />
</p>
<p id="tha-ap113c12p1">
<span class="pali m-text">Mahāparivārakattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>