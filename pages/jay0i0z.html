<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0i0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0i0z.html" />
  <meta property="og:description" content="Aṭṭhakanipāta Kaccānivagga 4. Sumaṅgalajātaka “Bhusamhi kuddhoti avekkhiyāna, Na tāva daṇḍaṁ paṇayeyya issaro; Aṭṭhānaso appatirūpamattano, Parassa dukkhāni bhusaṁ udīraye. Yato ca jāneyya pasādamattano, Atthaṁ niyuñjeyya parassa dukkaṭaṁ; Tadāyamatthoti sayaṁ avekkhiya, Athassa daṇḍaṁ sadisaṁ nivesaye. Na cāpi jhāpeti paraṁ na attanaṁ, Amucchito yo nayate nayānaya …" />
  <meta name="twitter:description" content="Aṭṭhakanipāta Kaccānivagga 4. Sumaṅgalajātaka “Bhusamhi kuddhoti avekkhiyāna, Na tāva daṇḍaṁ paṇayeyya issaro; Aṭṭhānaso appatirūpamattano, Parassa dukkhāni bhusaṁ udīraye. Yato ca jāneyya pasādamattano, Atthaṁ niyuñjeyya parassa dukkaṭaṁ; Tadāyamatthoti sayaṁ avekkhiya, Athassa daṇḍaṁ sadisaṁ nivesaye. Na cāpi jhāpeti paraṁ na attanaṁ, Amucchito yo nayate nayānaya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<p id="ja420c0p2">
<span class="pali m-text">Aṭṭhakanipāta</span><br />
</p>
<p id="ja420c0p3">
<span class="pali m-text">Kaccānivagga</span><br />
</p>
<section id="sumangalajataka">
<span id="ja420c0p4"></span><h2><span class="pali m-text">4. Sumaṅgalajātaka</span></h2>
<p id="ja420c1p1">
<span class="pali m-text">“Bhusamhi kuddhoti avekkhiyāna,</span><br />
</p>
<p id="ja420c1p2">
<span class="pali m-text">Na tāva daṇḍaṁ paṇayeyya issaro;</span><br />
</p>
<p id="ja420c1p3">
<span class="pali m-text">Aṭṭhānaso appatirūpamattano,</span><br />
</p>
<p id="ja420c1p4">
<span class="pali m-text">Parassa dukkhāni bhusaṁ udīraye.</span><br />
</p>
<p id="ja420c2p1">
<span class="pali m-text">Yato ca jāneyya pasādamattano,</span><br />
</p>
<p id="ja420c2p2">
<span class="pali m-text">Atthaṁ niyuñjeyya parassa dukkaṭaṁ;</span><br />
</p>
<p id="ja420c2p3">
<span class="pali m-text">Tadāyamatthoti sayaṁ avekkhiya,</span><br />
</p>
<p id="ja420c2p4">
<span class="pali m-text">Athassa daṇḍaṁ sadisaṁ nivesaye.</span><br />
</p>
<p id="ja420c3p1">
<span class="pali m-text">Na cāpi jhāpeti paraṁ na attanaṁ,</span><br />
</p>
<p id="ja420c3p2">
<span class="pali m-text">Amucchito yo nayate nayānayaṁ;</span><br />
</p>
<p id="ja420c3p3">
<span class="pali m-text">Yo daṇḍadhāro bhavatīdha issaro,</span><br />
</p>
<p id="ja420c3p4">
<span class="pali m-text">Sa vaṇṇagutto siriyā na dhaṁsati.</span><br />
</p>
<p id="ja420c4p1">
<span class="pali m-text">Ye khattiyā se anisammakārino,</span><br />
</p>
<p id="ja420c4p2">
<span class="pali m-text">Paṇenti daṇḍaṁ sahasā pamucchitā;</span><br />
</p>
<p id="ja420c4p3">
<span class="pali m-text">Avaṇṇasaṁyutā jahanti jīvitaṁ,</span><br />
</p>
<p id="ja420c4p4">
<span class="pali m-text">Ito vimuttāpi ca yanti duggatiṁ.</span><br />
</p>
<p id="ja420c5p1">
<span class="pali m-text">Dhamme ca ye ariyappavedite ratā,</span><br />
</p>
<p id="ja420c5p2">
<span class="pali m-text">Anuttarā te vacasā manasā kammunā ca;</span><br />
</p>
<p id="ja420c5p3">
<span class="pali m-text">Te santisoraccasamādhisaṇṭhitā,</span><br />
</p>
<p id="ja420c5p4">
<span class="pali m-text">Vajanti lokaṁ dubhayaṁ tathāvidhā.</span><br />
</p>
<p id="ja420c6p1">
<span class="pali m-text">Rājāhamasmi narapamadānamissaro,</span><br />
</p>
<p id="ja420c6p2">
<span class="pali m-text">Sacepi kujjhāmi ṭhapemi attanaṁ;</span><br />
</p>
<p id="ja420c6p3">
<span class="pali m-text">Nisedhayanto janataṁ tathāvidhaṁ,</span><br />
</p>
<p id="ja420c6p4">
<span class="pali m-text">Paṇemi daṇḍaṁ anukampa yoniso”.</span><br />
</p>
<p id="ja420c7p1">
<span class="pali m-text">“Sirī ca lakkhī ca taveva khattiya,</span><br />
</p>
<p id="ja420c7p2">
<span class="pali m-text">Janādhipa mā vijahi kudācanaṁ;</span><br />
</p>
<p id="ja420c7p3">
<span class="pali m-text">Akkodhano niccapasannacitto,</span><br />
</p>
<p id="ja420c7p4">
<span class="pali m-text">Anīgho tuvaṁ vassasatāni pālaya.</span><br />
</p>
<p id="ja420c8p1">
<span class="pali m-text">Guṇehi etehi upeta khattiya,</span><br />
</p>
<p id="ja420c8p2">
<span class="pali m-text">Ṭhitamariyavattī suvaco akodhano;</span><br />
</p>
<p id="ja420c8p3">
<span class="pali m-text">Sukhī anuppīḷa pasāsamediniṁ,</span><br />
</p>
<p id="ja420c8p4">
<span class="pali m-text">Ito vimuttopi ca yāhi suggatiṁ.</span><br />
</p>
<p id="ja420c9p1">
<span class="pali m-text">Evaṁ sunītena subhāsitena,</span><br />
</p>
<p id="ja420c9p2">
<span class="pali m-text">Dhammena ñāyena upāyaso nayaṁ;</span><br />
</p>
<p id="ja420c9p3">
<span class="pali m-text">Nibbāpaye saṅkhubhitaṁ mahājanaṁ,</span><br />
</p>
<p id="ja420c9p4">
<span class="pali m-text">Mahāva megho salilena medinin”ti.</span><br />
</p>
<p id="ja420c10p1">
<span class="pali m-text">Sumaṅgalajātakaṁ catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>