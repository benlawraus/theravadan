<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ya00bp003p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="10 Indriyayamaka" />
  <meta name="twitter:title" content="10 Indriyayamaka" />
  <meta property="og:url" content="https://www.theravadan.org/pages/ya00bp003p002z.html" />
  <meta property="og:description" content="10.3 Pariññāvāra 10.3.2. Atītavāra 10.3.2.1. Anuloma Yo cakkhundriyaṁ parijānittha so domanassindriyaṁ pajahitthāti? Āmantā. Yo vā pana domanassindriyaṁ pajahittha so cakkhundriyaṁ parijānitthāti? Dve puggalā domanassindriyaṁ pajahittha, no ca cakkhundriyaṁ parijānittha. Arahā domanassindriyañca pajahittha cakkhundriyañca parijānittha. Yo cakkhundriyaṁ parijānittha so anaññātaññassāmītindriyaṁ bhāvitthāti? Āmantā. Yo vā pana …" />
  <meta name="twitter:description" content="10.3 Pariññāvāra 10.3.2. Atītavāra 10.3.2.1. Anuloma Yo cakkhundriyaṁ parijānittha so domanassindriyaṁ pajahitthāti? Āmantā. Yo vā pana domanassindriyaṁ pajahittha so cakkhundriyaṁ parijānitthāti? Dve puggalā domanassindriyaṁ pajahittha, no ca cakkhundriyaṁ parijānittha. Arahā domanassindriyañca pajahittha cakkhundriyañca parijānittha. Yo cakkhundriyaṁ parijānittha so anaññātaññassāmītindriyaṁ bhāvitthāti? Āmantā. Yo vā pana …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ya-index.html">ya</a> &raquo;
            <a href="https://www.theravadan.org/pages/ms-abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<section id="parinnavara">
<h2><a href="#parinnavara">10.3 Pariññāvāra</a></h2>
<section id="atitavara">
<h3><a href="#atitavara">10.3.2. Atītavāra</a></h3>
<section id="anuloma">
<h4><a href="#anuloma">10.3.2.1. Anuloma</a></h4>
<p id="ya10p3p2c1p1">
<span class="m-text m-primary">Yo cakkhundriyaṁ parijānittha so domanassindriyaṁ pajahitthāti? Āmantā.</span><br />
</p>
<p id="ya10p3p2c2p1">
<span class="m-text m-primary">Yo vā pana domanassindriyaṁ pajahittha so cakkhundriyaṁ parijānitthāti?</span><br />
</p>
<p id="ya10p3p2c3p1">
<span class="m-text m-primary">Dve puggalā domanassindriyaṁ pajahittha, no ca cakkhundriyaṁ parijānittha. Arahā domanassindriyañca pajahittha cakkhundriyañca parijānittha.</span><br />
</p>
<p id="ya10p3p2c4p1">
<span class="m-text m-primary">Yo cakkhundriyaṁ parijānittha so anaññātaññassāmītindriyaṁ bhāvitthāti? Āmantā.</span><br />
</p>
<p id="ya10p3p2c5p1">
<span class="m-text m-primary">Yo vā pana anaññātaññassāmītindriyaṁ bhāvittha so cakkhundriyaṁ parijānitthāti?</span><br />
</p>
<p id="ya10p3p2c6p1">
<span class="m-text m-primary">Cha puggalā anaññātaññassāmītindriyaṁ bhāvittha, no ca cakkhundriyaṁ parijānittha. Arahā anaññātaññassāmītindriyañca bhāvittha cakkhundriyañca parijānittha.</span><br />
</p>
<p id="ya10p3p2c7p1">
<span class="m-text m-primary">Yo cakkhundriyaṁ parijānittha so aññindriyaṁ bhāvitthāti? Āmantā.</span><br />
</p>
<p id="ya10p3p2c8p1">
<span class="m-text m-primary">Yo vā pana aññindriyaṁ bhāvittha so cakkhundriyaṁ parijānitthāti? Āmantā.</span><br />
</p>
<p id="ya10p3p2c9p1">
<span class="m-text m-primary">Yo cakkhundriyaṁ parijānittha so aññātāvindriyaṁ sacchikaritthāti?</span><br />
</p>
<p id="ya10p3p2c10p1">
<span class="m-text m-primary">Yo aggaphalaṁ sacchikaroti so cakkhundriyaṁ parijānittha, no ca aññātāvindriyaṁ sacchikarittha. Yo aggaphalaṁ sacchākāsi so cakkhundriyañca parijānittha aññātāvindriyañca sacchikarittha.</span><br />
</p>
<p id="ya10p3p2c11p1">
<span class="m-text m-primary">Yo vā pana aññātāvindriyaṁ sacchikarittha so cakkhundriyaṁ parijānitthāti? Āmantā. (Cakkhundriyamūlakaṁ.)</span><br />
</p>
<p id="ya10p3p2c12p1">
<span class="m-text m-primary">Yo domanassindriyaṁ pajahittha so anaññātaññassāmītindriyaṁ bhāvitthāti? Āmantā.</span><br />
</p>
<p id="ya10p3p2c13p1">
<span class="m-text m-primary">Yo vā pana anaññātaññassāmītindriyaṁ bhāvittha so domanassindriyaṁ pajahitthāti?</span><br />
</p>
<p id="ya10p3p2c14p1">
<span class="m-text m-primary">Cattāro puggalā anaññātaññassāmītindriyaṁ bhāvittha, no ca domanassindriyaṁ pajahittha. Tayo puggalā anaññātaññassāmītindriyañca bhāvittha domanassindriyañca pajahittha.</span><br />
</p>
<p id="ya10p3p2c15p1">
<span class="m-text m-primary">Yo domanassindriyaṁ pajahittha so aññindriyaṁ bhāvitthāti?</span><br />
</p>
<p id="ya10p3p2c16p1">
<span class="m-text m-primary">Dve puggalā domanassindriyaṁ pajahittha, no ca aññindriyaṁ bhāvittha. Arahā domanassindriyañca pajahittha aññindriyañca bhāvittha.</span><br />
</p>
<p id="ya10p3p2c17p1">
<span class="m-text m-primary">Yo vā pana aññindriyaṁ bhāvittha so domanassindriyaṁ pajahitthāti? Āmantā.</span><br />
</p>
<p id="ya10p3p2c18p1">
<span class="m-text m-primary">Yo domanassindriyaṁ pajahittha so aññātāvindriyaṁ sacchikaritthāti?</span><br />
</p>
<p id="ya10p3p2c19p1">
<span class="m-text m-primary">Tayo puggalā domanassindriyaṁ pajahittha, no ca aññātāvindriyaṁ sacchikarittha. Arahā domanassindriyañca pajahittha aññātāvindriyañca sacchikarittha.</span><br />
</p>
<p id="ya10p3p2c20p1">
<span class="m-text m-primary">Yo vā pana aññātāvindriyaṁ sacchikarittha so domanassindriyaṁ pajahitthāti? Āmantā. (Domanassindriyamūlakaṁ.)</span><br />
</p>
<p id="ya10p3p2c21p1">
<span class="m-text m-primary">Yo anaññātaññassāmītindriyaṁ bhāvittha so aññindriyaṁ bhāvitthāti?</span><br />
</p>
<p id="ya10p3p2c22p1">
<span class="m-text m-primary">Cha puggalā anaññātaññassāmītindriyaṁ bhāvittha, no ca aññindriyaṁ bhāvittha. Arahā anaññātaññassāmītindriyañca bhāvittha aññindriyañca bhāvittha.</span><br />
</p>
<p id="ya10p3p2c23p1">
<span class="m-text m-primary">Yo vā pana aññindriyaṁ bhāvittha so anaññātaññassāmītindriyaṁ bhāvitthāti? Āmantā.</span><br />
</p>
<p id="ya10p3p2c24p1">
<span class="m-text m-primary">Yo anaññātaññassāmītindriyaṁ bhāvittha so aññātāvindriyaṁ sacchikaritthāti?</span><br />
</p>
<p id="ya10p3p2c25p1">
<span class="m-text m-primary">Satta puggalā anaññātaññassāmītindriyaṁ bhāvittha, no ca aññātāvindriyaṁ sacchikarittha. Arahā anaññātaññassāmītindriyañca bhāvittha aññātāvindriyañca sacchikarittha.</span><br />
</p>
<p id="ya10p3p2c26p1">
<span class="m-text m-primary">Yo vā pana aññātāvindriyaṁ sacchikarittha so anaññātaññassāmītindriyaṁ bhāvitthāti? Āmantā. (Anaññātaññassāmītindriyamūlakaṁ.)</span><br />
</p>
<p id="ya10p3p2c27p1">
<span class="m-text m-primary">Yo aññindriyaṁ bhāvittha so aññātāvindriyaṁ sacchikaritthāti?</span><br />
</p>
<p id="ya10p3p2c28p1">
<span class="m-text m-primary">Yo aggaphalaṁ sacchikaroti so aññindriyaṁ bhāvittha, no ca aññātāvindriyaṁ sacchikarittha. Yo aggaphalaṁ sacchākāsi so aññindriyañca bhāvittha aññātāvindriyañca sacchikarittha.</span><br />
</p>
<p id="ya10p3p2c29p1">
<span class="m-text m-primary">Yo vā pana aññātāvindriyaṁ sacchikarittha so aññindriyaṁ bhāvitthāti? Āmantā. (Aññindriyamūlakaṁ.)</span><br />
</p>
<p id="ya10p3p2c30p0">
<span class="m-text m-primary">10.3.2.2. Paccanīka</span><br />
</p>
<p id="ya10p3p2c30p1">
<span class="m-text m-primary">Yo cakkhundriyaṁ na parijānittha so domanassindriyaṁ nappajahitthāti?</span><br />
</p>
<p id="ya10p3p2c31p1">
<span class="m-text m-primary">Dve puggalā cakkhundriyaṁ na parijānittha, no ca domanassindriyaṁ nappajahittha. Cha puggalā cakkhundriyañca na parijānittha domanassindriyañca nappajahittha.</span><br />
</p>
<p id="ya10p3p2c32p1">
<span class="m-text m-primary">Yo vā pana domanassindriyaṁ nappajahittha so cakkhundriyaṁ na parijānitthāti? Āmantā.</span><br />
</p>
<p id="ya10p3p2c33p1">
<span class="m-text m-primary">Yo cakkhundriyaṁ na parijānittha so anaññātaññassāmītindriyaṁ na bhāvitthāti?</span><br />
</p>
<p id="ya10p3p2c34p1">
<span class="m-text m-primary">Cha puggalā cakkhundriyaṁ na parijānittha, no ca anaññātaññassāmītindriyaṁ na bhāvittha. Dve puggalā cakkhundriyañca na parijānittha anaññātaññassāmītindriyañca na bhāvittha.</span><br />
</p>
<p id="ya10p3p2c35p1">
<span class="m-text m-primary">Yo vā pana anaññātaññassāmītindriyaṁ na bhāvittha so cakkhundriyaṁ na parijānitthāti? Āmantā.</span><br />
</p>
<p id="ya10p3p2c36p1">
<span class="m-text m-primary">Yo cakkhundriyaṁ na parijānittha so aññindriyaṁ na bhāvitthāti? Āmantā.</span><br />
</p>
<p id="ya10p3p2c37p1">
<span class="m-text m-primary">Yo vā pana aññindriyaṁ na bhāvittha so cakkhundriyaṁ na parijānitthāti? Āmantā.</span><br />
</p>
<p id="ya10p3p2c38p1">
<span class="m-text m-primary">Yo cakkhundriyaṁ na parijānittha so aññātāvindriyaṁ na sacchikaritthāti? Āmantā.</span><br />
</p>
<p id="ya10p3p2c39p1">
<span class="m-text m-primary">Yo vā pana aññātāvindriyaṁ na sacchikarittha so cakkhundriyaṁ na parijānitthāti?</span><br />
</p>
<p id="ya10p3p2c40p1">
<span class="m-text m-primary">Yo aggaphalaṁ sacchikaroti so aññātāvindriyaṁ na sacchikarittha, no ca cakkhundriyaṁ na parijānittha. Aṭṭha puggalā aññātāvindriyañca na sacchikarittha cakkhundriyañca na parijānittha. (Cakkhundriyamūlakaṁ.)</span><br />
</p>
<p id="ya10p3p2c41p1">
<span class="m-text m-primary">Yo domanassindriyaṁ nappajahittha so anaññātaññassāmītindriyaṁ na bhāvitthāti?</span><br />
</p>
<p id="ya10p3p2c42p1">
<span class="m-text m-primary">Cattāro puggalā domanassindriyaṁ nappajahittha, no ca anaññātaññassāmītindriyaṁ na bhāvittha. Dve puggalā domanassindriyañca nappajahittha anaññātaññassāmītindriyañca na bhāvittha.</span><br />
</p>
<p id="ya10p3p2c43p1">
<span class="m-text m-primary">Yo vā pana anaññātaññassāmītindriyaṁ na bhāvittha so domanassindriyaṁ nappajahitthāti? Āmantā.</span><br />
</p>
<p id="ya10p3p2c44p1">
<span class="m-text m-primary">Yo domanassindriyaṁ nappajahittha so aññindriyaṁ na bhāvitthāti? Āmantā.</span><br />
</p>
<p id="ya10p3p2c45p1">
<span class="m-text m-primary">Yo vā pana aññindriyaṁ na bhāvittha so domanassindriyaṁ nappajahitthāti?</span><br />
</p>
<p id="ya10p3p2c46p1">
<span class="m-text m-primary">Dve puggalā aññindriyaṁ na bhāvittha, no ca domanassindriyaṁ nappajahittha. Cha puggalā aññindriyañca na bhāvittha domanassindriyañca nappajahittha.</span><br />
</p>
<p id="ya10p3p2c47p1">
<span class="m-text m-primary">Yo domanassindriyaṁ nappajahittha so aññātāvindriyaṁ na sacchikaritthāti? Āmantā.</span><br />
</p>
<p id="ya10p3p2c48p1">
<span class="m-text m-primary">Yo vā pana aññātāvindriyaṁ na sacchikarittha so domanassindriyaṁ nappajahitthāti?</span><br />
</p>
<p id="ya10p3p2c49p1">
<span class="m-text m-primary">Tayo puggalā aññātāvindriyaṁ na sacchikarittha, no ca domanassindriyaṁ nappajahittha. Cha puggalā aññātāvindriyañca na sacchikarittha domanassindriyañca nappajahittha. (Domanassindriyamūlakaṁ.)</span><br />
</p>
<p id="ya10p3p2c50p1">
<span class="m-text m-primary">Yo anaññātaññassāmītindriyaṁ na bhāvittha so aññindriyaṁ na bhāvitthāti? Āmantā.</span><br />
</p>
<p id="ya10p3p2c51p1">
<span class="m-text m-primary">Yo vā pana aññindriyaṁ na bhāvittha so anaññātaññassāmītindriyaṁ na bhāvitthāti?</span><br />
</p>
<p id="ya10p3p2c52p1">
<span class="m-text m-primary">Cha puggalā aññindriyaṁ na bhāvittha, no ca anaññātaññassāmītindriyaṁ na bhāvittha. Dve puggalā aññindriyañca na bhāvittha anaññātaññassāmītindriyañca na bhāvittha.</span><br />
</p>
<p id="ya10p3p2c53p1">
<span class="m-text m-primary">Yo anaññātaññassāmītindriyaṁ na bhāvittha so aññātāvindriyaṁ na sacchikaritthāti? Āmantā.</span><br />
</p>
<p id="ya10p3p2c54p1">
<span class="m-text m-primary">Yo vā pana aññātāvindriyaṁ na sacchikarittha so anaññātaññassāmītindriyaṁ na bhāvitthāti?</span><br />
</p>
<p id="ya10p3p2c55p1">
<span class="m-text m-primary">Satta puggalā aññātāvindriyaṁ na sacchikarittha, no ca anaññātaññassāmītindriyaṁ na bhāvittha. Dve puggalā aññātāvindriyañca na sacchikarittha anaññātaññassāmītindriyañca na bhāvittha. (Anaññātaññassāmītindriyamūlakaṁ.)</span><br />
</p>
<p id="ya10p3p2c56p1">
<span class="m-text m-primary">Yo aññindriyaṁ na bhāvittha so aññātāvindriyaṁ na sacchikaritthāti? Āmantā.</span><br />
</p>
<p id="ya10p3p2c57p1">
<span class="m-text m-primary">Yo vā pana aññātāvindriyaṁ na sacchikarittha so aññindriyaṁ na bhāvitthāti?</span><br />
</p>
<p id="ya10p3p2c58p1">
<span class="m-text m-primary">Yo aggaphalaṁ sacchikaroti so aññātāvindriyaṁ na sacchikarittha, no ca aññindriyaṁ na bhāvittha. Aṭṭha puggalā aññātāvindriyañca na sacchikarittha aññindriyañca na bhāvittha. (Aññindriyamūlakaṁ.)</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>