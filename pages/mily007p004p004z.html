<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily007p004p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily007p004p004z.html" />
  <meta property="og:description" content="Opammakathāpañha Pathavīvagga 4. Vāyuṅgapañha “Bhante nāgasena, ‘vāyussa pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti? “Yathā, mahārāja, vāyu supupphitavanasaṇḍantaraṁ abhivāyati; evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṁ. Idaṁ, mahārāja, vāyussa paṭhamaṁ aṅgaṁ gahetabbaṁ. Puna caparaṁ, mahārāja, vāyu dharaṇīruhapādapaga …" />
  <meta name="twitter:description" content="Opammakathāpañha Pathavīvagga 4. Vāyuṅgapañha “Bhante nāgasena, ‘vāyussa pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti? “Yathā, mahārāja, vāyu supupphitavanasaṇḍantaraṁ abhivāyati; evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṁ. Idaṁ, mahārāja, vāyussa paṭhamaṁ aṅgaṁ gahetabbaṁ. Puna caparaṁ, mahārāja, vāyu dharaṇīruhapādapaga …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<p id="mil7p4p4c0p2">
<span class="pali m-text">Opammakathāpañha</span><br />
</p>
<p id="mil7p4p4c0p3">
<span class="pali m-text">Pathavīvagga</span><br />
</p>
<section id="vayungapanha">
<span id="mil7p4p4c0p4"></span><h2><span class="pali m-text">4. Vāyuṅgapañha</span></h2>
<p id="mil7p4p4c1p1">
<span class="pali m-text">“Bhante nāgasena, ‘vāyussa pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti?</span><br />
</p>
<p id="mil7p4p4c1p2">
<span class="pali m-text">“Yathā, mahārāja, vāyu supupphitavanasaṇḍantaraṁ abhivāyati;</span><br />
</p>
<p id="mil7p4p4c1p3">
<span class="pali m-text">evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṁ.</span><br />
</p>
<p id="mil7p4p4c1p4">
<span class="pali m-text">Idaṁ, mahārāja, vāyussa paṭhamaṁ aṅgaṁ gahetabbaṁ.</span><br />
</p>
<p id="mil7p4p4c2p1">
<span class="pali m-text">Puna caparaṁ, mahārāja, vāyu dharaṇīruhapādapagaṇe mathayati;</span><br />
</p>
<p id="mil7p4p4c2p2">
<span class="pali m-text">evameva kho, mahārāja, yoginā yogāvacarena vanantaragatena saṅkhāre vicinantena kilesā mathayitabbā.</span><br />
</p>
<p id="mil7p4p4c2p3">
<span class="pali m-text">Idaṁ, mahārāja, vāyussa dutiyaṁ aṅgaṁ gahetabbaṁ.</span><br />
</p>
<p id="mil7p4p4c3p1">
<span class="pali m-text">Puna caparaṁ, mahārāja, vāyu ākāse carati;</span><br />
</p>
<p id="mil7p4p4c3p2">
<span class="pali m-text">evameva kho, mahārāja, yoginā yogāvacarena lokuttaradhammesu mānasaṁ sañcārayitabbaṁ.</span><br />
</p>
<p id="mil7p4p4c3p3">
<span class="pali m-text">Idaṁ, mahārāja, vāyussa tatiyaṁ aṅgaṁ gahetabbaṁ.</span><br />
</p>
<p id="mil7p4p4c4p1">
<span class="pali m-text">Puna caparaṁ, mahārāja, vāyu gandhaṁ anubhavati;</span><br />
</p>
<p id="mil7p4p4c4p2">
<span class="pali m-text">evameva kho, mahārāja, yoginā yogāvacarena attano sīlavarasurabhigandho anubhavitabbo.</span><br />
</p>
<p id="mil7p4p4c4p3">
<span class="pali m-text">Idaṁ, mahārāja, vāyussa catutthaṁ aṅgaṁ gahetabbaṁ.</span><br />
</p>
<p id="mil7p4p4c5p1">
<span class="pali m-text">Puna caparaṁ, mahārāja, vāyu nirālayo aniketavāsī;</span><br />
</p>
<p id="mil7p4p4c5p2">
<span class="pali m-text">evameva kho, mahārāja, yoginā yogāvacarena nirālayamaniketamasanthavena sabbattha vimuttena bhavitabbaṁ.</span><br />
</p>
<p id="mil7p4p4c5p3">
<span class="pali m-text">Idaṁ, mahārāja, vāyussa pañcamaṁ aṅgaṁ gahetabbaṁ.</span><br />
</p>
<p id="mil7p4p4c5p4">
<span class="pali m-text">Bhāsitampetaṁ, mahārāja, bhagavatā devātidevena suttanipāte—</span><br />
</p>
<p id="mil7p4p4c6p1">
<span class="pali m-text">‘Santhavāto bhayaṁ jātaṁ,</span><br />
</p>
<p id="mil7p4p4c6p2">
<span class="pali m-text">niketā jāyate rajo;</span><br />
</p>
<p id="mil7p4p4c6p3">
<span class="pali m-text">Aniketamasanthavaṁ,</span><br />
</p>
<p id="mil7p4p4c6p4">
<span class="pali m-text">etaṁ ve munidassanan’”ti.</span><br />
</p>
<p id="mil7p4p4c7p1">
<span class="pali m-text">Vāyuṅgapañho catuttho.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>