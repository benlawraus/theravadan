<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv11 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0011p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv11-index.html">kv11</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0011p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0011p0007.html">Next</a></div>
</div>
<p id="kv11p6c0p2">
<span class="pali m-text">Mahāpaṇṇāsaka</span><br />
</p>
<p id="kv11p6c0p3">
<span class="pali m-text">Ekādasamavagga</span><br />
</p>
<section id="samadhikatha">
<span id="kv11p6c0p4"></span><h2><span class="pali m-text">Samādhikathā</span></h2>
<p id="kv11p6c1p1">
<span class="pali m-text">Cittasantati samādhīti?</span><br />
</p>
<p id="kv11p6c1p2">
<span class="pali m-text">Āmantā.</span><br />
</p>
<p id="kv11p6c1p3">
<span class="pali m-text">Atītā cittasantati samādhīti?</span><br />
</p>
<p id="kv11p6c1p4">
<span class="pali m-text">Na hevaṁ vattabbe …pe…</span><br />
</p>
<p id="kv11p6c1p5">
<span class="pali m-text">cittasantati samādhīti?</span><br />
</p>
<p id="kv11p6c1p6">
<span class="pali m-text">Āmantā.</span><br />
</p>
<p id="kv11p6c1p7">
<span class="pali m-text">Anāgatā cittasantati samādhīti?</span><br />
</p>
<p id="kv11p6c1p8">
<span class="pali m-text">Na hevaṁ vattabbe …pe…</span><br />
</p>
<p id="kv11p6c1p9">
<span class="pali m-text">cittasantati samādhīti?</span><br />
</p>
<p id="kv11p6c1p10">
<span class="pali m-text">Āmantā.</span><br />
</p>
<p id="kv11p6c1p11">
<span class="pali m-text">Nanu atītaṁ niruddhaṁ anāgataṁ ajātanti?</span><br />
</p>
<p id="kv11p6c1p12">
<span class="pali m-text">Āmantā.</span><br />
</p>
<p id="kv11p6c1p13">
<span class="pali m-text">Hañci atītaṁ niruddhaṁ anāgataṁ ajātaṁ, no ca vata re vattabbe—</span><br />
</p>
<p id="kv11p6c1p14">
<span class="pali m-text">“cittasantati samādhī”ti.</span><br />
</p>
<p id="kv11p6c2p1">
<span class="pali m-text">Ekacittakkhaṇiko samādhīti?</span><br />
</p>
<p id="kv11p6c2p2">
<span class="pali m-text">Āmantā.</span><br />
</p>
<p id="kv11p6c2p3">
<span class="pali m-text">Cakkhuviññāṇasamaṅgī samāpannoti?</span><br />
</p>
<p id="kv11p6c2p4">
<span class="pali m-text">Na hevaṁ vattabbe …pe…</span><br />
</p>
<p id="kv11p6c2p5">
<span class="pali m-text">sotaviññāṇasamaṅgī …pe…</span><br />
</p>
<p id="kv11p6c2p6">
<span class="pali m-text">ghānaviññāṇasamaṅgī …</span><br />
</p>
<p id="kv11p6c2p7">
<span class="pali m-text">jivhāviññāṇasamaṅgī …</span><br />
</p>
<p id="kv11p6c2p8">
<span class="pali m-text">kāyaviññāṇasamaṅgī …pe…</span><br />
</p>
<p id="kv11p6c2p9">
<span class="pali m-text">akusalacittasamaṅgī …pe…</span><br />
</p>
<p id="kv11p6c2p10">
<span class="pali m-text">rāgasahagatacittasamaṅgī …pe…</span><br />
</p>
<p id="kv11p6c2p11">
<span class="pali m-text">dosasahagatacittasamaṅgī …pe…</span><br />
</p>
<p id="kv11p6c2p12">
<span class="pali m-text">mohasahagatacittasamaṅgī …pe…</span><br />
</p>
<p id="kv11p6c2p13">
<span class="pali m-text">anottappasahagatacittasamaṅgī samāpannoti?</span><br />
</p>
<p id="kv11p6c2p14">
<span class="pali m-text">Na hevaṁ vattabbe …pe….</span><br />
</p>
<p id="kv11p6c3p1">
<span class="pali m-text">Cittasantati samādhīti?</span><br />
</p>
<p id="kv11p6c3p2">
<span class="pali m-text">Āmantā.</span><br />
</p>
<p id="kv11p6c3p3">
<span class="pali m-text">Akusalacittasantati samādhīti?</span><br />
</p>
<p id="kv11p6c3p4">
<span class="pali m-text">Na hevaṁ vattabbe …pe…</span><br />
</p>
<p id="kv11p6c3p5">
<span class="pali m-text">rāgasahagatā …pe…</span><br />
</p>
<p id="kv11p6c3p6">
<span class="pali m-text">dosasahagatā …pe…</span><br />
</p>
<p id="kv11p6c3p7">
<span class="pali m-text">mohasahagatā …pe…</span><br />
</p>
<p id="kv11p6c3p8">
<span class="pali m-text">anottappasahagatā cittasantati samādhīti?</span><br />
</p>
<p id="kv11p6c3p9">
<span class="pali m-text">Na hevaṁ vattabbe …pe….</span><br />
</p>
<p id="kv11p6c4p1">
<span class="pali m-text">Na vattabbaṁ—</span><br />
</p>
<p id="kv11p6c4p2">
<span class="pali m-text">“cittasantati samādhī”ti?</span><br />
</p>
<p id="kv11p6c4p3">
<span class="pali m-text">Āmantā.</span><br />
</p>
<p id="kv11p6c4p4">
<span class="pali m-text">Nanu vuttaṁ bhagavatā—</span><br />
</p>
<p id="kv11p6c4p5">
<span class="pali m-text">“ahaṁ kho, āvuso nigaṇṭhā, pahomi aniñjamāno kāyena, abhāsamāno vācaṁ, satta rattindivāni ekantasukhaṁ paṭisaṁvedī viharitun”ti.</span><br />
</p>
<p id="kv11p6c4p6">
<span class="pali m-text">Attheva suttantoti?</span><br />
</p>
<p id="kv11p6c4p7">
<span class="pali m-text">Āmantā.</span><br />
</p>
<p id="kv11p6c4p8">
<span class="pali m-text">Tena hi cittasantati samādhīti.</span><br />
</p>
<p id="kv11p6c4p9">
<span class="pali m-text">Samādhikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0011p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0011p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>