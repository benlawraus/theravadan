<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily007p007p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily007p007p00bz.html" />
  <meta property="og:description" content="Opammakathāpañha Makkaṭakavagga 10. Tacchakaṅgapañha “Bhante nāgasena, ‘tacchakassa dve aṅgāni gahetabbānī’ti yaṁ vadesi, katamāni tāni dve aṅgāni gahetabbānī”ti? “Yathā, mahārāja, tacchako kāḷasuttaṁ anulometvā rukkhaṁ tacchati; evameva kho, mahārāja, yoginā yogāvacarena jinasāsanamanulomayitvā sīlapathaviyaṁ patiṭṭhahitvā saddhāhatthena paññāvāsiṁ gahetvā kilesā tacchetabbā. Idaṁ, mahārāja, tacchakassa paṭhama …" />
  <meta name="twitter:description" content="Opammakathāpañha Makkaṭakavagga 10. Tacchakaṅgapañha “Bhante nāgasena, ‘tacchakassa dve aṅgāni gahetabbānī’ti yaṁ vadesi, katamāni tāni dve aṅgāni gahetabbānī”ti? “Yathā, mahārāja, tacchako kāḷasuttaṁ anulometvā rukkhaṁ tacchati; evameva kho, mahārāja, yoginā yogāvacarena jinasāsanamanulomayitvā sīlapathaviyaṁ patiṭṭhahitvā saddhāhatthena paññāvāsiṁ gahetvā kilesā tacchetabbā. Idaṁ, mahārāja, tacchakassa paṭhama …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="opammakathapanha">
<h2><a href="#opammakathapanha">Opammakathāpañha</a></h2>
<section id="makkatakavagga">
<h3><a href="#makkatakavagga">Makkaṭakavagga</a></h3>
<section id="tacchakangapanha">
<h4><a href="#tacchakangapanha">10. Tacchakaṅgapañha</a></h4>
<p id="mil7p7p10c1p1">
<span class="m-text m-primary">“Bhante nāgasena, ‘tacchakassa dve aṅgāni gahetabbānī’ti yaṁ vadesi, katamāni tāni dve aṅgāni gahetabbānī”ti?</span><br />
</p>
<p id="mil7p7p10c1p2">
<span class="m-text m-primary">“Yathā, mahārāja, tacchako kāḷasuttaṁ anulometvā rukkhaṁ tacchati;</span><br />
</p>
<p id="mil7p7p10c1p3">
<span class="m-text m-primary">evameva kho, mahārāja, yoginā yogāvacarena jinasāsanamanulomayitvā sīlapathaviyaṁ patiṭṭhahitvā saddhāhatthena paññāvāsiṁ gahetvā kilesā tacchetabbā.</span><br />
</p>
<p id="mil7p7p10c1p4">
<span class="m-text m-primary">Idaṁ, mahārāja, tacchakassa paṭhamaṁ aṅgaṁ gahetabbaṁ.</span><br />
</p>
<p id="mil7p7p10c2p1">
<span class="m-text m-primary">Puna caparaṁ, mahārāja, tacchako phegguṁ apaharitvā sāramādiyati;</span><br />
</p>
<p id="mil7p7p10c2p2">
<span class="m-text m-primary">evameva kho, mahārāja, yoginā yogāvacarena sassataṁ ucchedaṁ taṁ jīvaṁ taṁ sarīraṁ aññaṁ jīvaṁ aññaṁ sarīraṁ taduttamaṁ aññaduttamaṁ akatamabhabbaṁ apurisakāraṁ abrahmacariyavāsaṁ sattavināsaṁ navasattapātubhāvaṁ saṅkhārasassatabhāvaṁ yo karoti, so paṭisaṁvedeti, añño karoti, añño paṭisaṁvedeti, kammaphaladassanā ca kiriyaphaladiṭṭhi ca iti evarūpāni ceva aññāni ca vivādapathāni apanetvā saṅkhārānaṁ sabhāvaṁ paramasuññataṁ nirīhanijjīvataṁ accantaṁ suññataṁ ādiyitabbaṁ.</span><br />
</p>
<p id="mil7p7p10c2p3">
<span class="m-text m-primary">Idaṁ, mahārāja, tacchakassa dutiyaṁ aṅgaṁ gahetabbaṁ.</span><br />
</p>
<p id="mil7p7p10c2p4">
<span class="m-text m-primary">Bhāsitampetaṁ, mahārāja, bhagavatā devātidevena suttanipāte—</span><br />
</p>
<p id="mil7p7p10c3p1">
<span class="m-text m-primary">‘Kāraṇḍavaṁ niddhamatha,</span><br />
</p>
<p id="mil7p7p10c3p2">
<span class="m-text m-primary">Kasambuṁ apakassatha;</span><br />
</p>
<p id="mil7p7p10c3p3">
<span class="m-text m-primary">Tato palāpe vāhetha,</span><br />
</p>
<p id="mil7p7p10c3p4">
<span class="m-text m-primary">Assamaṇe samaṇamānine.</span><br />
</p>
<p id="mil7p7p10c4p1">
<span class="m-text m-primary">Niddhamitvāna pāpicche,</span><br />
</p>
<p id="mil7p7p10c4p2">
<span class="m-text m-primary">pāpaācāragocare;</span><br />
</p>
<p id="mil7p7p10c4p3">
<span class="m-text m-primary">Suddhā suddhehi saṁvāsaṁ,</span><br />
</p>
<p id="mil7p7p10c4p4">
<span class="m-text m-primary">kappayavho patissatā;</span><br />
</p>
<p id="mil7p7p10c4p5">
<span class="m-text m-primary">Tato samaggā nipakā,</span><br />
</p>
<p id="mil7p7p10c4p6">
<span class="m-text m-primary">dukkhassantaṁ karissathā’”ti.</span><br />
</p>
<p id="mil7p7p10c5p1">
<span class="m-text m-primary">Tacchakaṅgapañho dasamo.</span><br />
</p>
<p id="mil7p7p10c6p1">
<span class="m-text m-primary">Makkaṭakavaggo chaṭṭho.</span><br />
</p>
<p id="mil7p7p10c7p1">
<span class="m-text m-primary">Tassuddānaṁ</span><br />
</p>
<p id="mil7p7p10c8p1">
<span class="m-text m-primary">Makkaṭo dārako kummo,</span><br />
</p>
<p id="mil7p7p10c8p2">
<span class="m-text m-primary">vanaṁ rukkho ca pañcamo;</span><br />
</p>
<p id="mil7p7p10c8p3">
<span class="m-text m-primary">Megho maṇi māgaviko,</span><br />
</p>
<p id="mil7p7p10c8p4">
<span class="m-text m-primary">bāḷisī tacchakena cāti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>