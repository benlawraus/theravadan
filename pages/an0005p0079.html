<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.79 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0079.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.79
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0078.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0080.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.79</span></p>
<p id="an5p79c0p2">
<span class="pali m-text">8. Yodhājīvavagga</span><br />
<span class="sujato m-text">8. Warriors</span><br />
</p>
<section id="tatiyaanagatabhayasutta">
<span id="an5p79c0p3"></span><h2><span class="pali m-text">Tatiyaanāgatabhayasutta</span></h2>
<p><span class="sujato m-text">Future Perils (3rd)</span></p>
<p id="an5p79c1p1">
<span class="pali m-text">“Pañcimāni, bhikkhave, anāgatabhayāni etarahi asamuppannāni āyatiṁ samuppajjissanti.</span><br />
<span class="sujato m-text">“Mendicants, these five future perils have not currently arisen, but they will arise in the future.</span><br />
</p>
<p id="an5p79c1p2">
<span class="pali m-text">Tāni vo paṭibujjhitabbāni;</span><br />
<span class="sujato m-text">You should look out for them</span><br />
</p>
<p id="an5p79c1p3">
<span class="pali m-text">paṭibujjhitvā ca tesaṁ pahānāya vāyamitabbaṁ.</span><br />
<span class="sujato m-text">and try to give them up.</span><br />
</p>
<p id="an5p79c2p1">
<span class="pali m-text">Katamāni pañca?</span><br />
<span class="sujato m-text">What five?</span><br />
</p>
<p id="an5p79c2p2">
<span class="pali m-text">Bhavissanti, bhikkhave, bhikkhū anāgatamaddhānaṁ abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">In a future time there will be mendicants who have not developed their physical endurance, ethics, mind, and wisdom.</span><br />
</p>
<p id="an5p79c2p3">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā aññe upasampādessanti.</span><br />
<span class="sujato m-text">They will ordain others,</span><br />
</p>
<p id="an5p79c2p4">
<span class="pali m-text">Tepi na sakkhissanti vinetuṁ adhisīle adhicitte adhipaññāya.</span><br />
<span class="sujato m-text">but be unable to guide them in the higher ethics, mind, and wisdom.</span><br />
</p>
<p id="an5p79c2p5">
<span class="pali m-text">Tepi bhavissanti abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">They too will not develop their physical endurance, ethics, mind, and wisdom.</span><br />
</p>
<p id="an5p79c2p6">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā aññe upasampādessanti.</span><br />
<span class="sujato m-text">They too will ordain others,</span><br />
</p>
<p id="an5p79c2p7">
<span class="pali m-text">Tepi na sakkhissanti vinetuṁ adhisīle adhicitte adhipaññāya.</span><br />
<span class="sujato m-text">but be unable to guide them in the higher ethics, mind, and wisdom.</span><br />
</p>
<p id="an5p79c2p8">
<span class="pali m-text">Tepi bhavissanti abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">They too will not develop their physical endurance, ethics, mind, and wisdom.</span><br />
</p>
<p id="an5p79c2p9">
<span class="pali m-text">Iti kho, bhikkhave, dhammasandosā vinayasandoso;</span><br />
<span class="sujato m-text">And that is how corrupt training comes from corrupt teachings,</span><br />
</p>
<p id="an5p79c2p10">
<span class="pali m-text">vinayasandosā dhammasandoso.</span><br />
<span class="sujato m-text">and corrupt teachings come from corrupt training.</span><br />
</p>
<p id="an5p79c2p11">
<span class="pali m-text">Idaṁ, bhikkhave, paṭhamaṁ anāgatabhayaṁ etarahi asamuppannaṁ āyatiṁ samuppajjissati.</span><br />
<span class="sujato m-text">This is the first future peril that has not currently arisen, but will arise in the future …</span><br />
</p>
<p id="an5p79c2p12">
<span class="pali m-text">Taṁ vo paṭibujjhitabbaṁ;</span><br />
</p>
<p id="an5p79c2p13">
<span class="pali m-text">paṭibujjhitvā ca tassa pahānāya vāyamitabbaṁ.</span><br />
</p>
<p id="an5p79c3p1">
<span class="pali m-text">Puna caparaṁ, bhikkhave, bhavissanti bhikkhū anāgatamaddhānaṁ abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">Furthermore, in a future time there will be mendicants who have not developed their physical endurance, ethics, mind, and wisdom.</span><br />
</p>
<p id="an5p79c3p2">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā aññesaṁ nissayaṁ dassanti.</span><br />
<span class="sujato m-text">They will give dependence to others,</span><br />
</p>
<p id="an5p79c3p3">
<span class="pali m-text">Tepi na sakkhissanti vinetuṁ adhisīle adhicitte adhipaññāya.</span><br />
<span class="sujato m-text">but be unable to guide them in the higher ethics, mind, and wisdom.</span><br />
</p>
<p id="an5p79c3p4">
<span class="pali m-text">Tepi bhavissanti abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">They too will not develop their physical endurance, ethics, mind, and wisdom.</span><br />
</p>
<p id="an5p79c3p5">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā aññesaṁ nissayaṁ dassanti.</span><br />
<span class="sujato m-text">They too will give dependence to others,</span><br />
</p>
<p id="an5p79c3p6">
<span class="pali m-text">Tepi na sakkhissanti vinetuṁ adhisīle adhicitte adhipaññāya.</span><br />
<span class="sujato m-text">but be unable to guide them in the higher ethics, mind, and wisdom.</span><br />
</p>
<p id="an5p79c3p7">
<span class="pali m-text">Tepi bhavissanti abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">They too will not develop their physical endurance, ethics, mind, and wisdom.</span><br />
</p>
<p id="an5p79c3p8">
<span class="pali m-text">Iti kho, bhikkhave, dhammasandosā vinayasandoso;</span><br />
<span class="sujato m-text">And that is how corrupt training comes from corrupt teachings,</span><br />
</p>
<p id="an5p79c3p9">
<span class="pali m-text">vinayasandosā dhammasandoso.</span><br />
<span class="sujato m-text">and corrupt teachings come from corrupt training.</span><br />
</p>
<p id="an5p79c3p10">
<span class="pali m-text">Idaṁ, bhikkhave, dutiyaṁ anāgatabhayaṁ etarahi asamuppannaṁ āyatiṁ samuppajjissati.</span><br />
<span class="sujato m-text">This is the second future peril that has not currently arisen, but will arise in the future …</span><br />
</p>
<p id="an5p79c3p11">
<span class="pali m-text">Taṁ vo paṭibujjhitabbaṁ;</span><br />
</p>
<p id="an5p79c3p12">
<span class="pali m-text">paṭibujjhitvā ca tassa pahānāya vāyamitabbaṁ.</span><br />
</p>
<p id="an5p79c4p1">
<span class="pali m-text">Puna caparaṁ, bhikkhave, bhavissanti bhikkhū anāgatamaddhānaṁ abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">Furthermore, in a future time there will be mendicants who have not developed their physical endurance, ethics, mind, and wisdom.</span><br />
</p>
<p id="an5p79c4p2">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā abhidhammakathaṁ vedallakathaṁ kathentā kaṇhadhammaṁ okkamamānā na bujjhissanti.</span><br />
<span class="sujato m-text">In discussion about the teachings and classifications they’ll fall into dark ideas without realizing it.</span><br />
</p>
<p id="an5p79c4p3">
<span class="pali m-text">Iti kho, bhikkhave, dhammasandosā vinayasandoso;</span><br />
<span class="sujato m-text">And that is how corrupt training comes from corrupt teachings,</span><br />
</p>
<p id="an5p79c4p4">
<span class="pali m-text">vinayasandosā dhammasandoso.</span><br />
<span class="sujato m-text">and corrupt teachings come from corrupt training.</span><br />
</p>
<p id="an5p79c4p5">
<span class="pali m-text">Idaṁ, bhikkhave, tatiyaṁ anāgatabhayaṁ etarahi asamuppannaṁ āyatiṁ samuppajjissati.</span><br />
<span class="sujato m-text">This is the third future peril that has not currently arisen, but will arise in the future …</span><br />
</p>
<p id="an5p79c4p6">
<span class="pali m-text">Taṁ vo paṭibujjhitabbaṁ;</span><br />
</p>
<p id="an5p79c4p7">
<span class="pali m-text">paṭibujjhitvā ca tassa pahānāya vāyamitabbaṁ.</span><br />
</p>
<p id="an5p79c5p1">
<span class="pali m-text">Puna caparaṁ, bhikkhave, bhavissanti bhikkhū anāgatamaddhānaṁ abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">Furthermore, in a future time there will be mendicants who have not developed their physical endurance, ethics, mind, and wisdom.</span><br />
</p>
<p id="an5p79c5p2">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā ye te suttantā tathāgatabhāsitā gambhīrā gambhīratthā lokuttarā suññatāppaṭisaṁyuttā, tesu bhaññamānesu na sussūsissanti, na sotaṁ odahissanti, na aññā cittaṁ upaṭṭhapessanti, na ca te dhamme uggahetabbaṁ pariyāpuṇitabbaṁ maññissanti.</span><br />
<span class="sujato m-text">When discourses spoken by the Realized One—deep, profound, transcendent, dealing with emptiness—are being recited they won’t want to listen. They won’t actively listen or try to understand, nor will they think those teachings are worth learning and memorizing.</span><br />
</p>
<p id="an5p79c5p3">
<span class="pali m-text">Ye pana te suttantā kavitā kāveyyā cittakkharā cittabyañjanā bāhirakā sāvakabhāsitā, tesu bhaññamānesu sussūsissanti, sotaṁ odahissanti, aññā cittaṁ upaṭṭhapessanti, te ca dhamme uggahetabbaṁ pariyāpuṇitabbaṁ maññissanti.</span><br />
<span class="sujato m-text">But when discourses composed by poets—poetry, with fancy words and phrases, composed by outsiders or spoken by disciples—are being recited they will want to listen. They’ll actively listen and try to understand, and they’ll think those teachings are worth learning and memorizing.</span><br />
</p>
<p id="an5p79c5p4">
<span class="pali m-text">Iti kho, bhikkhave, dhammasandosā vinayasandoso;</span><br />
<span class="sujato m-text">And that is how corrupt training comes from corrupt teachings,</span><br />
</p>
<p id="an5p79c5p5">
<span class="pali m-text">vinayasandosā dhammasandoso.</span><br />
<span class="sujato m-text">and corrupt teachings come from corrupt training.</span><br />
</p>
<p id="an5p79c5p6">
<span class="pali m-text">Idaṁ, bhikkhave, catutthaṁ anāgatabhayaṁ etarahi asamuppannaṁ āyatiṁ samuppajjissati.</span><br />
<span class="sujato m-text">This is the fourth future peril that has not currently arisen, but will arise in the future …</span><br />
</p>
<p id="an5p79c5p7">
<span class="pali m-text">Taṁ vo paṭibujjhitabbaṁ;</span><br />
</p>
<p id="an5p79c5p8">
<span class="pali m-text">paṭibujjhitvā ca tassa pahānāya vāyamitabbaṁ.</span><br />
</p>
<p id="an5p79c6p1">
<span class="pali m-text">Puna caparaṁ, bhikkhave, bhavissanti bhikkhū anāgatamaddhānaṁ abhāvitakāyā abhāvitasīlā abhāvitacittā abhāvitapaññā.</span><br />
<span class="sujato m-text">Furthermore, in a future time there will be mendicants who have not developed their physical endurance, ethics, mind, and wisdom.</span><br />
</p>
<p id="an5p79c6p2">
<span class="pali m-text">Te abhāvitakāyā samānā abhāvitasīlā abhāvitacittā abhāvitapaññā therā bhikkhū bāhulikā bhavissanti sāthalikā okkamane pubbaṅgamā paviveke nikkhittadhurā, na vīriyaṁ ārabhissanti appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">The senior mendicants will be indulgent and slack, leaders in backsliding, neglecting seclusion, not rousing energy for attaining the unattained, achieving the unachieved, and realizing the unrealized.</span><br />
</p>
<p id="an5p79c6p3">
<span class="pali m-text">Tesaṁ pacchimā janatā diṭṭhānugatiṁ āpajjissati.</span><br />
<span class="sujato m-text">Those who come after them will follow their example.</span><br />
</p>
<p id="an5p79c6p4">
<span class="pali m-text">Sāpi bhavissati bāhulikā sāthalikā okkamane pubbaṅgamā paviveke nikkhittadhurā, na vīriyaṁ ārabhissati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">They too will become indulgent and slack, leaders in backsliding, neglecting seclusion, not rousing energy for attaining the unattained, achieving the unachieved, and realizing the unrealized.</span><br />
</p>
<p id="an5p79c6p5">
<span class="pali m-text">Iti kho, bhikkhave, dhammasandosā vinayasandoso;</span><br />
<span class="sujato m-text">And that is how corrupt training comes from corrupt teachings,</span><br />
</p>
<p id="an5p79c6p6">
<span class="pali m-text">vinayasandosā dhammasandoso.</span><br />
<span class="sujato m-text">and corrupt teachings come from corrupt training.</span><br />
</p>
<p id="an5p79c6p7">
<span class="pali m-text">Idaṁ, bhikkhave, pañcamaṁ anāgatabhayaṁ etarahi asamuppannaṁ āyatiṁ samuppajjissati.</span><br />
<span class="sujato m-text">This is the fifth future peril that has not currently arisen, but will arise in the future …</span><br />
</p>
<p id="an5p79c6p8">
<span class="pali m-text">Taṁ vo paṭibujjhitabbaṁ;</span><br />
</p>
<p id="an5p79c6p9">
<span class="pali m-text">paṭibujjhitvā ca tassa pahānāya vāyamitabbaṁ.</span><br />
</p>
<p id="an5p79c7p1">
<span class="pali m-text">Imāni kho, bhikkhave, pañca anāgatabhayāni etarahi asamuppannāni āyatiṁ samuppajjissanti.</span><br />
<span class="sujato m-text">These are the five future perils that have not currently arisen, but will arise in the future.</span><br />
</p>
<p id="an5p79c7p2">
<span class="pali m-text">Tāni vo paṭibujjhitabbāni;</span><br />
<span class="sujato m-text">You should look out for them,</span><br />
</p>
<p id="an5p79c7p3">
<span class="pali m-text">paṭibujjhitvā ca tesaṁ pahānāya vāyamitabban”ti.</span><br />
<span class="sujato m-text">and try to give them up.”</span><br />
</p>
<p id="an5p79c7p4">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0078.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0080.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>