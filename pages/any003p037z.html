<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p037z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p037z.html" />
  <meta property="og:description" content="Translators: sujato Numbered Discourses 3.91 9. Samaṇavagga 9. Ascetics 91. Saṅkavāsutta At Paṅkadhā Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena saṅkavā nāma kosalānaṁ nigamo tadavasari. At one time the Buddha was wandering in the land of the Kosalans together with a …" />
  <meta name="twitter:description" content="Translators: sujato Numbered Discourses 3.91 9. Samaṇavagga 9. Ascetics 91. Saṅkavāsutta At Paṅkadhā Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena saṅkavā nāma kosalānaṁ nigamo tadavasari. At one time the Buddha was wandering in the land of the Kosalans together with a …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.91</span></p>
<p id="an3p91c0p2">
<span class="pali m-text">9. Samaṇavagga</span><br />
<span class="sujato m-text">9. Ascetics</span><br />
</p>
<section id="sankavasutta">
<span id="an3p91c0p3"></span><h2><span class="pali m-text">91. Saṅkavāsutta</span></h2>
<p><span class="sujato m-text">At Paṅkadhā</span></p>
<p id="an3p91c1p1">
<span class="pali m-text">Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena saṅkavā nāma kosalānaṁ nigamo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants. He arrived at a town of the Kosalans named Paṅkadhā,</span><br />
</p>
<p id="an3p91c1p2">
<span class="pali m-text">Tatra sudaṁ bhagavā saṅkavāyaṁ viharati.</span><br />
<span class="sujato m-text">and stayed there.</span><br />
</p>
<p id="an3p91c1p3">
<span class="pali m-text">Tena kho pana samayena kassapagotto nāma bhikkhu saṅkavāyaṁ āvāsiko hoti.</span><br />
<span class="sujato m-text">Now, at that time a monk called Kassapagotta was resident at Paṅkadhā.</span><br />
</p>
<p id="an3p91c1p4">
<span class="pali m-text">Tatra sudaṁ bhagavā sikkhāpadapaṭisaṁyuttāya dhammiyā kathāya bhikkhū sandasseti samādapeti samuttejeti sampahaṁseti.</span><br />
<span class="sujato m-text">There the Buddha educated, encouraged, fired up, and inspired the mendicants with a Dhamma talk about the training rules.</span><br />
</p>
<p id="an3p91c1p5">
<span class="pali m-text">Atha kho kassapagottassa bhikkhuno bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
<span class="sujato m-text">Kassapagotta became quite impatient and bitter, thinking,</span><br />
</p>
<p id="an3p91c1p6">
<span class="pali m-text">“adhisallikhatevāyaṁ samaṇo”ti.</span><br />
<span class="sujato m-text">“This ascetic is much too strict.”</span><br />
</p>
<p id="an3p91c1p7">
<span class="pali m-text">Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi.</span><br />
<span class="sujato m-text">When the Buddha had stayed in Paṅkadhā as long as he wished, he set out for Rājagaha.</span><br />
</p>
<p id="an3p91c1p8">
<span class="pali m-text">Anupubbena cārikaṁ caramāno yena rājagahaṁ tadavasari.</span><br />
<span class="sujato m-text">Traveling stage by stage, he arrived at Rājagaha,</span><br />
</p>
<p id="an3p91c1p9">
<span class="pali m-text">Tatra sudaṁ bhagavā rājagahe viharati.</span><br />
<span class="sujato m-text">and stayed there.</span><br />
</p>
<p id="an3p91c2p1">
<span class="pali m-text">Atha kho kassapagottassa bhikkhuno acirapakkantassa bhagavato ahudeva kukkuccaṁ ahu vippaṭisāro:</span><br />
<span class="sujato m-text">Soon after the Buddha left, Kassapagotta became quite remorseful and regretful, thinking,</span><br />
</p>
<p id="an3p91c2p2">
<span class="pali m-text">“alābhā vata me, na vata me lābhā; dulladdhaṁ vata me, na vata me suladdhaṁ;</span><br />
<span class="sujato m-text">“It’s my loss, my misfortune,</span><br />
</p>
<p id="an3p91c2p3">
<span class="pali m-text">yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
<span class="sujato m-text">that when the Buddha was talking about the training rules I became quite impatient and bitter, thinking</span><br />
</p>
<p id="an3p91c2p4">
<span class="pali m-text">‘adhisallikhatevāyaṁ samaṇo’ti.</span><br />
<span class="sujato m-text">he was much too strict.</span><br />
</p>
<p id="an3p91c2p5">
<span class="pali m-text">Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan”ti.</span><br />
<span class="sujato m-text">Why don’t I go to the Buddha and confess my mistake to him?”</span><br />
</p>
<p id="an3p91c2p6">
<span class="pali m-text">Atha kho kassapagotto bhikkhu senāsanaṁ saṁsāmetvā pattacīvaramādāya yena rājagahaṁ tena pakkāmi.</span><br />
<span class="sujato m-text">Then Kassapagotta set his lodgings in order and, taking his bowl and robe, set out for Rājagaha.</span><br />
</p>
<p id="an3p91c2p7">
<span class="pali m-text">Anupubbena yena rājagahaṁ yena gijjhakūṭo pabbato yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kassapagotto bhikkhu bhagavantaṁ etadavoca:</span><br />
<span class="sujato m-text">Eventually he came to Rājagaha and the Vulture’s Peak. He went up to the Buddha, bowed, sat down to one side, and told him what had happened, saying:</span><br />
</p>
<p id="an3p91c3p1">
<span class="pali m-text">“Ekamidaṁ, bhante, samayaṁ bhagavā saṅkavāyaṁ viharati, saṅkavā nāma kosalānaṁ nigamo.</span><br />
</p>
<p id="an3p91c3p2">
<span class="pali m-text">Tatra, bhante, bhagavā sikkhāpadapaṭisaṁyuttāya dhammiyā kathāya bhikkhū sandassesi samādapesi samuttejesi sampahaṁsesi.</span><br />
</p>
<p id="an3p91c3p3">
<span class="pali m-text">Tassa mayhaṁ bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
</p>
<p id="an3p91c3p4">
<span class="pali m-text">‘adhisallikhatevāyaṁ samaṇo’ti.</span><br />
</p>
<p id="an3p91c3p5">
<span class="pali m-text">Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi. (…)</span><br />
</p>
<p id="an3p91c3p6">
<span class="pali m-text">Tassa mayhaṁ, bhante, acirapakkantassa bhagavato ahudeva kukkuccaṁ ahu vippaṭisāro:</span><br />
</p>
<p id="an3p91c3p7">
<span class="pali m-text">‘alābhā vata me, na vata me lābhā; dulladdhaṁ vata me, na vata me suladdhaṁ;</span><br />
</p>
<p id="an3p91c3p8">
<span class="pali m-text">yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
</p>
<p id="an3p91c3p9">
<span class="pali m-text">“adhisallikhatevāyaṁ samaṇo”ti.</span><br />
</p>
<p id="an3p91c3p10">
<span class="pali m-text">Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan’ti.</span><br />
</p>
<p id="an3p91c3p11">
<span class="pali m-text">Accayo maṁ, bhante, accagamā yathābālaṁ yathāmūḷhaṁ yathāakusalaṁ yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
<span class="sujato m-text">“I have made a mistake, sir. It was foolish, stupid, and unskillful of me to become impatient and bitter when the Buddha was educating, encouraging, firing up, and inspiring the mendicants with a Dhamma talk about the training rules, and to think,</span><br />
</p>
<p id="an3p91c3p12">
<span class="pali m-text">‘adhisallikhatevāyaṁ samaṇo’ti.</span><br />
<span class="sujato m-text">‘This ascetic is much too strict.’</span><br />
</p>
<p id="an3p91c3p13">
<span class="pali m-text">Tassa me, bhante, bhagavā accayaṁ accayato paṭiggaṇhātu, āyatiṁ saṁvarāyā”ti.</span><br />
<span class="sujato m-text">Please, sir, accept my mistake for what it is, so I will restrain myself in future.”</span><br />
</p>
<p id="an3p91c4p1">
<span class="pali m-text">“Taggha taṁ, kassapa, accayo accagamā yathābālaṁ yathāmūḷhaṁ yathāakusalaṁ, yassa te mayi sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo:</span><br />
<span class="sujato m-text">“Indeed, Kassapa, you made a mistake.</span><br />
</p>
<p id="an3p91c4p2">
<span class="pali m-text">‘adhisallikhatevāyaṁ samaṇo’ti.</span><br />
</p>
<p id="an3p91c4p3">
<span class="pali m-text">Yato ca kho tvaṁ, kassapa, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma.</span><br />
<span class="sujato m-text">But since you have recognized your mistake for what it is, and have dealt with it properly, I accept it.</span><br />
</p>
<p id="an3p91c4p4">
<span class="pali m-text">Vuddhihesā, kassapa, ariyassa vinaye yo accayaṁ accayato disvā yathādhammaṁ paṭikaroti, āyatiṁ saṁvaraṁ āpajjati.</span><br />
<span class="sujato m-text">For it is growth in the training of the Noble One to recognize a mistake for what it is, deal with it properly, and commit to restraint in the future.</span><br />
</p>
<p id="an3p91c5p1">
<span class="pali m-text">Thero cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno na vaṇṇaṁ bhaṇāmi.</span><br />
<span class="sujato m-text">Kassapa, take the case of a senior mendicant who doesn’t want to train and doesn’t praise taking up the training. They don’t encourage other mendicants who don’t want to train to take up the training. And they don’t truthfully and substantively praise at the right time those mendicants who do want to train. I don’t praise that kind of senior mendicant.</span><br />
</p>
<p id="an3p91c5p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an3p91c5p3">
<span class="pali m-text">Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti.</span><br />
<span class="sujato m-text">Because, hearing that I praised that mendicant, other mendicants might want to keep company with them. Then they might follow their example, which would be for their lasting harm and suffering.</span><br />
</p>
<p id="an3p91c5p4">
<span class="pali m-text">Tasmāhaṁ, kassapa, evarūpassa therassa bhikkhuno na vaṇṇaṁ bhaṇāmi.</span><br />
<span class="sujato m-text">That’s why I don’t praise that kind of senior mendicant.</span><br />
</p>
<p id="an3p91c6p1">
<span class="pali m-text">Majjhimo cepi, kassapa, bhikkhu hoti …pe…</span><br />
<span class="sujato m-text">Take the case of a middle mendicant who doesn’t want to train …</span><br />
</p>
<p id="an3p91c6p2">
<span class="pali m-text">navo cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno na vaṇṇaṁ bhaṇāmi.</span><br />
<span class="sujato m-text">Take the case of a junior mendicant who doesn’t want to train …</span><br />
</p>
<p id="an3p91c6p3">
<span class="pali m-text">Taṁ kissa hetu?</span><br />
</p>
<p id="an3p91c6p4">
<span class="pali m-text">Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti.</span><br />
</p>
<p id="an3p91c6p5">
<span class="pali m-text">Tasmāhaṁ, kassapa, evarūpassa navassa bhikkhuno na vaṇṇaṁ bhaṇāmi.</span><br />
<span class="sujato m-text">That’s why I don’t praise that kind of junior mendicant.</span><br />
</p>
<p id="an3p91c7p1">
<span class="pali m-text">Thero cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno vaṇṇaṁ bhaṇāmi.</span><br />
<span class="sujato m-text">Kassapa, take the case of a senior mendicant who does want to train and praises taking up the training. They encourage other mendicants who don’t want to train to take up the training. And they truthfully and substantively praise at the right time those mendicants who do want to train. I praise that kind of senior mendicant.</span><br />
</p>
<p id="an3p91c7p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an3p91c7p3">
<span class="pali m-text">Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti.</span><br />
<span class="sujato m-text">Because, hearing that I praised that mendicant, other mendicants might want to keep company with them. Then they might follow their example, which would be for their lasting welfare and happiness.</span><br />
</p>
<p id="an3p91c7p4">
<span class="pali m-text">Tasmāhaṁ, kassapa, evarūpassa therassa bhikkhuno vaṇṇaṁ bhaṇāmi.</span><br />
<span class="sujato m-text">That’s why I praise that kind of senior mendicant.</span><br />
</p>
<p id="an3p91c8p1">
<span class="pali m-text">Majjhimo cepi, kassapa, bhikkhu hoti sikkhākāmo …pe…</span><br />
<span class="sujato m-text">Take the case of a middle mendicant who wants to train …</span><br />
</p>
<p id="an3p91c8p2">
<span class="pali m-text">navo cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno vaṇṇaṁ bhaṇāmi.</span><br />
<span class="sujato m-text">Take the case of a junior mendicant who wants to train …</span><br />
</p>
<p id="an3p91c8p3">
<span class="pali m-text">Taṁ kissa hetu?</span><br />
</p>
<p id="an3p91c8p4">
<span class="pali m-text">Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti.</span><br />
</p>
<p id="an3p91c8p5">
<span class="pali m-text">Tasmāhaṁ, kassapa, evarūpassa navassa bhikkhuno vaṇṇaṁ bhaṇāmī”ti.</span><br />
<span class="sujato m-text">That’s why I praise that kind of junior mendicant.”</span><br />
</p>
<p id="an3p91c8p6">
<span class="pali m-text">Ekādasamaṁ.</span><br />
</p>
<p id="an3p91c8p7">
<span class="pali m-text">Samaṇavaggo catuttho.</span><br />
</p>
<p id="an3p91c9p0">
<span class="pali m-text">Tassuddānaṁ</span><br />
</p>
<p id="an3p91c9p1">
<span class="pali m-text">Samaṇo gadrabho khettaṁ,</span><br />
</p>
<p id="an3p91c9p2">
<span class="pali m-text">vajjiputto ca sekkhakaṁ;</span><br />
</p>
<p id="an3p91c9p3">
<span class="pali m-text">Tayo ca sikkhanā vuttā,</span><br />
</p>
<p id="an3p91c9p4">
<span class="pali m-text">dve sikkhā saṅkavāya cāti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>