<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; vb &raquo; Vibhaṅga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vby005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vibhaṅga" />
  <meta name="twitter:title" content="Vibhaṅga" />
  <meta property="og:url" content="https://theravadan.org/pages/vby005z.html" />
  <meta property="og:description" content="Indriyavibhaṅga 1. Abhidhammabhājanīya Bāvīsatindriyāni— cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ. Tattha katamaṁ cakkhundriyaṁ? Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso— idaṁ vuccati “cakkhundriyaṁ”. Tattha katamaṁ sotindriyaṁ …pe… ghānindriyaṁ …pe… jivhindriyaṁ …pe …" />
  <meta name="twitter:description" content="Indriyavibhaṅga 1. Abhidhammabhājanīya Bāvīsatindriyāni— cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ. Tattha katamaṁ cakkhundriyaṁ? Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso— idaṁ vuccati “cakkhundriyaṁ”. Tattha katamaṁ sotindriyaṁ …pe… ghānindriyaṁ …pe… jivhindriyaṁ …pe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-vb-index.html">vb</a> &raquo;
          </span>
          Vibhaṅga
        </h1>
<!-- content -->
<section id="indriyavibhanga">
<h2><a href="#indriyavibhanga">Indriyavibhaṅga</a></h2>
<section id="abhidhammabhajaniya">
<h3><a href="#abhidhammabhajaniya">1. Abhidhammabhājanīya</a></h3>
<p id="vb5c1p1">
<span class="m-text m-primary">Bāvīsatindriyāni—</span><br />
</p>
<p id="vb5c1p2">
<span class="m-text m-primary">cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ.</span><br />
</p>
<p id="vb5c2p1">
<span class="m-text m-primary">Tattha katamaṁ cakkhundriyaṁ?</span><br />
</p>
<p id="vb5c2p2">
<span class="m-text m-primary">Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb5c2p3">
<span class="m-text m-primary">idaṁ vuccati “cakkhundriyaṁ”.</span><br />
</p>
<p id="vb5c3p1">
<span class="m-text m-primary">Tattha katamaṁ sotindriyaṁ …pe…</span><br />
</p>
<p id="vb5c3p2">
<span class="m-text m-primary">ghānindriyaṁ …pe…</span><br />
</p>
<p id="vb5c3p3">
<span class="m-text m-primary">jivhindriyaṁ …pe…</span><br />
</p>
<p id="vb5c3p4">
<span class="m-text m-primary">kāyindriyaṁ?</span><br />
</p>
<p id="vb5c3p5">
<span class="m-text m-primary">Yo kāyo catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb5c3p6">
<span class="m-text m-primary">idaṁ vuccati “kāyindriyaṁ”.</span><br />
</p>
<p id="vb5c4p1">
<span class="m-text m-primary">Tattha katamaṁ manindriyaṁ?</span><br />
</p>
<p id="vb5c4p2">
<span class="m-text m-primary">Ekavidhena manindriyaṁ—</span><br />
</p>
<p id="vb5c4p3">
<span class="m-text m-primary">phassasampayuttaṁ.</span><br />
</p>
<p id="vb5c4p4">
<span class="m-text m-primary">Duvidhena manindriyaṁ—</span><br />
</p>
<p id="vb5c4p5">
<span class="m-text m-primary">atthi sahetukaṁ, atthi ahetukaṁ.</span><br />
</p>
<p id="vb5c4p6">
<span class="m-text m-primary">Tividhena manindriyaṁ—</span><br />
</p>
<p id="vb5c4p7">
<span class="m-text m-primary">atthi kusalaṁ, atthi akusalaṁ, atthi abyākataṁ.</span><br />
</p>
<p id="vb5c4p8">
<span class="m-text m-primary">Catubbidhena manindriyaṁ—</span><br />
</p>
<p id="vb5c4p9">
<span class="m-text m-primary">atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ.</span><br />
</p>
<p id="vb5c4p10">
<span class="m-text m-primary">Pañcavidhena manindriyaṁ—</span><br />
</p>
<p id="vb5c4p11">
<span class="m-text m-primary">atthi sukhindriyasampayuttaṁ, atthi dukkhindriyasampayuttaṁ, atthi somanassindriyasampayuttaṁ, atthi domanassindriyasampayuttaṁ, atthi upekkhindriyasampayuttaṁ.</span><br />
</p>
<p id="vb5c4p12">
<span class="m-text m-primary">Chabbidhena manindriyaṁ—</span><br />
</p>
<p id="vb5c4p13">
<span class="m-text m-primary">cakkhuviññāṇaṁ …pe… manoviññāṇaṁ.</span><br />
</p>
<p id="vb5c4p14">
<span class="m-text m-primary">Evaṁ chabbidhena manindriyaṁ.</span><br />
</p>
<p id="vb5c5p1">
<span class="m-text m-primary">Sattavidhena manindriyaṁ—</span><br />
</p>
<p id="vb5c5p2">
<span class="m-text m-primary">cakkhuviññāṇaṁ …pe… kāyaviññāṇaṁ, manodhātu, manoviññāṇadhātu.</span><br />
</p>
<p id="vb5c5p3">
<span class="m-text m-primary">Evaṁ sattavidhena manindriyaṁ.</span><br />
</p>
<p id="vb5c6p1">
<span class="m-text m-primary">Aṭṭhavidhena manindriyaṁ—</span><br />
</p>
<p id="vb5c6p2">
<span class="m-text m-primary">cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu.</span><br />
</p>
<p id="vb5c6p3">
<span class="m-text m-primary">Evaṁ aṭṭhavidhena manindriyaṁ.</span><br />
</p>
<p id="vb5c7p1">
<span class="m-text m-primary">Navavidhena manindriyaṁ—</span><br />
</p>
<p id="vb5c7p2">
<span class="m-text m-primary">cakkhuviññāṇaṁ …pe… kāyaviññāṇaṁ, manodhātu, manoviññāṇadhātu atthi kusalā, atthi akusalā, atthi abyākatā.</span><br />
</p>
<p id="vb5c7p3">
<span class="m-text m-primary">Evaṁ navavidhena manindriyaṁ.</span><br />
</p>
<p id="vb5c8p1">
<span class="m-text m-primary">Dasavidhena manindriyaṁ—</span><br />
</p>
<p id="vb5c8p2">
<span class="m-text m-primary">cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu atthi kusalā, atthi akusalā, atthi abyākatā.</span><br />
</p>
<p id="vb5c8p3">
<span class="m-text m-primary">Evaṁ dasavidhena manindriyaṁ …pe…</span><br />
</p>
<p id="vb5c8p4">
<span class="m-text m-primary">evaṁ bahuvidhena manindriyaṁ.</span><br />
</p>
<p id="vb5c8p5">
<span class="m-text m-primary">Idaṁ vuccati “manindriyaṁ”.</span><br />
</p>
<p id="vb5c9p1">
<span class="m-text m-primary">Tattha katamaṁ itthindriyaṁ?</span><br />
</p>
<p id="vb5c9p2">
<span class="m-text m-primary">Yaṁ itthiyā itthiliṅgaṁ itthinimittaṁ itthikuttaṁ itthākappo itthattaṁ itthibhāvo—</span><br />
</p>
<p id="vb5c9p3">
<span class="m-text m-primary">idaṁ vuccati “itthindriyaṁ”.</span><br />
</p>
<p id="vb5c10p1">
<span class="m-text m-primary">Tattha katamaṁ purisindriyaṁ?</span><br />
</p>
<p id="vb5c10p2">
<span class="m-text m-primary">Yaṁ purisassa purisaliṅgaṁ purisanimittaṁ purisakuttaṁ purisākappo purisattaṁ purisabhāvo—</span><br />
</p>
<p id="vb5c10p3">
<span class="m-text m-primary">idaṁ vuccati “purisindriyaṁ”.</span><br />
</p>
<p id="vb5c11p1">
<span class="m-text m-primary">Tattha katamaṁ jīvitindriyaṁ?</span><br />
</p>
<p id="vb5c11p2">
<span class="m-text m-primary">Jīvitindriyaṁ duvidhena—</span><br />
</p>
<p id="vb5c11p3">
<span class="m-text m-primary">atthi rūpajīvitindriyaṁ, atthi arūpajīvitindriyaṁ.</span><br />
</p>
<p id="vb5c12p1">
<span class="m-text m-primary">Tattha katamaṁ rūpajīvitindriyaṁ?</span><br />
</p>
<p id="vb5c12p2">
<span class="m-text m-primary">Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="vb5c12p3">
<span class="m-text m-primary">idaṁ vuccati “rūpajīvitindriyaṁ”.</span><br />
</p>
<p id="vb5c13p1">
<span class="m-text m-primary">Tattha katamaṁ arūpajīvitindriyaṁ?</span><br />
</p>
<p id="vb5c13p2">
<span class="m-text m-primary">Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="vb5c13p3">
<span class="m-text m-primary">idaṁ vuccati “arūpajīvitindriyaṁ”.</span><br />
</p>
<p id="vb5c13p4">
<span class="m-text m-primary">Idaṁ vuccati “jīvitindriyaṁ”.</span><br />
</p>
<p id="vb5c14p1">
<span class="m-text m-primary">Tattha katamaṁ sukhindriyaṁ?</span><br />
</p>
<p id="vb5c14p2">
<span class="m-text m-primary">Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span><br />
</p>
<p id="vb5c14p3">
<span class="m-text m-primary">idaṁ vuccati “sukhindriyaṁ”.</span><br />
</p>
<p id="vb5c15p1">
<span class="m-text m-primary">Tattha katamaṁ dukkhindriyaṁ?</span><br />
</p>
<p id="vb5c15p2">
<span class="m-text m-primary">Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br />
</p>
<p id="vb5c15p3">
<span class="m-text m-primary">idaṁ vuccati “dukkhindriyaṁ”.</span><br />
</p>
<p id="vb5c16p1">
<span class="m-text m-primary">Tattha katamaṁ somanassindriyaṁ?</span><br />
</p>
<p id="vb5c16p2">
<span class="m-text m-primary">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb5c16p3">
<span class="m-text m-primary">idaṁ vuccati “somanassindriyaṁ”.</span><br />
</p>
<p id="vb5c17p1">
<span class="m-text m-primary">Tattha katamaṁ domanassindriyaṁ?</span><br />
</p>
<p id="vb5c17p2">
<span class="m-text m-primary">Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br />
</p>
<p id="vb5c17p3">
<span class="m-text m-primary">idaṁ vuccati “domanassindriyaṁ”.</span><br />
</p>
<p id="vb5c18p1">
<span class="m-text m-primary">Tattha katamaṁ upekkhindriyaṁ?</span><br />
</p>
<p id="vb5c18p2">
<span class="m-text m-primary">Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="vb5c18p3">
<span class="m-text m-primary">idaṁ vuccati “upekkhindriyaṁ”.</span><br />
</p>
<p id="vb5c19p1">
<span class="m-text m-primary">Tattha katamaṁ saddhindriyaṁ?</span><br />
</p>
<p id="vb5c19p2">
<span class="m-text m-primary">Yā saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="vb5c19p3">
<span class="m-text m-primary">idaṁ vuccati “saddhindriyaṁ”.</span><br />
</p>
<p id="vb5c20p1">
<span class="m-text m-primary">Tattha katamaṁ vīriyindriyaṁ?</span><br />
</p>
<p id="vb5c20p2">
<span class="m-text m-primary">Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ—</span><br />
</p>
<p id="vb5c20p3">
<span class="m-text m-primary">idaṁ vuccati “vīriyindriyaṁ”.</span><br />
</p>
<p id="vb5c21p1">
<span class="m-text m-primary">Tattha katamaṁ satindriyaṁ?</span><br />
</p>
<p id="vb5c21p2">
<span class="m-text m-primary">Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="vb5c21p3">
<span class="m-text m-primary">idaṁ vuccati “satindriyaṁ”.</span><br />
</p>
<p id="vb5c22p1">
<span class="m-text m-primary">Tattha katamaṁ samādhindriyaṁ?</span><br />
</p>
<p id="vb5c22p2">
<span class="m-text m-primary">Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="vb5c22p3">
<span class="m-text m-primary">idaṁ vuccati “samādhindriyaṁ”.</span><br />
</p>
<p id="vb5c23p1">
<span class="m-text m-primary">Tattha katamaṁ paññindriyaṁ?</span><br />
</p>
<p id="vb5c23p2">
<span class="m-text m-primary">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="vb5c23p3">
<span class="m-text m-primary">idaṁ vuccati “paññindriyaṁ”.</span><br />
</p>
<p id="vb5c24p1">
<span class="m-text m-primary">Tattha katamaṁ anaññātaññassāmītindriyaṁ?</span><br />
</p>
<p id="vb5c24p2">
<span class="m-text m-primary">Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c24p3">
<span class="m-text m-primary">idaṁ vuccati “anaññātaññassāmītindriyaṁ”.</span><br />
</p>
<p id="vb5c25p1">
<span class="m-text m-primary">Tattha katamaṁ aññindriyaṁ?</span><br />
</p>
<p id="vb5c25p2">
<span class="m-text m-primary">Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c25p3">
<span class="m-text m-primary">idaṁ vuccati “aññindriyaṁ”.</span><br />
</p>
<p id="vb5c26p1">
<span class="m-text m-primary">Tattha katamaṁ aññātāvindriyaṁ?</span><br />
</p>
<p id="vb5c26p2">
<span class="m-text m-primary">Yā tesaṁ dhammānaṁ aññātāvīnaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c26p3">
<span class="m-text m-primary">idaṁ vuccati “aññātāvindriyaṁ”.</span><br />
</p>
<p id="vb5c27p1">
<span class="m-text m-primary">Abhidhammabhājanīyaṁ.</span><br />
</p>
<p id="vb5c28p0">
<span class="m-text m-primary">2. Pañhāpucchaka</span><br />
</p>
<p id="vb5c28p1">
<span class="m-text m-primary">Bāvīsatindriyāni—</span><br />
</p>
<p id="vb5c28p2">
<span class="m-text m-primary">cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ.</span><br />
</p>
<p id="vb5c29p1">
<span class="m-text m-primary">Bāvīsatīnaṁ indriyānaṁ kati kusalā, kati akusalā, kati abyākatā …pe… kati saraṇā, kati araṇā?</span><br />
</p>
<p id="vb5c30p0">
<span class="m-text m-primary">2.1. Tika</span><br />
</p>
<p id="vb5c30p1">
<span class="m-text m-primary">Dasindriyā abyākatā.</span><br />
</p>
<p id="vb5c30p2">
<span class="m-text m-primary">Domanassindriyaṁ akusalaṁ.</span><br />
</p>
<p id="vb5c30p3">
<span class="m-text m-primary">Anaññātaññassāmītindriyaṁ kusalaṁ.</span><br />
</p>
<p id="vb5c30p4">
<span class="m-text m-primary">Cattārindriyā siyā kusalā, siyā abyākatā.</span><br />
</p>
<p id="vb5c30p5">
<span class="m-text m-primary">Cha indriyā siyā kusalā, siyā akusalā, siyā abyākatā.</span><br />
</p>
<p id="vb5c31p1">
<span class="m-text m-primary">Dvādasindriyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.</span><br />
</p>
<p id="vb5c31p2">
<span class="m-text m-primary">Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.</span><br />
</p>
<p id="vb5c31p3">
<span class="m-text m-primary">Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.</span><br />
</p>
<p id="vb5c31p4">
<span class="m-text m-primary">Jīvitindriyaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi.</span><br />
</p>
<p id="vb5c32p1">
<span class="m-text m-primary">Sattindriyā nevavipākanavipākadhammadhammā.</span><br />
</p>
<p id="vb5c32p2">
<span class="m-text m-primary">Tīṇindriyā vipākā.</span><br />
</p>
<p id="vb5c32p3">
<span class="m-text m-primary">Dvindriyā vipākadhammadhammā.</span><br />
</p>
<p id="vb5c32p4">
<span class="m-text m-primary">Aññindriyaṁ siyā vipākaṁ, siyā vipākadhammadhammaṁ.</span><br />
</p>
<p id="vb5c32p5">
<span class="m-text m-primary">Navindriyā siyā vipākā, siyā vipākadhammadhammā, siyā nevavipākanavipākadhammadhammā.</span><br />
</p>
<p id="vb5c33p1">
<span class="m-text m-primary">Navindriyā upādinnupādāniyā.</span><br />
</p>
<p id="vb5c33p2">
<span class="m-text m-primary">Domanassindriyaṁ anupādinnupādāniyaṁ.</span><br />
</p>
<p id="vb5c33p3">
<span class="m-text m-primary">Tīṇindriyā anupādinnaanupādāniyā.</span><br />
</p>
<p id="vb5c33p4">
<span class="m-text m-primary">Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā.</span><br />
</p>
<p id="vb5c34p1">
<span class="m-text m-primary">Navindriyā asaṅkiliṭṭhasaṅkilesikā.</span><br />
</p>
<p id="vb5c34p2">
<span class="m-text m-primary">Domanassindriyaṁ saṅkiliṭṭhasaṅkilesikaṁ.</span><br />
</p>
<p id="vb5c34p3">
<span class="m-text m-primary">Tīṇindriyā asaṅkiliṭṭhaasaṅkilesikā.</span><br />
</p>
<p id="vb5c34p4">
<span class="m-text m-primary">Tīṇindriyā siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb5c34p5">
<span class="m-text m-primary">Cha indriyā siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb5c35p1">
<span class="m-text m-primary">Navindriyā avitakkaavicārā.</span><br />
</p>
<p id="vb5c35p2">
<span class="m-text m-primary">Domanassindriyaṁ savitakkasavicāraṁ.</span><br />
</p>
<p id="vb5c35p3">
<span class="m-text m-primary">Upekkhindriyaṁ siyā savitakkasavicāraṁ, siyā avitakkaavicāraṁ.</span><br />
</p>
<p id="vb5c35p4">
<span class="m-text m-primary">Ekādasindriyā siyā savitakkasavicārā, siyā avitakkavicāramattā, siyā avitakkaavicārā.</span><br />
</p>
<p id="vb5c36p1">
<span class="m-text m-primary">Ekādasindriyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb5c36p2">
<span class="m-text m-primary">Somanassindriyaṁ siyā pītisahagataṁ na sukhasahagataṁ na upekkhāsahagataṁ, siyā na vattabbaṁ—“pītisahagatan”ti.</span><br />
</p>
<p id="vb5c36p3">
<span class="m-text m-primary">Cha indriyā siyā pītisahagatā, siyā sukhasahagatā, siyā upekkhāsahagatā.</span><br />
</p>
<p id="vb5c36p4">
<span class="m-text m-primary">Cattārindriyā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb5c37p1">
<span class="m-text m-primary">Pannarasindriyā neva dassanena na bhāvanāya pahātabbā.</span><br />
</p>
<p id="vb5c37p2">
<span class="m-text m-primary">Domanassindriyaṁ siyā dassanena pahātabbaṁ, siyā bhāvanāya pahātabbaṁ.</span><br />
</p>
<p id="vb5c37p3">
<span class="m-text m-primary">Cha indriyā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā.</span><br />
</p>
<p id="vb5c38p1">
<span class="m-text m-primary">Pannarasindriyā neva dassanena na bhāvanāya pahātabbahetukā.</span><br />
</p>
<p id="vb5c38p2">
<span class="m-text m-primary">Domanassindriyaṁ siyā dassanena pahātabbahetukaṁ, siyā bhāvanāya pahātabbahetukaṁ.</span><br />
</p>
<p id="vb5c38p3">
<span class="m-text m-primary">Cha indriyā siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā.</span><br />
</p>
<p id="vb5c39p1">
<span class="m-text m-primary">Dasindriyā nevācayagāmināpacayagāmino.</span><br />
</p>
<p id="vb5c39p2">
<span class="m-text m-primary">Domanassindriyaṁ ācayagāmi.</span><br />
</p>
<p id="vb5c39p3">
<span class="m-text m-primary">Anaññātaññassāmītindriyaṁ apacayagāmi.</span><br />
</p>
<p id="vb5c39p4">
<span class="m-text m-primary">Aññindriyaṁ siyā apacayagāmi, siyā nevācayagāmināpacayagāmi.</span><br />
</p>
<p id="vb5c39p5">
<span class="m-text m-primary">Navindriyā siyā ācayagāmino, siyā apacayagāmino, siyā nevācayagāmināpacayagāmino.</span><br />
</p>
<p id="vb5c40p1">
<span class="m-text m-primary">Dasindriyā nevasekkhanāsekkhā.</span><br />
</p>
<p id="vb5c40p2">
<span class="m-text m-primary">Dvindriyā sekkhā.</span><br />
</p>
<p id="vb5c40p3">
<span class="m-text m-primary">Aññātāvindriyaṁ asekkhaṁ.</span><br />
</p>
<p id="vb5c40p4">
<span class="m-text m-primary">Navindriyā siyā sekkhā, siyā asekkhā, siyā nevasekkhanāsekkhā.</span><br />
</p>
<p id="vb5c41p1">
<span class="m-text m-primary">Dasindriyā parittā.</span><br />
</p>
<p id="vb5c41p2">
<span class="m-text m-primary">Tīṇindriyā appamāṇā.</span><br />
</p>
<p id="vb5c41p3">
<span class="m-text m-primary">Navindriyā siyā parittā, siyā mahaggatā, siyā appamāṇā.</span><br />
</p>
<p id="vb5c42p1">
<span class="m-text m-primary">Sattindriyā anārammaṇā.</span><br />
</p>
<p id="vb5c42p2">
<span class="m-text m-primary">Dvindriyā parittārammaṇā.</span><br />
</p>
<p id="vb5c42p3">
<span class="m-text m-primary">Tīṇindriyā appamāṇārammaṇā.</span><br />
</p>
<p id="vb5c42p4">
<span class="m-text m-primary">Domanassindriyaṁ siyā parittārammaṇaṁ siyā mahaggatārammaṇaṁ, na appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi.</span><br />
</p>
<p id="vb5c42p5">
<span class="m-text m-primary">Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi.</span><br />
</p>
<p id="vb5c43p1">
<span class="m-text m-primary">Navindriyā majjhimā.</span><br />
</p>
<p id="vb5c43p2">
<span class="m-text m-primary">Domanassindriyaṁ hīnaṁ.</span><br />
</p>
<p id="vb5c43p3">
<span class="m-text m-primary">Tīṇindriyā paṇītā.</span><br />
</p>
<p id="vb5c43p4">
<span class="m-text m-primary">Tīṇindriyā siyā majjhimā, siyā paṇītā.</span><br />
</p>
<p id="vb5c43p5">
<span class="m-text m-primary">Cha indriyā siyā hīnā, siyā majjhimā, siyā paṇītā.</span><br />
</p>
<p id="vb5c44p1">
<span class="m-text m-primary">Dasindriyā aniyatā.</span><br />
</p>
<p id="vb5c44p2">
<span class="m-text m-primary">Anaññātaññassāmītindriyaṁ sammattaniyataṁ.</span><br />
</p>
<p id="vb5c44p3">
<span class="m-text m-primary">Cattārindriyā siyā sammattaniyatā, siyā aniyatā.</span><br />
</p>
<p id="vb5c44p4">
<span class="m-text m-primary">Domanassindriyaṁ siyā micchattaniyataṁ, siyā aniyataṁ.</span><br />
</p>
<p id="vb5c44p5">
<span class="m-text m-primary">Cha indriyā siyā micchattaniyatā, siyā sammattaniyatā, siyā aniyatā.</span><br />
</p>
<p id="vb5c45p1">
<span class="m-text m-primary">Sattindriyā anārammaṇā.</span><br />
</p>
<p id="vb5c45p2">
<span class="m-text m-primary">Cattārindriyā na vattabbā—“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb5c45p3">
<span class="m-text m-primary">Anaññātaññassāmītindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi.</span><br />
</p>
<p id="vb5c45p4">
<span class="m-text m-primary">Aññindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi.</span><br />
</p>
<p id="vb5c45p5">
<span class="m-text m-primary">Navindriyā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb5c46p1">
<span class="m-text m-primary">Dasindriyā siyā uppannā, siyā uppādino, na vattabbā—“anuppannā”ti.</span><br />
</p>
<p id="vb5c46p2">
<span class="m-text m-primary">Dvindriyā siyā uppannā, siyā anuppannā, na vattabbā—“uppādino”ti.</span><br />
</p>
<p id="vb5c46p3">
<span class="m-text m-primary">Dasindriyā siyā uppannā, siyā anuppannā, siyā uppādino.</span><br />
</p>
<p id="vb5c47p1">
<span class="m-text m-primary">Siyā atītā, siyā anāgatā, siyā paccuppannā.</span><br />
</p>
<p id="vb5c48p1">
<span class="m-text m-primary">Sattindriyā anārammaṇā.</span><br />
</p>
<p id="vb5c48p2">
<span class="m-text m-primary">Dvindriyā paccuppannārammaṇā.</span><br />
</p>
<p id="vb5c48p3">
<span class="m-text m-primary">Tīṇindriyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</span><br />
</p>
<p id="vb5c48p4">
<span class="m-text m-primary">Dasindriyā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</span><br />
</p>
<p id="vb5c49p1">
<span class="m-text m-primary">Siyā ajjhattā, siyā bahiddhā, siyā ajjhattabahiddhā.</span><br />
</p>
<p id="vb5c50p1">
<span class="m-text m-primary">Sattindriyā anārammaṇā.</span><br />
</p>
<p id="vb5c50p2">
<span class="m-text m-primary">Tīṇindriyā bahiddhārammaṇā.</span><br />
</p>
<p id="vb5c50p3">
<span class="m-text m-primary">Cattārindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, aṭṭhindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi.</span><br />
</p>
<p id="vb5c51p1">
<span class="m-text m-primary">Pañcindriyā anidassanasappaṭighā.</span><br />
</p>
<p id="vb5c51p2">
<span class="m-text m-primary">Sattarasindriyā anidassanaappaṭighā.</span><br />
</p>
<p id="vb5c52p0p1">
<span class="m-text m-primary">2.2. 2.2 Duka</span><br />
</p>
<p id="vb5c52p0p2">
<span class="m-text m-primary">2.2.1. Hetugocchaka</span><br />
</p>
<p id="vb5c52p1">
<span class="m-text m-primary">Cattārindriyā hetū.</span><br />
</p>
<p id="vb5c52p2">
<span class="m-text m-primary">Aṭṭhārasindriyā na hetū.</span><br />
</p>
<p id="vb5c52p3">
<span class="m-text m-primary">Sattindriyā sahetukā.</span><br />
</p>
<p id="vb5c52p4">
<span class="m-text m-primary">Navindriyā ahetukā.</span><br />
</p>
<p id="vb5c52p5">
<span class="m-text m-primary">Cha indriyā siyā sahetukā, siyā ahetukā.</span><br />
</p>
<p id="vb5c52p6">
<span class="m-text m-primary">Sattindriyā hetusampayuttā.</span><br />
</p>
<p id="vb5c52p7">
<span class="m-text m-primary">Navindriyā hetuvippayuttā.</span><br />
</p>
<p id="vb5c52p8">
<span class="m-text m-primary">Cha indriyā siyā hetusampayuttā, siyā hetuvippayuttā.</span><br />
</p>
<p id="vb5c52p9">
<span class="m-text m-primary">Cattārindriyā hetū ceva sahetukā ca.</span><br />
</p>
<p id="vb5c52p10">
<span class="m-text m-primary">Navindriyā na vattabbā—“hetū ceva sahetukā cā”tipi, “sahetukā ceva na ca hetū”tipi.</span><br />
</p>
<p id="vb5c52p11">
<span class="m-text m-primary">Tīṇindriyā na vattabbā—“hetū ceva sahetukā cā”ti.</span><br />
</p>
<p id="vb5c52p12">
<span class="m-text m-primary">Sahetukā ceva na ca hetū.</span><br />
</p>
<p id="vb5c52p13">
<span class="m-text m-primary">Cha indriyā na vattabbā—“hetū ceva sahetukā cā”ti, siyā sahetukā ceva na ca hetū, siyā na vattabbā—“sahetukā ceva na ca hetū”ti.</span><br />
</p>
<p id="vb5c53p1">
<span class="m-text m-primary">Cattārindriyā hetū ceva hetusampayuttā ca.</span><br />
</p>
<p id="vb5c53p2">
<span class="m-text m-primary">Navindriyā na vattabbā—“hetū ceva hetusampayuttā cā”tipi, “hetusampayuttā ceva na ca hetū”tipi.</span><br />
</p>
<p id="vb5c53p3">
<span class="m-text m-primary">Tīṇindriyā na vattabbā—“hetū ceva hetusampayuttā cā”ti, hetusampayuttā ceva na ca hetū.</span><br />
</p>
<p id="vb5c53p4">
<span class="m-text m-primary">Cha indriyā na vattabbā—“hetū ceva hetusampayuttā cā”ti, siyā hetusampayuttā ceva na ca hetū, siyā na vattabbā—“hetusampayuttā ceva na ca hetū”ti.</span><br />
</p>
<p id="vb5c54p1">
<span class="m-text m-primary">Navindriyā na hetū ahetukā.</span><br />
</p>
<p id="vb5c54p2">
<span class="m-text m-primary">Tīṇindriyā na hetū sahetukā.</span><br />
</p>
<p id="vb5c54p3">
<span class="m-text m-primary">Cattārindriyā na vattabbā—“na hetū sahetukā”tipi, “na hetū ahetukā”tipi.</span><br />
</p>
<p id="vb5c54p4">
<span class="m-text m-primary">Cha indriyā siyā na hetū sahetukā, siyā na hetū ahetukā.</span><br />
</p>
<p id="vb5c55p0">
<span class="m-text m-primary">2.2.2. Cūḷantaraduka</span><br />
</p>
<p id="vb5c55p1">
<span class="m-text m-primary">Sappaccayā.</span><br />
</p>
<p id="vb5c55p2">
<span class="m-text m-primary">Saṅkhatā.</span><br />
</p>
<p id="vb5c55p3">
<span class="m-text m-primary">Anidassanā.</span><br />
</p>
<p id="vb5c55p4">
<span class="m-text m-primary">Pañcindriyā sappaṭighā.</span><br />
</p>
<p id="vb5c55p5">
<span class="m-text m-primary">Sattarasindriyā appaṭighā.</span><br />
</p>
<p id="vb5c55p6">
<span class="m-text m-primary">Sattindriyā rūpā.</span><br />
</p>
<p id="vb5c55p7">
<span class="m-text m-primary">Cuddasindriyā arūpā.</span><br />
</p>
<p id="vb5c55p8">
<span class="m-text m-primary">Jīvitindriyaṁ siyā rūpaṁ, siyā arūpaṁ.</span><br />
</p>
<p id="vb5c55p9">
<span class="m-text m-primary">Dasindriyā lokiyā.</span><br />
</p>
<p id="vb5c55p10">
<span class="m-text m-primary">Tīṇindriyā lokuttarā.</span><br />
</p>
<p id="vb5c55p11">
<span class="m-text m-primary">Navindriyā siyā lokiyā, siyā lokuttarā;</span><br />
</p>
<p id="vb5c55p12">
<span class="m-text m-primary">kenaci viññeyyā, kenaci na viññeyyā.</span><br />
</p>
<p id="vb5c56p0">
<span class="m-text m-primary">2.2.3. Āsavagocchaka</span><br />
</p>
<p id="vb5c56p1">
<span class="m-text m-primary">No āsavā.</span><br />
</p>
<p id="vb5c56p2">
<span class="m-text m-primary">Dasindriyā sāsavā.</span><br />
</p>
<p id="vb5c56p3">
<span class="m-text m-primary">Tīṇindriyā anāsavā.</span><br />
</p>
<p id="vb5c56p4">
<span class="m-text m-primary">Navindriyā siyā sāsavā, siyā anāsavā.</span><br />
</p>
<p id="vb5c56p5">
<span class="m-text m-primary">Pannarasindriyā āsavavippayuttā.</span><br />
</p>
<p id="vb5c56p6">
<span class="m-text m-primary">Domanassindriyaṁ āsavasampayuttaṁ.</span><br />
</p>
<p id="vb5c56p7">
<span class="m-text m-primary">Cha indriyā siyā āsavasampayuttā, siyā āsavavippayuttā.</span><br />
</p>
<p id="vb5c56p8">
<span class="m-text m-primary">Dasindriyā na vattabbā—“āsavā ceva sāsavā cā”ti, sāsavā ceva no ca āsavā.</span><br />
</p>
<p id="vb5c56p9">
<span class="m-text m-primary">Tīṇindriyā na vattabbā—“āsavā ceva sāsavā cā”tipi, “sāsavā ceva no ca āsavā”tipi.</span><br />
</p>
<p id="vb5c56p10">
<span class="m-text m-primary">Navindriyā na vattabbā—“āsavā ceva sāsavā cā”ti, siyā sāsavā ceva no ca āsavā, siyā na vattabbā—“sāsavā ceva no ca āsavā”ti.</span><br />
</p>
<p id="vb5c57p1">
<span class="m-text m-primary">Pannarasindriyā na vattabbā—“āsavā ceva āsavasampayuttā cā”tipi, “āsavasampayuttā ceva no ca āsavā”tipi.</span><br />
</p>
<p id="vb5c57p2">
<span class="m-text m-primary">Domanassindriyaṁ na vattabbaṁ—“āsavo ceva āsavasampayuttañcā”ti, āsavasampayuttañceva no ca āsavo.</span><br />
</p>
<p id="vb5c57p3">
<span class="m-text m-primary">Cha indriyā na vattabbā—“āsavā ceva āsavasampayuttā cā”ti, siyā āsavasampayuttā ceva no ca āsavā, siyā na vattabbā—“āsavasampayuttā ceva no ca āsavā”ti.</span><br />
</p>
<p id="vb5c57p4">
<span class="m-text m-primary">Navindriyā āsavavippayuttasāsavā.</span><br />
</p>
<p id="vb5c57p5">
<span class="m-text m-primary">Tīṇindriyā āsavavippayuttaanāsavā.</span><br />
</p>
<p id="vb5c57p6">
<span class="m-text m-primary">Domanassindriyaṁ na vattabbaṁ—“āsavavippayuttasāsavan”tipi, “āsavavippayuttaanāsavan”tipi.</span><br />
</p>
<p id="vb5c57p7">
<span class="m-text m-primary">Tīṇindriyā siyā āsavavippayuttasāsavā, siyā āsavavippayuttaanāsavā.</span><br />
</p>
<p id="vb5c57p8">
<span class="m-text m-primary">Cha indriyā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.</span><br />
</p>
<p id="vb5c58p0">
<span class="m-text m-primary">2.2.4. Saṁyojanagocchaka</span><br />
</p>
<p id="vb5c58p1">
<span class="m-text m-primary">No saṁyojanā.</span><br />
</p>
<p id="vb5c58p2">
<span class="m-text m-primary">Dasindriyā saṁyojaniyā.</span><br />
</p>
<p id="vb5c58p3">
<span class="m-text m-primary">Tīṇindriyā asaṁyojaniyā.</span><br />
</p>
<p id="vb5c58p4">
<span class="m-text m-primary">Navindriyā siyā saṁyojaniyā, siyā asaṁyojaniyā.</span><br />
</p>
<p id="vb5c58p5">
<span class="m-text m-primary">Pannarasindriyā saṁyojanavippayuttā.</span><br />
</p>
<p id="vb5c58p6">
<span class="m-text m-primary">Domanassindriyaṁ saṁyojanasampayuttaṁ.</span><br />
</p>
<p id="vb5c58p7">
<span class="m-text m-primary">Cha indriyā siyā saṁyojanasampayuttā, siyā saṁyojanavippayuttā.</span><br />
</p>
<p id="vb5c58p8">
<span class="m-text m-primary">Dasindriyā na vattabbā—“saṁyojanā ceva saṁyojaniyā cā”ti, saṁyojaniyā ceva no ca saṁyojanā.</span><br />
</p>
<p id="vb5c58p9">
<span class="m-text m-primary">Tīṇindriyā na vattabbā—“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi.</span><br />
</p>
<p id="vb5c58p10">
<span class="m-text m-primary">Navindriyā na vattabbā—“saṁyojanā ceva saṁyojaniyā cā”ti, siyā saṁyojaniyā ceva no ca saṁyojanā, siyā na vattabbā—“saṁyojaniyā ceva no ca saṁyojanā”ti.</span><br />
</p>
<p id="vb5c59p1">
<span class="m-text m-primary">Pannarasindriyā na vattabbā—“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.</span><br />
</p>
<p id="vb5c59p2">
<span class="m-text m-primary">Domanassindriyaṁ na vattabbaṁ—“saṁyojanañceva saṁyojanasampayuttañcā”ti, saṁyojanasampayuttañceva no ca saṁyojanaṁ.</span><br />
</p>
<p id="vb5c59p3">
<span class="m-text m-primary">Cha indriyā na vattabbā—“saṁyojanā ceva saṁyojanasampayuttā cā”ti, siyā saṁyojanasampayuttā ceva no ca saṁyojanā, siyā na vattabbā—“saṁyojanasampayuttā ceva no ca saṁyojanā”ti.</span><br />
</p>
<p id="vb5c60p1">
<span class="m-text m-primary">Navindriyā saṁyojanavippayuttasaṁyojaniyā.</span><br />
</p>
<p id="vb5c60p2">
<span class="m-text m-primary">Tīṇindriyā saṁyojanavippayuttaasaṁyojaniyā.</span><br />
</p>
<p id="vb5c60p3">
<span class="m-text m-primary">Domanassindriyaṁ na vattabbaṁ—“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi.</span><br />
</p>
<p id="vb5c60p4">
<span class="m-text m-primary">Tīṇindriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā.</span><br />
</p>
<p id="vb5c60p5">
<span class="m-text m-primary">Cha indriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi.</span><br />
</p>
<p id="vb5c61p0">
<span class="m-text m-primary">2.2.5. Ganthagocchaka</span><br />
</p>
<p id="vb5c61p1">
<span class="m-text m-primary">No ganthā.</span><br />
</p>
<p id="vb5c61p2">
<span class="m-text m-primary">Dasindriyā ganthaniyā.</span><br />
</p>
<p id="vb5c61p3">
<span class="m-text m-primary">Tīṇindriyā aganthaniyā.</span><br />
</p>
<p id="vb5c61p4">
<span class="m-text m-primary">Navindriyā siyā ganthaniyā, siyā aganthaniyā.</span><br />
</p>
<p id="vb5c61p5">
<span class="m-text m-primary">Pannarasindriyā ganthavippayuttā.</span><br />
</p>
<p id="vb5c61p6">
<span class="m-text m-primary">Domanassindriyaṁ ganthasampayuttaṁ.</span><br />
</p>
<p id="vb5c61p7">
<span class="m-text m-primary">Cha indriyā siyā ganthasampayuttā, siyā ganthavippayuttā.</span><br />
</p>
<p id="vb5c61p8">
<span class="m-text m-primary">Dasindriyā na vattabbā—“ganthā ceva ganthaniyā cā”ti, ganthaniyā ceva no ca ganthā.</span><br />
</p>
<p id="vb5c61p9">
<span class="m-text m-primary">Tīṇindriyā na vattabbā—“ganthā ceva ganthaniyā cā”tipi, “ganthaniyā ceva no ca ganthā”tipi.</span><br />
</p>
<p id="vb5c61p10">
<span class="m-text m-primary">Navindriyā na vattabbā—“ganthā ceva ganthaniyā cā”ti, siyā ganthaniyā ceva no ca ganthā, siyā na vattabbā—“ganthaniyā ceva no ca ganthā”ti.</span><br />
</p>
<p id="vb5c62p1">
<span class="m-text m-primary">Pannarasindriyā na vattabbā—“ganthā ceva ganthasampayuttā cā”tipi, “ganthasampayuttā ceva no ca ganthā”tipi.</span><br />
</p>
<p id="vb5c62p2">
<span class="m-text m-primary">Domanassindriyaṁ na vattabbaṁ—“gantho ceva ganthasampayuttañcā”ti, ganthasampayuttañceva no ca gantho.</span><br />
</p>
<p id="vb5c62p3">
<span class="m-text m-primary">Cha indriyā na vattabbā—“ganthā ceva ganthasampayuttā cā”ti, siyā ganthasampayuttā ceva no ca ganthā, siyā na vattabbā—“ganthasampayuttā ceva no ca ganthā”ti.</span><br />
</p>
<p id="vb5c63p1">
<span class="m-text m-primary">Navindriyā ganthavippayuttaganthaniyā.</span><br />
</p>
<p id="vb5c63p2">
<span class="m-text m-primary">Tīṇindriyā ganthavippayuttaaganthaniyā.</span><br />
</p>
<p id="vb5c63p3">
<span class="m-text m-primary">Domanassindriyaṁ na vattabbaṁ—“ganthavippayuttaganthaniyan”tipi, “ganthavippayuttaaganthaniyan”tipi.</span><br />
</p>
<p id="vb5c63p4">
<span class="m-text m-primary">Tīṇindriyā siyā ganthavippayuttaganthaniyā, siyā ganthavippayuttaaganthaniyā.</span><br />
</p>
<p id="vb5c63p5">
<span class="m-text m-primary">Cha indriyā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.</span><br />
</p>
<p id="vb5c64p0">
<span class="m-text m-primary">5.2.2.6. Oghayoganīvaraṇagocchaka</span><br />
</p>
<p id="vb5c64p1">
<span class="m-text m-primary">No oghā …pe…</span><br />
</p>
<p id="vb5c64p2">
<span class="m-text m-primary">no yogā …pe…</span><br />
</p>
<p id="vb5c64p3">
<span class="m-text m-primary">no nīvaraṇā.</span><br />
</p>
<p id="vb5c64p4">
<span class="m-text m-primary">Dasindriyā nīvaraṇiyā.</span><br />
</p>
<p id="vb5c64p5">
<span class="m-text m-primary">Tīṇindriyā anīvaraṇiyā.</span><br />
</p>
<p id="vb5c64p6">
<span class="m-text m-primary">Navindriyā siyā nīvaraṇiyā, siyā anīvaraṇiyā.</span><br />
</p>
<p id="vb5c64p7">
<span class="m-text m-primary">Pannarasindriyā nīvaraṇavippayuttā.</span><br />
</p>
<p id="vb5c64p8">
<span class="m-text m-primary">Domanassindriyaṁ nīvaraṇasampayuttaṁ.</span><br />
</p>
<p id="vb5c64p9">
<span class="m-text m-primary">Cha indriyā siyā nīvaraṇasampayuttā, siyā nīvaraṇavippayuttā.</span><br />
</p>
<p id="vb5c64p10">
<span class="m-text m-primary">Dasindriyā na vattabbā—“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.</span><br />
</p>
<p id="vb5c64p11">
<span class="m-text m-primary">Tīṇindriyā na vattabbā—“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.</span><br />
</p>
<p id="vb5c64p12">
<span class="m-text m-primary">Navindriyā na vattabbā—“nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—“nīvaraṇiyā ceva no ca nīvaraṇā”ti.</span><br />
</p>
<p id="vb5c65p1">
<span class="m-text m-primary">Pannarasindriyā na vattabbā—“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.</span><br />
</p>
<p id="vb5c65p2">
<span class="m-text m-primary">Domanassindriyaṁ na vattabbaṁ—“nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṁ.</span><br />
</p>
<p id="vb5c65p3">
<span class="m-text m-primary">Cha indriyā na vattabbā—“nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—“nīvaraṇasampayuttā ceva no ca nīvaraṇā”ti.</span><br />
</p>
<p id="vb5c66p1">
<span class="m-text m-primary">Navindriyā nīvaraṇavippayuttanīvaraṇiyā.</span><br />
</p>
<p id="vb5c66p2">
<span class="m-text m-primary">Tīṇindriyā nīvaraṇavippayuttaanīvaraṇiyā.</span><br />
</p>
<p id="vb5c66p3">
<span class="m-text m-primary">Domanassindriyaṁ na vattabbaṁ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.</span><br />
</p>
<p id="vb5c66p4">
<span class="m-text m-primary">Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā.</span><br />
</p>
<p id="vb5c66p5">
<span class="m-text m-primary">Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.</span><br />
</p>
<p id="vb5c67p0">
<span class="m-text m-primary">2.2.9. Parāmāsagocchaka</span><br />
</p>
<p id="vb5c67p1">
<span class="m-text m-primary">No parāmāsā.</span><br />
</p>
<p id="vb5c67p2">
<span class="m-text m-primary">Dasindriyā parāmaṭṭhā.</span><br />
</p>
<p id="vb5c67p3">
<span class="m-text m-primary">Tīṇindriyā aparāmaṭṭhā.</span><br />
</p>
<p id="vb5c67p4">
<span class="m-text m-primary">Navindriyā siyā parāmaṭṭhā, siyā aparāmaṭṭhā.</span><br />
</p>
<p id="vb5c67p5">
<span class="m-text m-primary">Soḷasindriyā parāmāsavippayuttā.</span><br />
</p>
<p id="vb5c67p6">
<span class="m-text m-primary">Cha indriyā siyā parāmāsasampayuttā, siyā parāmāsavippayuttā.</span><br />
</p>
<p id="vb5c67p7">
<span class="m-text m-primary">Dasindriyā na vattabbā—“parāmāsā ceva parāmaṭṭhā cā”ti, parāmaṭṭhā ceva no ca parāmāsā.</span><br />
</p>
<p id="vb5c67p8">
<span class="m-text m-primary">Tīṇindriyā na vattabbā—“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.</span><br />
</p>
<p id="vb5c67p9">
<span class="m-text m-primary">Navindriyā na vattabbā—“parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—“parāmaṭṭhā ceva no ca parāmāsā”ti.</span><br />
</p>
<p id="vb5c67p10">
<span class="m-text m-primary">Dasindriyā parāmāsavippayuttaparāmaṭṭhā.</span><br />
</p>
<p id="vb5c67p11">
<span class="m-text m-primary">Tīṇindriyā parāmāsavippayuttaaparāmaṭṭhā.</span><br />
</p>
<p id="vb5c67p12">
<span class="m-text m-primary">Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā.</span><br />
</p>
<p id="vb5c67p13">
<span class="m-text m-primary">Cha indriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.</span><br />
</p>
<p id="vb5c68p0">
<span class="m-text m-primary">2.2.10. Mahantaraduka</span><br />
</p>
<p id="vb5c68p1">
<span class="m-text m-primary">Sattindriyā anārammaṇā.</span><br />
</p>
<p id="vb5c68p2">
<span class="m-text m-primary">Cuddasindriyā sārammaṇā.</span><br />
</p>
<p id="vb5c68p3">
<span class="m-text m-primary">Jīvitindriyā siyā sārammaṇaṁ, siyā anārammaṇaṁ.</span><br />
</p>
<p id="vb5c68p4">
<span class="m-text m-primary">Ekavīsatindriyā no cittā.</span><br />
</p>
<p id="vb5c68p5">
<span class="m-text m-primary">Manindriyaṁ cittaṁ.</span><br />
</p>
<p id="vb5c68p6">
<span class="m-text m-primary">Terasindriyā cetasikā.</span><br />
</p>
<p id="vb5c68p7">
<span class="m-text m-primary">Aṭṭhindriyā acetasikā.</span><br />
</p>
<p id="vb5c68p8">
<span class="m-text m-primary">Jīvitindriyaṁ siyā cetasikaṁ, siyā acetasikaṁ.</span><br />
</p>
<p id="vb5c68p9">
<span class="m-text m-primary">Terasindriyā cittasampayuttā.</span><br />
</p>
<p id="vb5c68p10">
<span class="m-text m-primary">Sattindriyā cittavippayuttā.</span><br />
</p>
<p id="vb5c68p11">
<span class="m-text m-primary">Jīvitindriyaṁ siyā cittasampayuttaṁ, siyā cittavippayuttaṁ.</span><br />
</p>
<p id="vb5c68p12">
<span class="m-text m-primary">Manindriyaṁ na vattabbaṁ—“cittena sampayuttan”tipi, “cittena vippayuttan”tipi.</span><br />
</p>
<p id="vb5c69p1">
<span class="m-text m-primary">Terasindriyā cittasaṁsaṭṭhā.</span><br />
</p>
<p id="vb5c69p2">
<span class="m-text m-primary">Sattindriyā cittavisaṁsaṭṭhā.</span><br />
</p>
<p id="vb5c69p3">
<span class="m-text m-primary">Jīvitindriyaṁ siyā cittasaṁsaṭṭhaṁ, siyā cittavisaṁsaṭṭhaṁ.</span><br />
</p>
<p id="vb5c69p4">
<span class="m-text m-primary">Manindriyaṁ na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi.</span><br />
</p>
<p id="vb5c69p5">
<span class="m-text m-primary">Terasindriyā cittasamuṭṭhānā.</span><br />
</p>
<p id="vb5c69p6">
<span class="m-text m-primary">Aṭṭhindriyā no cittasamuṭṭhānā.</span><br />
</p>
<p id="vb5c69p7">
<span class="m-text m-primary">Jīvitindriyaṁ siyā cittasamuṭṭhānaṁ, siyā no cittasamuṭṭhānaṁ.</span><br />
</p>
<p id="vb5c70p1">
<span class="m-text m-primary">Terasindriyā cittasahabhuno.</span><br />
</p>
<p id="vb5c70p2">
<span class="m-text m-primary">Aṭṭhindriyā no cittasahabhuno.</span><br />
</p>
<p id="vb5c70p3">
<span class="m-text m-primary">Jīvitindriyaṁ siyā cittasahabhū, siyā no cittasahabhū.</span><br />
</p>
<p id="vb5c70p4">
<span class="m-text m-primary">Terasindriyā cittānuparivattino.</span><br />
</p>
<p id="vb5c70p5">
<span class="m-text m-primary">Aṭṭhindriyā no cittānuparivattino.</span><br />
</p>
<p id="vb5c70p6">
<span class="m-text m-primary">Jīvitindriyaṁ siyā cittānuparivatti, siyā no cittānuparivatti.</span><br />
</p>
<p id="vb5c71p1">
<span class="m-text m-primary">Terasindriyā cittasaṁsaṭṭhasamuṭṭhānā.</span><br />
</p>
<p id="vb5c71p2">
<span class="m-text m-primary">Aṭṭhindriyā no cittasaṁsaṭṭhasamuṭṭhānā.</span><br />
</p>
<p id="vb5c71p3">
<span class="m-text m-primary">Jīvitindriyaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ.</span><br />
</p>
<p id="vb5c71p4">
<span class="m-text m-primary">Terasindriyā cittasaṁsaṭṭhasamuṭṭhānasahabhuno.</span><br />
</p>
<p id="vb5c71p5">
<span class="m-text m-primary">Aṭṭhindriyā no cittasaṁsaṭṭhasamuṭṭhānasahabhuno.</span><br />
</p>
<p id="vb5c71p6">
<span class="m-text m-primary">Jīvitindriyaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.</span><br />
</p>
<p id="vb5c71p7">
<span class="m-text m-primary">Terasindriyā cittasaṁsaṭṭhasamuṭṭhānānuparivattino.</span><br />
</p>
<p id="vb5c71p8">
<span class="m-text m-primary">Aṭṭhindriyā no cittasaṁsaṭṭhasamuṭṭhānānuparivattino.</span><br />
</p>
<p id="vb5c71p9">
<span class="m-text m-primary">Jīvitindriyaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti.</span><br />
</p>
<p id="vb5c72p0">
<span class="m-text m-primary">2.2.11. Upādānagocchaka</span><br />
</p>
<p id="vb5c72p1">
<span class="m-text m-primary">Cha indriyā ajjhattikā.</span><br />
</p>
<p id="vb5c72p2">
<span class="m-text m-primary">Soḷasindriyā bāhirā.</span><br />
</p>
<p id="vb5c72p3">
<span class="m-text m-primary">Sattindriyā upādā.</span><br />
</p>
<p id="vb5c72p4">
<span class="m-text m-primary">Cuddasindriyā no upādā.</span><br />
</p>
<p id="vb5c72p5">
<span class="m-text m-primary">Jīvitindriyaṁ siyā upādā, siyā no upādā.</span><br />
</p>
<p id="vb5c72p6">
<span class="m-text m-primary">Navindriyā upādinnā.</span><br />
</p>
<p id="vb5c72p7">
<span class="m-text m-primary">Cattārindriyā anupādinnā.</span><br />
</p>
<p id="vb5c72p8">
<span class="m-text m-primary">Navindriyā siyā upādinnā, siyā anupādinnā.</span><br />
</p>
<p id="vb5c73p0">
<span class="m-text m-primary">2.2.12. Kilesagocchaka</span><br />
</p>
<p id="vb5c73p1">
<span class="m-text m-primary">No upādānā.</span><br />
</p>
<p id="vb5c73p2">
<span class="m-text m-primary">Dasindriyā upādāniyā.</span><br />
</p>
<p id="vb5c73p3">
<span class="m-text m-primary">Tīṇindriyā anupādāniyā.</span><br />
</p>
<p id="vb5c73p4">
<span class="m-text m-primary">Navindriyā siyā upādāniyā, siyā anupādāniyā.</span><br />
</p>
<p id="vb5c73p5">
<span class="m-text m-primary">Soḷasindriyā upādānavippayuttā.</span><br />
</p>
<p id="vb5c73p6">
<span class="m-text m-primary">Cha indriyā siyā upādānasampayuttā, siyā upādānavippayuttā.</span><br />
</p>
<p id="vb5c73p7">
<span class="m-text m-primary">Dasindriyā na vattabbā—“upādānā ceva upādāniyā cā”ti, upādāniyā ceva no ca upādānā.</span><br />
</p>
<p id="vb5c73p8">
<span class="m-text m-primary">Tīṇindriyā na vattabbā—“upādānā ceva upādāniyā cā”tipi, “upādāniyā ceva no ca upādānā”tipi.</span><br />
</p>
<p id="vb5c73p9">
<span class="m-text m-primary">Navindriyā na vattabbā—“upādānā ceva upādāniyā cā”ti, siyā upādāniyā ceva no ca upādānā.</span><br />
</p>
<p id="vb5c73p10">
<span class="m-text m-primary">Dasindriyā siyā upādāniyā ceva no ca upādānā, siyā na vattabbā—“upādāniyā ceva no ca upādānā”ti.</span><br />
</p>
<p id="vb5c74p1">
<span class="m-text m-primary">Soḷasindriyā na vattabbā—“upādānā ceva upādānasampayuttā cā”tipi, “upādānasampayuttā ceva no ca upādānā”tipi.</span><br />
</p>
<p id="vb5c74p2">
<span class="m-text m-primary">Cha indriyā na vattabbā—“upādānā ceva upādānasampayuttā cā”ti, siyā upādānasampayuttā ceva no ca upādānā, siyā na vattabbā—“upādānasampayuttā ceva no ca upādānā”ti.</span><br />
</p>
<p id="vb5c74p3">
<span class="m-text m-primary">Dasindriyā upādānavippayuttaupādāniyā.</span><br />
</p>
<p id="vb5c74p4">
<span class="m-text m-primary">Tīṇindriyā upādānavippayuttaanupādāniyā.</span><br />
</p>
<p id="vb5c74p5">
<span class="m-text m-primary">Tīṇindriyā siyā upādānavippayuttaupādāniyā, siyā upādānavippayuttaanupādāniyā.</span><br />
</p>
<p id="vb5c74p6">
<span class="m-text m-primary">Cha indriyā siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.</span><br />
</p>
<p id="vb5c75p0">
<span class="m-text m-primary">2.2.13. Piṭṭhiduka</span><br />
</p>
<p id="vb5c75p1">
<span class="m-text m-primary">No kilesā.</span><br />
</p>
<p id="vb5c75p2">
<span class="m-text m-primary">Dasindriyā saṅkilesikā.</span><br />
</p>
<p id="vb5c75p3">
<span class="m-text m-primary">Tīṇindriyā asaṅkilesikā.</span><br />
</p>
<p id="vb5c75p4">
<span class="m-text m-primary">Navindriyā siyā saṅkilesikā, siyā asaṅkilesikā.</span><br />
</p>
<p id="vb5c75p5">
<span class="m-text m-primary">Pannarasindriyā asaṅkiliṭṭhā.</span><br />
</p>
<p id="vb5c75p6">
<span class="m-text m-primary">Domanassindriyaṁ saṅkiliṭṭhaṁ.</span><br />
</p>
<p id="vb5c75p7">
<span class="m-text m-primary">Cha indriyā siyā saṅkiliṭṭhā, siyā asaṅkiliṭṭhā.</span><br />
</p>
<p id="vb5c75p8">
<span class="m-text m-primary">Pannarasindriyā kilesavippayuttā.</span><br />
</p>
<p id="vb5c75p9">
<span class="m-text m-primary">Domanassindriyaṁ kilesasampayuttaṁ.</span><br />
</p>
<p id="vb5c75p10">
<span class="m-text m-primary">Cha indriyā siyā kilesasampayuttā, siyā kilesavippayuttā.</span><br />
</p>
<p id="vb5c75p11">
<span class="m-text m-primary">Dasindriyā na vattabbā—“kilesā ceva saṅkilesikā cā”ti, saṅkilesikā ceva no ca kilesā.</span><br />
</p>
<p id="vb5c75p12">
<span class="m-text m-primary">Tīṇindriyā na vattabbā—“kilesā ceva saṅkilesikā cā”tipi, “saṅkilesikā ceva no ca kilesā”tipi.</span><br />
</p>
<p id="vb5c75p13">
<span class="m-text m-primary">Navindriyā na vattabbā—“kilesā ceva saṅkilesikā cā”ti, siyā saṅkilesikā ceva no ca kilesā, siyā na vattabbā—“saṅkilesikā ceva no ca kilesā”ti.</span><br />
</p>
<p id="vb5c76p1">
<span class="m-text m-primary">Pannarasindriyā na vattabbā—“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.</span><br />
</p>
<p id="vb5c76p2">
<span class="m-text m-primary">Domanassindriyaṁ na vattabbaṁ—“kileso ceva saṅkiliṭṭhañcā”ti, saṅkiliṭṭhañceva no ca kileso.</span><br />
</p>
<p id="vb5c76p3">
<span class="m-text m-primary">Cha indriyā na vattabbā—“kilesā ceva saṅkiliṭṭhā cā”ti, siyā saṅkiliṭṭhā ceva no ca kilesā, siyā na vattabbā—“saṅkiliṭṭhā ceva no ca kilesā”ti.</span><br />
</p>
<p id="vb5c77p1">
<span class="m-text m-primary">Pannarasindriyā na vattabbā—“kilesā ceva kilesasampayuttā cā”tipi, “kilesasampayuttā ceva no ca kilesā”tipi.</span><br />
</p>
<p id="vb5c77p2">
<span class="m-text m-primary">Domanassindriyaṁ na vattabbaṁ—“kileso ceva kilesasampayuttañcā”ti, kilesasampayuttañceva no ca kileso.</span><br />
</p>
<p id="vb5c77p3">
<span class="m-text m-primary">Cha indriyā na vattabbā—“kilesā ceva kilesasampayuttā cā”ti, siyā kilesasampayuttā ceva no ca kilesā, siyā na vattabbā—“kilesasampayuttā ceva no ca kilesā”ti.</span><br />
</p>
<p id="vb5c77p4">
<span class="m-text m-primary">Navindriyā kilesavippayuttasaṅkilesikā.</span><br />
</p>
<p id="vb5c77p5">
<span class="m-text m-primary">Tīṇindriyā kilesavippayuttaasaṅkilesikā.</span><br />
</p>
<p id="vb5c77p6">
<span class="m-text m-primary">Domanassindriyaṁ na vattabbaṁ—“kilesavippayuttasaṅkilesikan”tipi, “kilesavippayuttaasaṅkilesikan”tipi.</span><br />
</p>
<p id="vb5c77p7">
<span class="m-text m-primary">Tīṇindriyā siyā kilesavippayuttasaṅkilesikā, siyā kilesavippayuttaasaṅkilesikā.</span><br />
</p>
<p id="vb5c77p8">
<span class="m-text m-primary">Cha indriyā siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi.</span><br />
</p>
<p id="vb5c78p1">
<span class="m-text m-primary">Pannarasindriyā na dassanena pahātabbā.</span><br />
</p>
<p id="vb5c78p2">
<span class="m-text m-primary">Sattindriyā siyā dassanena pahātabbā, siyā na dassanena pahātabbā.</span><br />
</p>
<p id="vb5c78p3">
<span class="m-text m-primary">Pannarasindriyā na bhāvanāya pahātabbā.</span><br />
</p>
<p id="vb5c78p4">
<span class="m-text m-primary">Sattindriyā siyā bhāvanāya pahātabbā, siyā na bhāvanāya pahātabbā.</span><br />
</p>
<p id="vb5c78p5">
<span class="m-text m-primary">Pannarasindriyā na dassanena pahātabbahetukā.</span><br />
</p>
<p id="vb5c78p6">
<span class="m-text m-primary">Sattindriyā siyā dassanena pahātabbahetukā, siyā na dassanena pahātabbahetukā.</span><br />
</p>
<p id="vb5c78p7">
<span class="m-text m-primary">Pannarasindriyā na bhāvanāya pahātabbahetukā.</span><br />
</p>
<p id="vb5c78p8">
<span class="m-text m-primary">Sattindriyā siyā bhāvanāya pahātabbahetukā, siyā na bhāvanāya pahātabbahetukā.</span><br />
</p>
<p id="vb5c79p1">
<span class="m-text m-primary">Navindriyā avitakkā.</span><br />
</p>
<p id="vb5c79p2">
<span class="m-text m-primary">Domanassindriyaṁ savitakkaṁ.</span><br />
</p>
<p id="vb5c79p3">
<span class="m-text m-primary">Dvādasindriyā siyā savitakkā, siyā avitakkā.</span><br />
</p>
<p id="vb5c79p4">
<span class="m-text m-primary">Navindriyā avicārā.</span><br />
</p>
<p id="vb5c79p5">
<span class="m-text m-primary">Domanassindriyaṁ savicāraṁ.</span><br />
</p>
<p id="vb5c79p6">
<span class="m-text m-primary">Dvādasindriyā siyā savicārā, siyā avicārā.</span><br />
</p>
<p id="vb5c79p7">
<span class="m-text m-primary">Ekādasindriyā appītikā.</span><br />
</p>
<p id="vb5c79p8">
<span class="m-text m-primary">Ekādasindriyā siyā sappītikā, siyā appītikā.</span><br />
</p>
<p id="vb5c79p9">
<span class="m-text m-primary">Ekādasindriyā na pītisahagatā.</span><br />
</p>
<p id="vb5c79p10">
<span class="m-text m-primary">Ekādasindriyā siyā pītisahagatā, siyā na pītisahagatā.</span><br />
</p>
<p id="vb5c79p11">
<span class="m-text m-primary">Dvādasindriyā na sukhasahagatā.</span><br />
</p>
<p id="vb5c79p12">
<span class="m-text m-primary">Dasindriyā siyā sukhasahagatā, siyā na sukhasahagatā.</span><br />
</p>
<p id="vb5c79p13">
<span class="m-text m-primary">Dvādasindriyā na upekkhāsahagatā.</span><br />
</p>
<p id="vb5c79p14">
<span class="m-text m-primary">Dasindriyā siyā upekkhāsahagatā, siyā na upekkhāsahagatā.</span><br />
</p>
<p id="vb5c80p1">
<span class="m-text m-primary">Dasindriyā kāmāvacarā.</span><br />
</p>
<p id="vb5c80p2">
<span class="m-text m-primary">Tīṇindriyā na kāmāvacarā.</span><br />
</p>
<p id="vb5c80p3">
<span class="m-text m-primary">Navindriyā siyā kāmāvacarā, siyā na kāmāvacarā.</span><br />
</p>
<p id="vb5c80p4">
<span class="m-text m-primary">Terasindriyā na rūpāvacarā.</span><br />
</p>
<p id="vb5c80p5">
<span class="m-text m-primary">Navindriyā siyā rūpāvacarā, siyā na rūpāvacarā.</span><br />
</p>
<p id="vb5c80p6">
<span class="m-text m-primary">Cuddasindriyā na arūpāvacarā.</span><br />
</p>
<p id="vb5c80p7">
<span class="m-text m-primary">Aṭṭhindriyā siyā arūpāvacarā, siyā na arūpāvacarā.</span><br />
</p>
<p id="vb5c80p8">
<span class="m-text m-primary">Dasindriyā pariyāpannā.</span><br />
</p>
<p id="vb5c80p9">
<span class="m-text m-primary">Tīṇindriyā apariyāpannā.</span><br />
</p>
<p id="vb5c80p10">
<span class="m-text m-primary">Navindriyā siyā pariyāpannā, siyā apariyāpannā.</span><br />
</p>
<p id="vb5c80p11">
<span class="m-text m-primary">Ekādasindriyā aniyyānikā.</span><br />
</p>
<p id="vb5c80p12">
<span class="m-text m-primary">Anaññātaññassāmītindriyaṁ niyyānikaṁ.</span><br />
</p>
<p id="vb5c80p13">
<span class="m-text m-primary">Dasindriyā siyā niyyānikā, siyā aniyyānikā.</span><br />
</p>
<p id="vb5c80p14">
<span class="m-text m-primary">Dasindriyā aniyatā.</span><br />
</p>
<p id="vb5c80p15">
<span class="m-text m-primary">Anaññātaññassāmītindriyaṁ niyataṁ.</span><br />
</p>
<p id="vb5c80p16">
<span class="m-text m-primary">Ekādasindriyā siyā niyatā, siyā aniyatā.</span><br />
</p>
<p id="vb5c80p17">
<span class="m-text m-primary">Dasindriyā sauttarā.</span><br />
</p>
<p id="vb5c80p18">
<span class="m-text m-primary">Tīṇindriyā anuttarā.</span><br />
</p>
<p id="vb5c80p19">
<span class="m-text m-primary">Navindriyā siyā sauttarā, siyā anuttarā.</span><br />
</p>
<p id="vb5c80p20">
<span class="m-text m-primary">Pannarasindriyā araṇā.</span><br />
</p>
<p id="vb5c80p21">
<span class="m-text m-primary">Domanassindriyaṁ saraṇaṁ.</span><br />
</p>
<p id="vb5c80p22">
<span class="m-text m-primary">Cha indriyā siyā saraṇā, siyā araṇāti.</span><br />
</p>
<p id="vb5c81p1">
<span class="m-text m-primary">Pañhāpucchakaṁ.</span><br />
</p>
<p id="vb5c82p1">
<span class="m-text m-primary">Indriyavibhaṅgo niṭṭhito.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>