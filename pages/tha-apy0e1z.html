<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0e1z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0e1z.html" />
  <meta property="og:description" content="Gandhodakavagga 5 Phusitakampiyattheraapadāna “Vipassī nāma sambuddho, lokajeṭṭho narāsabho; Khīṇāsavehi sahito, saṅghārāme vasī tadā. Ārāmadvārā nikkhamma, vipassī lokanāyako; Saha satasahassehi, aṭṭha khīṇāsavehi so. Ajinena nivatthohaṁ, vākacīradharopi ca; Kusumodakamādāya, sambuddhaṁ upasaṅkamiṁ. Sakaṁ cittaṁ pasādetvā, vedajāto katañjalī; Kusumodakamādāya, buddhamabbhukkiriṁ ahaṁ. Tena kammena sambuddho, jalajuttamanāmako; Mama kammaṁ pakittetvā …" />
  <meta name="twitter:description" content="Gandhodakavagga 5 Phusitakampiyattheraapadāna “Vipassī nāma sambuddho, lokajeṭṭho narāsabho; Khīṇāsavehi sahito, saṅghārāme vasī tadā. Ārāmadvārā nikkhamma, vipassī lokanāyako; Saha satasahassehi, aṭṭha khīṇāsavehi so. Ajinena nivatthohaṁ, vākacīradharopi ca; Kusumodakamādāya, sambuddhaṁ upasaṅkamiṁ. Sakaṁ cittaṁ pasādetvā, vedajāto katañjalī; Kusumodakamādāya, buddhamabbhukkiriṁ ahaṁ. Tena kammena sambuddho, jalajuttamanāmako; Mama kammaṁ pakittetvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="gandhodakavagga">
<h2><a href="#gandhodakavagga">Gandhodakavagga</a></h2>
<section id="phusitakampiyattheraapadana">
<h3><a href="#phusitakampiyattheraapadana">5 Phusitakampiyattheraapadāna</a></h3>
<p id="tha-ap337c1p1">
<span class="m-text m-primary">“Vipassī nāma sambuddho,</span><br />
</p>
<p id="tha-ap337c1p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap337c1p3">
<span class="m-text m-primary">Khīṇāsavehi sahito,</span><br />
</p>
<p id="tha-ap337c1p4">
<span class="m-text m-primary">saṅghārāme vasī tadā.</span><br />
</p>
<p id="tha-ap337c2p1">
<span class="m-text m-primary">Ārāmadvārā nikkhamma,</span><br />
</p>
<p id="tha-ap337c2p2">
<span class="m-text m-primary">vipassī lokanāyako;</span><br />
</p>
<p id="tha-ap337c2p3">
<span class="m-text m-primary">Saha satasahassehi,</span><br />
</p>
<p id="tha-ap337c2p4">
<span class="m-text m-primary">aṭṭha khīṇāsavehi so.</span><br />
</p>
<p id="tha-ap337c3p1">
<span class="m-text m-primary">Ajinena nivatthohaṁ,</span><br />
</p>
<p id="tha-ap337c3p2">
<span class="m-text m-primary">vākacīradharopi ca;</span><br />
</p>
<p id="tha-ap337c3p3">
<span class="m-text m-primary">Kusumodakamādāya,</span><br />
</p>
<p id="tha-ap337c3p4">
<span class="m-text m-primary">sambuddhaṁ upasaṅkamiṁ.</span><br />
</p>
<p id="tha-ap337c4p1">
<span class="m-text m-primary">Sakaṁ cittaṁ pasādetvā,</span><br />
</p>
<p id="tha-ap337c4p2">
<span class="m-text m-primary">vedajāto katañjalī;</span><br />
</p>
<p id="tha-ap337c4p3">
<span class="m-text m-primary">Kusumodakamādāya,</span><br />
</p>
<p id="tha-ap337c4p4">
<span class="m-text m-primary">buddhamabbhukkiriṁ ahaṁ.</span><br />
</p>
<p id="tha-ap337c5p1">
<span class="m-text m-primary">Tena kammena sambuddho,</span><br />
</p>
<p id="tha-ap337c5p2">
<span class="m-text m-primary">jalajuttamanāmako;</span><br />
</p>
<p id="tha-ap337c5p3">
<span class="m-text m-primary">Mama kammaṁ pakittetvā,</span><br />
</p>
<p id="tha-ap337c5p4">
<span class="m-text m-primary">agamā yena patthitaṁ.</span><br />
</p>
<p id="tha-ap337c6p1">
<span class="m-text m-primary">Phusitā pañcasahassā,</span><br />
</p>
<p id="tha-ap337c6p2">
<span class="m-text m-primary">yehi pūjesahaṁ jinaṁ;</span><br />
</p>
<p id="tha-ap337c6p3">
<span class="m-text m-primary">Aḍḍhateyyasahassehi,</span><br />
</p>
<p id="tha-ap337c6p4">
<span class="m-text m-primary">devarajjaṁ akārayiṁ.</span><br />
</p>
<p id="tha-ap337c7p1">
<span class="m-text m-primary">Aḍḍhateyyasahassehi,</span><br />
</p>
<p id="tha-ap337c7p2">
<span class="m-text m-primary">cakkavattī ahosahaṁ;</span><br />
</p>
<p id="tha-ap337c7p3">
<span class="m-text m-primary">Avasesena kammena,</span><br />
</p>
<p id="tha-ap337c7p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap337c8p1">
<span class="m-text m-primary">Devarājā yadā homi,</span><br />
</p>
<p id="tha-ap337c8p2">
<span class="m-text m-primary">manujādhipatī yadā;</span><br />
</p>
<p id="tha-ap337c8p3">
<span class="m-text m-primary">Tameva nāmadheyyaṁ me,</span><br />
</p>
<p id="tha-ap337c8p4">
<span class="m-text m-primary">phusito nāma homahaṁ.</span><br />
</p>
<p id="tha-ap337c9p1">
<span class="m-text m-primary">Devabhūtassa santassa,</span><br />
</p>
<p id="tha-ap337c9p2">
<span class="m-text m-primary">athāpi mānusassa vā;</span><br />
</p>
<p id="tha-ap337c9p3">
<span class="m-text m-primary">Samantā byāmato mayhaṁ,</span><br />
</p>
<p id="tha-ap337c9p4">
<span class="m-text m-primary">phusitaṁva pavassati.</span><br />
</p>
<p id="tha-ap337c10p1">
<span class="m-text m-primary">Bhavā ugghāṭitā mayhaṁ,</span><br />
</p>
<p id="tha-ap337c10p2">
<span class="m-text m-primary">kilesā jhāpitā mama;</span><br />
</p>
<p id="tha-ap337c10p3">
<span class="m-text m-primary">Sabbāsavaparikkhīṇo,</span><br />
</p>
<p id="tha-ap337c10p4">
<span class="m-text m-primary">phusitassa idaṁ phalaṁ.</span><br />
</p>
<p id="tha-ap337c11p1">
<span class="m-text m-primary">Candanasseva me kāyā,</span><br />
</p>
<p id="tha-ap337c11p2">
<span class="m-text m-primary">tathā gandho pavāyati;</span><br />
</p>
<p id="tha-ap337c11p3">
<span class="m-text m-primary">Sarīrato mama gandho,</span><br />
</p>
<p id="tha-ap337c11p4">
<span class="m-text m-primary">aḍḍhakose pavāyati.</span><br />
</p>
<p id="tha-ap337c12p1">
<span class="m-text m-primary">Dibbagandhaṁ sampavantaṁ,</span><br />
</p>
<p id="tha-ap337c12p2">
<span class="m-text m-primary">puññakammasamaṅginaṁ;</span><br />
</p>
<p id="tha-ap337c12p3">
<span class="m-text m-primary">Gandhaṁ ghatvāna jānanti,</span><br />
</p>
<p id="tha-ap337c12p4">
<span class="m-text m-primary">phusito āgato idha.</span><br />
</p>
<p id="tha-ap337c13p1">
<span class="m-text m-primary">Sākhāpalāsakaṭṭhāni,</span><br />
</p>
<p id="tha-ap337c13p2">
<span class="m-text m-primary">tiṇānipi ca sabbaso;</span><br />
</p>
<p id="tha-ap337c13p3">
<span class="m-text m-primary">Mama saṅkappamaññāya,</span><br />
</p>
<p id="tha-ap337c13p4">
<span class="m-text m-primary">gandho sampajjate khaṇe.</span><br />
</p>
<p id="tha-ap337c14p1">
<span class="m-text m-primary">Satasahassito kappe,</span><br />
</p>
<p id="tha-ap337c14p2">
<span class="m-text m-primary">candanaṁ abhipūjayiṁ;</span><br />
</p>
<p id="tha-ap337c14p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap337c14p4">
<span class="m-text m-primary">phusitassa idaṁ phalaṁ.</span><br />
</p>
<p id="tha-ap337c15p1">
<span class="m-text m-primary">Paṭisambhidā catasso,</span><br />
</p>
<p id="tha-ap337c15p2">
<span class="m-text m-primary">…pe…</span><br />
</p>
<p id="tha-ap337c15p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap337c16p1">
<span class="m-text m-primary">Itthaṁ sudaṁ āyasmā phusitakampiyo thero imā gāthāyo abhāsitthāti.</span><br />
</p>
<p id="tha-ap337c17p1">
<span class="m-text m-primary">Phusitakampiyattherassāpadānaṁ pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>