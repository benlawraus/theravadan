<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0465.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0464.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0466.html">Next</a></div>
</div>
<p id="ja465c0p2">
<span class="pali m-text">Dvādasakanipāta</span><br />
</p>
<p id="ja465c0p3">
<span class="pali m-text">Cūḷakuṇālavagga</span><br />
</p>
<section id="bhaddasalajataka">
<span id="ja465c0p4"></span><h2><span class="pali m-text">2. Bhaddasālajātaka</span></h2>
<p id="ja465c1p1">
<span class="pali m-text">“Kā tvaṁ suddhehi vatthehi,</span><br />
</p>
<p id="ja465c1p2">
<span class="pali m-text">aghe vehāyasaṁ ṭhitā;</span><br />
</p>
<p id="ja465c1p3">
<span class="pali m-text">Kena tyāssūni vattanti,</span><br />
</p>
<p id="ja465c1p4">
<span class="pali m-text">kuto taṁ bhayamāgataṁ”.</span><br />
</p>
<p id="ja465c2p1">
<span class="pali m-text">“Taveva deva vijite,</span><br />
</p>
<p id="ja465c2p2">
<span class="pali m-text">bhaddasāloti maṁ vidū;</span><br />
</p>
<p id="ja465c2p3">
<span class="pali m-text">Saṭṭhi vassasahassāni,</span><br />
</p>
<p id="ja465c2p4">
<span class="pali m-text">tiṭṭhato pūjitassa me.</span><br />
</p>
<p id="ja465c3p1">
<span class="pali m-text">Kārayantā nagarāni,</span><br />
</p>
<p id="ja465c3p2">
<span class="pali m-text">agāre ca disampati;</span><br />
</p>
<p id="ja465c3p3">
<span class="pali m-text">Vividhe cāpi pāsāde,</span><br />
</p>
<p id="ja465c3p4">
<span class="pali m-text">na maṁ te accamaññisuṁ;</span><br />
</p>
<p id="ja465c3p5">
<span class="pali m-text">Yatheva maṁ te pūjesuṁ,</span><br />
</p>
<p id="ja465c3p6">
<span class="pali m-text">tatheva tvampi pūjaya”.</span><br />
</p>
<p id="ja465c4p1">
<span class="pali m-text">“Taṁ ivāhaṁ na passāmi,</span><br />
</p>
<p id="ja465c4p2">
<span class="pali m-text">thūlaṁ kāyena te dumaṁ;</span><br />
</p>
<p id="ja465c4p3">
<span class="pali m-text">Ārohapariṇāhena,</span><br />
</p>
<p id="ja465c4p4">
<span class="pali m-text">abhirūposi jātiyā.</span><br />
</p>
<p id="ja465c5p1">
<span class="pali m-text">Pāsādaṁ kārayissāmi,</span><br />
</p>
<p id="ja465c5p2">
<span class="pali m-text">ekatthambhaṁ manoramaṁ;</span><br />
</p>
<p id="ja465c5p3">
<span class="pali m-text">Tattha taṁ upanessāmi,</span><br />
</p>
<p id="ja465c5p4">
<span class="pali m-text">ciraṁ te yakkha jīvitaṁ”.</span><br />
</p>
<p id="ja465c6p1">
<span class="pali m-text">“Evaṁ cittaṁ udapādi,</span><br />
</p>
<p id="ja465c6p2">
<span class="pali m-text">sarīrena vinābhāvo;</span><br />
</p>
<p id="ja465c6p3">
<span class="pali m-text">Puthuso maṁ vikantitvā,</span><br />
</p>
<p id="ja465c6p4">
<span class="pali m-text">khaṇḍaso avakantatha.</span><br />
</p>
<p id="ja465c7p1">
<span class="pali m-text">Agge ca chetvā majjhe ca,</span><br />
</p>
<p id="ja465c7p2">
<span class="pali m-text">pacchā mūlamhi chindatha;</span><br />
</p>
<p id="ja465c7p3">
<span class="pali m-text">Evaṁ me chijjamānassa,</span><br />
</p>
<p id="ja465c7p4">
<span class="pali m-text">na dukkhaṁ maraṇaṁ siyā”.</span><br />
</p>
<p id="ja465c8p1">
<span class="pali m-text">“Hatthapādaṁ yathā chinde,</span><br />
</p>
<p id="ja465c8p2">
<span class="pali m-text">Kaṇṇanāsañca jīvato;</span><br />
</p>
<p id="ja465c8p3">
<span class="pali m-text">Tato pacchā siro chinde,</span><br />
</p>
<p id="ja465c8p4">
<span class="pali m-text">Taṁ dukkhaṁ maraṇaṁ siyā.</span><br />
</p>
<p id="ja465c9p1">
<span class="pali m-text">Sukhaṁ nu khaṇḍaso chinnaṁ,</span><br />
</p>
<p id="ja465c9p2">
<span class="pali m-text">bhaddasāla vanappati;</span><br />
</p>
<p id="ja465c9p3">
<span class="pali m-text">Kiṁhetu kiṁ upādāya,</span><br />
</p>
<p id="ja465c9p4">
<span class="pali m-text">khaṇḍaso chinnamicchasi”.</span><br />
</p>
<p id="ja465c10p1">
<span class="pali m-text">“Yañca hetumupādāya,</span><br />
</p>
<p id="ja465c10p2">
<span class="pali m-text">hetuṁ dhammūpasaṁhitaṁ;</span><br />
</p>
<p id="ja465c10p3">
<span class="pali m-text">Khaṇḍaso chinnamicchāmi,</span><br />
</p>
<p id="ja465c10p4">
<span class="pali m-text">mahārāja suṇohi me.</span><br />
</p>
<p id="ja465c11p1">
<span class="pali m-text">Ñātī me sukhasaṁvaddhā,</span><br />
</p>
<p id="ja465c11p2">
<span class="pali m-text">mama passe nivātajā;</span><br />
</p>
<p id="ja465c11p3">
<span class="pali m-text">Tepihaṁ upahiṁseyyaṁ,</span><br />
</p>
<p id="ja465c11p4">
<span class="pali m-text">paresaṁ asukhocitaṁ”.</span><br />
</p>
<p id="ja465c12p1">
<span class="pali m-text">“Ceteyyarūpaṁ cetesi,</span><br />
</p>
<p id="ja465c12p2">
<span class="pali m-text">bhaddasāla vanappati;</span><br />
</p>
<p id="ja465c12p3">
<span class="pali m-text">Hitakāmosi ñātīnaṁ,</span><br />
</p>
<p id="ja465c12p4">
<span class="pali m-text">abhayaṁ samma dammi te”ti.</span><br />
</p>
<p id="ja465c13p1">
<span class="pali m-text">Bhaddasālajātakaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0464.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0466.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>