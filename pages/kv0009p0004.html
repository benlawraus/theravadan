<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0009p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0009p0003.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0009p0005.html">Next</a></div>
</div>
<p id="kv9p4c0p2">
<span class="pali m-text">Mahāpaṇṇāsaka</span><br />
</p>
<p id="kv9p4c0p3">
<span class="pali m-text">Navamavagga</span><br />
</p>
<section id="anusayaanarammanatikatha">
<span id="kv9p4c0p4"></span><h2><span class="pali m-text">Anusayāanārammaṇātikathā</span></h2>
<p id="kv9p4c1p1">
<span class="pali m-text">Anusayā anārammaṇāti?</span><br />
</p>
<p id="kv9p4c1p2">
<span class="pali m-text">Āmantā.</span><br />
</p>
<p id="kv9p4c1p3">
<span class="pali m-text">Rūpaṁ nibbānaṁ cakkhāyatanaṁ …pe…</span><br />
</p>
<p id="kv9p4c1p4">
<span class="pali m-text">phoṭṭhabbāyatananti?</span><br />
</p>
<p id="kv9p4c1p5">
<span class="pali m-text">Na hevaṁ vattabbe …pe….</span><br />
</p>
<p id="kv9p4c2p1">
<span class="pali m-text">Kāmarāgānusayo anārammaṇoti?</span><br />
</p>
<p id="kv9p4c2p2">
<span class="pali m-text">Āmantā.</span><br />
</p>
<p id="kv9p4c2p3">
<span class="pali m-text">Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ anārammaṇanti?</span><br />
</p>
<p id="kv9p4c2p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c2p5">
<span class="pali m-text">kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ sārammaṇanti?</span><br />
</p>
<p id="kv9p4c2p6">
<span class="pali m-text">Āmantā.</span><br />
</p>
<p id="kv9p4c2p7">
<span class="pali m-text">Kāmarāgānusayo sārammaṇoti?</span><br />
</p>
<p id="kv9p4c2p8">
<span class="pali m-text">Na hevaṁ vattabbe …pe….</span><br />
</p>
<p id="kv9p4c3p1">
<span class="pali m-text">Kāmarāgānusayo anārammaṇoti?</span><br />
</p>
<p id="kv9p4c3p2">
<span class="pali m-text">Āmantā.</span><br />
</p>
<p id="kv9p4c3p3">
<span class="pali m-text">Katamakkhandhapariyāpannoti?</span><br />
</p>
<p id="kv9p4c3p4">
<span class="pali m-text">Saṅkhārakkhandhapariyāpannoti.</span><br />
</p>
<p id="kv9p4c3p5">
<span class="pali m-text">Saṅkhārakkhandho anārammaṇoti?</span><br />
</p>
<p id="kv9p4c3p6">
<span class="pali m-text">Na hevaṁ vattabbe …pe…</span><br />
</p>
<p id="kv9p4c3p7">
<span class="pali m-text">saṅkhārakkhandho anārammaṇoti?</span><br />
</p>
<p id="kv9p4c3p8">
<span class="pali m-text">Āmantā.</span><br />
</p>
<p id="kv9p4c3p9">
<span class="pali m-text">Vedanākkhandho saññākkhandho viññāṇakkhandho anārammaṇoti?</span><br />
</p>
<p id="kv9p4c3p10">
<span class="pali m-text">Na hevaṁ vattabbe …pe….</span><br />
</p>
<p id="kv9p4c4p1">
<span class="pali m-text">Kāmarāgānusayo saṅkhārakkhandhapariyāpanno anārammaṇoti?</span><br />
</p>
<p id="kv9p4c4p2">
<span class="pali m-text">Āmantā.</span><br />
</p>
<p id="kv9p4c4p3">
<span class="pali m-text">Kāmarāgo saṅkhārakkhandhapariyāpanno anārammaṇoti?</span><br />
</p>
<p id="kv9p4c4p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c4p5">
<span class="pali m-text">kāmarāgo saṅkhārakkhandhapariyāpanno sārammaṇoti?</span><br />
</p>
<p id="kv9p4c4p6">
<span class="pali m-text">Āmantā.</span><br />
</p>
<p id="kv9p4c4p7">
<span class="pali m-text">Kāmarāgānusayo saṅkhārakkhandhapariyāpanno sārammaṇoti?</span><br />
</p>
<p id="kv9p4c4p8">
<span class="pali m-text">Na hevaṁ vattabbe …pe….</span><br />
</p>
<p id="kv9p4c5p1">
<span class="pali m-text">Kāmarāgānusayo saṅkhārakkhandhapariyāpanno anārammaṇo, kāmarāgo saṅkhārakkhandhapariyāpanno sārammaṇoti?</span><br />
</p>
<p id="kv9p4c5p2">
<span class="pali m-text">Āmantā.</span><br />
</p>
<p id="kv9p4c5p3">
<span class="pali m-text">Saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c5p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c5p5">
<span class="pali m-text">saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c5p6">
<span class="pali m-text">Āmantā.</span><br />
</p>
<p id="kv9p4c5p7">
<span class="pali m-text">Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c5p8">
<span class="pali m-text">Na hevaṁ vattabbe …pe….</span><br />
</p>
<p id="kv9p4c6p1">
<span class="pali m-text">Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo anārammaṇoti?</span><br />
</p>
<p id="kv9p4c6p2">
<span class="pali m-text">Āmantā.</span><br />
</p>
<p id="kv9p4c6p3">
<span class="pali m-text">Avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇaṁ anārammaṇanti?</span><br />
</p>
<p id="kv9p4c6p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c6p5">
<span class="pali m-text">avijjā avijjogho …pe…</span><br />
</p>
<p id="kv9p4c6p6">
<span class="pali m-text">avijjānīvaraṇaṁ sārammaṇanti?</span><br />
</p>
<p id="kv9p4c6p7">
<span class="pali m-text">Āmantā.</span><br />
</p>
<p id="kv9p4c6p8">
<span class="pali m-text">Avijjānusayo sārammaṇoti?</span><br />
</p>
<p id="kv9p4c6p9">
<span class="pali m-text">Na hevaṁ vattabbe …pe….</span><br />
</p>
<p id="kv9p4c7p1">
<span class="pali m-text">Avijjānusayo anārammaṇoti?</span><br />
</p>
<p id="kv9p4c7p2">
<span class="pali m-text">Āmantā.</span><br />
</p>
<p id="kv9p4c7p3">
<span class="pali m-text">Katamakkhandhapariyāpannoti?</span><br />
</p>
<p id="kv9p4c7p4">
<span class="pali m-text">Saṅkhārakkhandhapariyāpannoti.</span><br />
</p>
<p id="kv9p4c7p5">
<span class="pali m-text">Saṅkhārakkhandho anārammaṇoti?</span><br />
</p>
<p id="kv9p4c7p6">
<span class="pali m-text">Na hevaṁ vattabbe …pe…</span><br />
</p>
<p id="kv9p4c7p7">
<span class="pali m-text">saṅkhārakkhandho anārammaṇoti?</span><br />
</p>
<p id="kv9p4c7p8">
<span class="pali m-text">Āmantā.</span><br />
</p>
<p id="kv9p4c7p9">
<span class="pali m-text">Vedanākkhandho saññākkhandho viññāṇakkhandho anārammaṇoti?</span><br />
</p>
<p id="kv9p4c7p10">
<span class="pali m-text">Na hevaṁ vattabbe …pe….</span><br />
</p>
<p id="kv9p4c8p1">
<span class="pali m-text">Avijjānusayo saṅkhārakkhandhapariyāpanno anārammaṇoti?</span><br />
</p>
<p id="kv9p4c8p2">
<span class="pali m-text">Āmantā.</span><br />
</p>
<p id="kv9p4c8p3">
<span class="pali m-text">Avijjā saṅkhārakkhandhapariyāpannā anārammaṇāti?</span><br />
</p>
<p id="kv9p4c8p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c8p5">
<span class="pali m-text">avijjā saṅkhārakkhandhapariyāpannā sārammaṇāti?</span><br />
</p>
<p id="kv9p4c8p6">
<span class="pali m-text">Āmantā.</span><br />
</p>
<p id="kv9p4c8p7">
<span class="pali m-text">Avijjānusayo saṅkhārakkhandhapariyāpanno sārammaṇoti?</span><br />
</p>
<p id="kv9p4c8p8">
<span class="pali m-text">Na hevaṁ vattabbe …pe….</span><br />
</p>
<p id="kv9p4c9p1">
<span class="pali m-text">Avijjānusayo saṅkhārakkhandhapariyāpanno anārammaṇo, avijjā saṅkhārakkhandhapariyāpannā sārammaṇāti?</span><br />
</p>
<p id="kv9p4c9p2">
<span class="pali m-text">Āmantā.</span><br />
</p>
<p id="kv9p4c9p3">
<span class="pali m-text">Saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c9p4">
<span class="pali m-text">Na hevaṁ vattabbe …pe…</span><br />
</p>
<p id="kv9p4c9p5">
<span class="pali m-text">saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c9p6">
<span class="pali m-text">Āmantā.</span><br />
</p>
<p id="kv9p4c9p7">
<span class="pali m-text">Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</span><br />
</p>
<p id="kv9p4c9p8">
<span class="pali m-text">Na hevaṁ vattabbe …pe….</span><br />
</p>
<p id="kv9p4c10p1">
<span class="pali m-text">Na vattabbaṁ—</span><br />
</p>
<p id="kv9p4c10p2">
<span class="pali m-text">“anusayā anārammaṇā”ti?</span><br />
</p>
<p id="kv9p4c10p3">
<span class="pali m-text">Āmantā.</span><br />
</p>
<p id="kv9p4c10p4">
<span class="pali m-text">Puthujjano kusalābyākate citte vattamāne sānusayoti vattabboti?</span><br />
</p>
<p id="kv9p4c10p5">
<span class="pali m-text">Āmantā.</span><br />
</p>
<p id="kv9p4c10p6">
<span class="pali m-text">Atthi tesaṁ anusayānaṁ ārammaṇanti?</span><br />
</p>
<p id="kv9p4c10p7">
<span class="pali m-text">Na hevaṁ vattabbe …pe…</span><br />
</p>
<p id="kv9p4c10p8">
<span class="pali m-text">tena hi anusayā anārammaṇāti.</span><br />
</p>
<p id="kv9p4c10p9">
<span class="pali m-text">Puthujjano kusalābyākate citte vattamāne sarāgoti vattabboti?</span><br />
</p>
<p id="kv9p4c10p10">
<span class="pali m-text">Āmantā.</span><br />
</p>
<p id="kv9p4c10p11">
<span class="pali m-text">Atthi tassa rāgassa ārammaṇanti?</span><br />
</p>
<p id="kv9p4c10p12">
<span class="pali m-text">Na hevaṁ vattabbe …pe….</span><br />
</p>
<p id="kv9p4c10p13">
<span class="pali m-text">Tena hi rāgo anārammaṇoti.</span><br />
</p>
<p id="kv9p4c10p14">
<span class="pali m-text">Anusayā anārammaṇātikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>