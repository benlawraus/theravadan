<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; dt &raquo; dt2 &raquo; Dhātukathā | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dt0002p0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-dt-index.html">dt</a> &raquo;
            <a href="https://www.theravadan.org/pages/ms-abhidhamma-dt-dt2-index.html">dt2</a> &raquo;
          </span>
          Dhātukathā
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/dt0002p0011.html">Previous</a></div>
<div class="m-col-t-6 m-text-right">
<a href="https://www.theravadan.org/pages/dt0002p0013.html">Next</a></div>
</div>
<p id="dt2p12c0p2">
<span class="pali m-text">2 Niddesa</span><br />
</p>
<section id="dvadasamanaya-sampayuttenasangahitasangahitapadaniddesa">
<span id="dt2p12c0p3"></span><h2><span class="pali m-text">2.12. Dvādasamanaya Sampayuttenasaṅgahitāsaṅgahitapadaniddesa</span></h2>
<p id="dt2p12c1p1">
<span class="pali m-text">Vedanākkhandhena ye dhammā …</span><br />
</p>
<p id="dt2p12c1p2">
<span class="pali m-text">saññākkhandhena ye dhammā …</span><br />
</p>
<p id="dt2p12c1p3">
<span class="pali m-text">saṅkhārakkhandhena ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā?</span><br />
</p>
<p id="dt2p12c1p4">
<span class="pali m-text">Te dhammā tīhi khandhehi dvīhāyatanehi aṭṭhahi dhātūhi saṅgahitā.</span><br />
</p>
<p id="dt2p12c1p5">
<span class="pali m-text">Katihi asaṅgahitā?</span><br />
</p>
<p id="dt2p12c1p6">
<span class="pali m-text">Dvīhi khandhehi dasahāyatanehi dasahi dhātūhi asaṅgahitā.</span><br />
</p>
<p id="dt2p12c2p1">
<span class="pali m-text">Viññāṇakkhandhena ye dhammā …</span><br />
</p>
<p id="dt2p12c2p2">
<span class="pali m-text">manāyatanena ye dhammā …</span><br />
</p>
<p id="dt2p12c2p3">
<span class="pali m-text">cakkhuviññāṇadhātuyā ye dhammā …pe…</span><br />
</p>
<p id="dt2p12c2p4">
<span class="pali m-text">manodhātuyā ye dhammā …</span><br />
</p>
<p id="dt2p12c2p5">
<span class="pali m-text">manoviññāṇadhātuyā ye dhammā sampayuttā …pe…</span><br />
</p>
<p id="dt2p12c2p6">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c2p7">
<span class="pali m-text">Katihi asaṅgahitā?</span><br />
</p>
<p id="dt2p12c2p8">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c3p1">
<span class="pali m-text">Samudayasaccena ye dhammā …</span><br />
</p>
<p id="dt2p12c3p2">
<span class="pali m-text">maggasaccena ye dhammā sampayuttā …</span><br />
</p>
<p id="dt2p12c3p3">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c3p4">
<span class="pali m-text">Katihi asaṅgahitā?</span><br />
</p>
<p id="dt2p12c3p5">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c4p1">
<span class="pali m-text">Manindriyena ye dhammā sampayuttā …</span><br />
</p>
<p id="dt2p12c4p2">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c4p3">
<span class="pali m-text">Katihi asaṅgahitā?</span><br />
</p>
<p id="dt2p12c4p4">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c5p1">
<span class="pali m-text">Sukhindriyena ye dhammā …</span><br />
</p>
<p id="dt2p12c5p2">
<span class="pali m-text">dukkhindriyena ye dhammā …</span><br />
</p>
<p id="dt2p12c5p3">
<span class="pali m-text">somanassindriyena ye dhammā …</span><br />
</p>
<p id="dt2p12c5p4">
<span class="pali m-text">domanassindriyena ye dhammā sampayuttā …</span><br />
</p>
<p id="dt2p12c5p5">
<span class="pali m-text">te dhammā tīhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c5p6">
<span class="pali m-text">Katihi asaṅgahitā?</span><br />
</p>
<p id="dt2p12c5p7">
<span class="pali m-text">Dvīhi khandhehi dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c6p1">
<span class="pali m-text">Upekkhindriyena ye dhammā sampayuttā …</span><br />
</p>
<p id="dt2p12c6p2">
<span class="pali m-text">te dhammā tīhi khandhehi dvīhāyatanehi sattahi dhātūhi saṅgahitā.</span><br />
</p>
<p id="dt2p12c6p3">
<span class="pali m-text">Katihi asaṅgahitā?</span><br />
</p>
<p id="dt2p12c6p4">
<span class="pali m-text">Dvīhi khandhehi dasahāyatanehi ekādasahi dhātūhi asaṅgahitā.</span><br />
</p>
<p id="dt2p12c7p1">
<span class="pali m-text">Saddhindriyena ye dhammā …</span><br />
</p>
<p id="dt2p12c7p2">
<span class="pali m-text">vīriyindriyena ye dhammā …</span><br />
</p>
<p id="dt2p12c7p3">
<span class="pali m-text">satindriyena ye dhammā …</span><br />
</p>
<p id="dt2p12c7p4">
<span class="pali m-text">samādhindriyena ye dhammā …</span><br />
</p>
<p id="dt2p12c7p5">
<span class="pali m-text">paññindriyena ye dhammā …</span><br />
</p>
<p id="dt2p12c7p6">
<span class="pali m-text">anaññātaññassāmītindriyena ye dhammā …</span><br />
</p>
<p id="dt2p12c7p7">
<span class="pali m-text">aññindriyena ye dhammā …</span><br />
</p>
<p id="dt2p12c7p8">
<span class="pali m-text">aññātāvindriyena ye dhammā …</span><br />
</p>
<p id="dt2p12c7p9">
<span class="pali m-text">avijjāya ye dhammā …</span><br />
</p>
<p id="dt2p12c7p10">
<span class="pali m-text">avijjāpaccayā saṅkhārehi ye dhammā sampayuttā …</span><br />
</p>
<p id="dt2p12c7p11">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c7p12">
<span class="pali m-text">Katihi asaṅgahitā?</span><br />
</p>
<p id="dt2p12c7p13">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c8p1">
<span class="pali m-text">Saṅkhārapaccayā viññāṇena ye dhammā sampayuttā …</span><br />
</p>
<p id="dt2p12c8p2">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c8p3">
<span class="pali m-text">Katihi asaṅgahitā?</span><br />
</p>
<p id="dt2p12c8p4">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c9p1">
<span class="pali m-text">Saḷāyatanapaccayā phassena ye dhammā sampayuttā …</span><br />
</p>
<p id="dt2p12c9p2">
<span class="pali m-text">te dhammā catūhi khandhehi dvīhāyatanehi aṭṭhahi dhātūhi saṅgahitā.</span><br />
</p>
<p id="dt2p12c9p3">
<span class="pali m-text">Katihi asaṅgahitā?</span><br />
</p>
<p id="dt2p12c9p4">
<span class="pali m-text">Ekena khandhena dasahāyatanehi dasahi dhātūhi asaṅgahitā.</span><br />
</p>
<p id="dt2p12c10p1">
<span class="pali m-text">Phassapaccayā vedanāya ye dhammā sampayuttā …</span><br />
</p>
<p id="dt2p12c10p2">
<span class="pali m-text">te dhammā tīhi khandhehi dvīhāyatanehi aṭṭhahi dhātūhi saṅgahitā.</span><br />
</p>
<p id="dt2p12c10p3">
<span class="pali m-text">Katihi asaṅgahitā?</span><br />
</p>
<p id="dt2p12c10p4">
<span class="pali m-text">Dvīhi khandhehi dasahāyatanehi dasahi dhātūhi asaṅgahitā.</span><br />
</p>
<p id="dt2p12c11p1">
<span class="pali m-text">Vedanāpaccayā taṇhāya ye dhammā …</span><br />
</p>
<p id="dt2p12c11p2">
<span class="pali m-text">taṇhāpaccayā upādānena ye dhammā …</span><br />
</p>
<p id="dt2p12c11p3">
<span class="pali m-text">kammabhavena ye dhammā sampayuttā …</span><br />
</p>
<p id="dt2p12c11p4">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c11p5">
<span class="pali m-text">Katihi asaṅgahitā?</span><br />
</p>
<p id="dt2p12c11p6">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c12p1">
<span class="pali m-text">Sokena ye dhammā …</span><br />
</p>
<p id="dt2p12c12p2">
<span class="pali m-text">dukkhena ye dhammā …</span><br />
</p>
<p id="dt2p12c12p3">
<span class="pali m-text">domanassena ye dhammā sampayuttā …</span><br />
</p>
<p id="dt2p12c12p4">
<span class="pali m-text">te dhammā tīhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c12p5">
<span class="pali m-text">Katihi asaṅgahitā?</span><br />
</p>
<p id="dt2p12c12p6">
<span class="pali m-text">Dvīhi khandhehi dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c13p1">
<span class="pali m-text">Upāyāsena ye dhammā …</span><br />
</p>
<p id="dt2p12c13p2">
<span class="pali m-text">satipaṭṭhānena ye dhammā …</span><br />
</p>
<p id="dt2p12c13p3">
<span class="pali m-text">sammappadhānena ye dhammā sampayuttā …</span><br />
</p>
<p id="dt2p12c13p4">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c13p5">
<span class="pali m-text">Katihi asaṅgahitā?</span><br />
</p>
<p id="dt2p12c13p6">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c14p1">
<span class="pali m-text">Iddhipādena ye dhammā sampayuttā …</span><br />
</p>
<p id="dt2p12c14p2">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c14p3">
<span class="pali m-text">Katihi asaṅgahitā?</span><br />
</p>
<p id="dt2p12c14p4">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c15p1">
<span class="pali m-text">Jhānena ye dhammā sampayuttā …</span><br />
</p>
<p id="dt2p12c15p2">
<span class="pali m-text">te dhammā tīhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c15p3">
<span class="pali m-text">Katihi asaṅgahitā?</span><br />
</p>
<p id="dt2p12c15p4">
<span class="pali m-text">Dvīhi khandhehi dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c16p1">
<span class="pali m-text">Appamaññāya ye dhammā …</span><br />
</p>
<p id="dt2p12c16p2">
<span class="pali m-text">pañcahi indriyehi ye dhammā …</span><br />
</p>
<p id="dt2p12c16p3">
<span class="pali m-text">pañcahi balehi ye dhammā …</span><br />
</p>
<p id="dt2p12c16p4">
<span class="pali m-text">sattahi bojjhaṅgehi ye dhammā …</span><br />
</p>
<p id="dt2p12c16p5">
<span class="pali m-text">ariyena aṭṭhaṅgikena maggena ye dhammā sampayuttā …</span><br />
</p>
<p id="dt2p12c16p6">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c16p7">
<span class="pali m-text">Katihi asaṅgahitā?</span><br />
</p>
<p id="dt2p12c16p8">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c17p1">
<span class="pali m-text">Phassena ye dhammā …</span><br />
</p>
<p id="dt2p12c17p2">
<span class="pali m-text">cetanāya ye dhammā …</span><br />
</p>
<p id="dt2p12c17p3">
<span class="pali m-text">manasikārena ye dhammā sampayuttā …</span><br />
</p>
<p id="dt2p12c17p4">
<span class="pali m-text">te dhammā catūhi khandhehi dvīhāyatanehi aṭṭhahi dhātūhi saṅgahitā.</span><br />
</p>
<p id="dt2p12c17p5">
<span class="pali m-text">Katihi asaṅgahitā?</span><br />
</p>
<p id="dt2p12c17p6">
<span class="pali m-text">Ekena khandhena dasahāyatanehi dasahi dhātūhi asaṅgahitā.</span><br />
</p>
<p id="dt2p12c18p1">
<span class="pali m-text">Vedanāya ye dhammā …</span><br />
</p>
<p id="dt2p12c18p2">
<span class="pali m-text">saññāya ye dhammā sampayuttā …</span><br />
</p>
<p id="dt2p12c18p3">
<span class="pali m-text">te dhammā tīhi khandhehi dvīhāyatanehi aṭṭhahi dhātūhi saṅgahitā.</span><br />
</p>
<p id="dt2p12c18p4">
<span class="pali m-text">Katihi asaṅgahitā?</span><br />
</p>
<p id="dt2p12c18p5">
<span class="pali m-text">Dvīhi khandhehi dasahāyatanehi dasahi dhātūhi asaṅgahitā.</span><br />
</p>
<p id="dt2p12c19p1">
<span class="pali m-text">Cittena ye dhammā sampayuttā …</span><br />
</p>
<p id="dt2p12c19p2">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c19p3">
<span class="pali m-text">Katihi asaṅgahitā?</span><br />
</p>
<p id="dt2p12c19p4">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c20p1">
<span class="pali m-text">Adhimokkhena ye dhammā sampayuttā …</span><br />
</p>
<p id="dt2p12c20p2">
<span class="pali m-text">te dhammā catūhi khandhehi dvīhāyatanehi tīhi dhātūhi saṅgahitā.</span><br />
</p>
<p id="dt2p12c20p3">
<span class="pali m-text">Katihi asaṅgahitā?</span><br />
</p>
<p id="dt2p12c20p4">
<span class="pali m-text">Ekena khandhena dasahāyatanehi pannarasahi dhātūhi asaṅgahitā.</span><br />
</p>
<p id="dt2p12c21p0">
<span class="pali m-text">2.12.1. Tika</span><br />
</p>
<p id="dt2p12c21p1">
<span class="pali m-text">Sukhāya vedanāya sampayuttehi dhammehi ye dhammā …</span><br />
</p>
<p id="dt2p12c21p2">
<span class="pali m-text">dukkhāya vedanāya sampayuttehi dhammehi ye dhammā …</span><br />
</p>
<p id="dt2p12c21p3">
<span class="pali m-text">adukkhamasukhāya vedanāya sampayuttehi dhammehi ye dhammā …</span><br />
</p>
<p id="dt2p12c21p4">
<span class="pali m-text">savitakkasavicārehi dhammehi ye dhammā …</span><br />
</p>
<p id="dt2p12c21p5">
<span class="pali m-text">avitakkavicāramattehi dhammehi ye dhammā …</span><br />
</p>
<p id="dt2p12c21p6">
<span class="pali m-text">pītisahagatehi dhammehi ye dhammā …</span><br />
</p>
<p id="dt2p12c21p7">
<span class="pali m-text">sukhasahagatehi dhammehi ye dhammā …</span><br />
</p>
<p id="dt2p12c21p8">
<span class="pali m-text">upekkhāsahagatehi dhammehi ye dhammā sampayuttā …</span><br />
</p>
<p id="dt2p12c21p9">
<span class="pali m-text">te dhammā ekena khandhena ekenāyatanena ekāya dhātuyā saṅgahitā.</span><br />
</p>
<p id="dt2p12c21p10">
<span class="pali m-text">Katihi asaṅgahitā?</span><br />
</p>
<p id="dt2p12c21p11">
<span class="pali m-text">Catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c22p0p1">
<span class="pali m-text">2.12.2. Duka</span><br />
</p>
<p id="dt2p12c22p0p2">
<span class="pali m-text">2.12.2.1. Hetugocchaka</span><br />
</p>
<p id="dt2p12c22p1">
<span class="pali m-text">Hetūhi dhammehi ye dhammā …</span><br />
</p>
<p id="dt2p12c22p2">
<span class="pali m-text">hetūhi ceva sahetukehi ca dhammehi ye dhammā …</span><br />
</p>
<p id="dt2p12c22p3">
<span class="pali m-text">hetūhi ceva hetusampayuttehi ca dhammehi ye dhammā sampayuttā …</span><br />
</p>
<p id="dt2p12c22p4">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c22p5">
<span class="pali m-text">Katihi asaṅgahitā?</span><br />
</p>
<p id="dt2p12c22p6">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c23p1">
<span class="pali m-text">Sahetukehi ceva na ca hetūhi dhammehi ye dhammā …</span><br />
</p>
<p id="dt2p12c23p2">
<span class="pali m-text">hetusampayuttehi ceva na ca hetūhi dhammehi ye dhammā …</span><br />
</p>
<p id="dt2p12c23p3">
<span class="pali m-text">na hetusahetukehi dhammehi ye dhammā sampayuttā …</span><br />
</p>
<p id="dt2p12c23p4">
<span class="pali m-text">te dhammā ekena khandhena ekenāyatanena ekāya dhātuyā saṅgahitā.</span><br />
</p>
<p id="dt2p12c23p5">
<span class="pali m-text">Katihi asaṅgahitā?</span><br />
</p>
<p id="dt2p12c23p6">
<span class="pali m-text">Catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c24p0">
<span class="pali m-text">2.12.2.3. Āsavagocchaka</span><br />
</p>
<p id="dt2p12c24p1">
<span class="pali m-text">Āsavehi dhammehi ye dhammā …</span><br />
</p>
<p id="dt2p12c24p2">
<span class="pali m-text">āsavehi ceva sāsavehi ca dhammehi ye dhammā …</span><br />
</p>
<p id="dt2p12c24p3">
<span class="pali m-text">āsavehi ceva āsavasampayuttehi ca dhammehi ye dhammā sampayuttā …</span><br />
</p>
<p id="dt2p12c24p4">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c24p5">
<span class="pali m-text">Katihi asaṅgahitā?</span><br />
</p>
<p id="dt2p12c24p6">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c25p1">
<span class="pali m-text">Āsavasampayuttehi ceva no ca āsavehi dhammehi ye dhammā sampayuttā …</span><br />
</p>
<p id="dt2p12c25p2">
<span class="pali m-text">te dhammā ekena khandhena ekenāyatanena ekāya dhātuyā saṅgahitā.</span><br />
</p>
<p id="dt2p12c25p3">
<span class="pali m-text">Katihi asaṅgahitā?</span><br />
</p>
<p id="dt2p12c25p4">
<span class="pali m-text">Catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c26p0">
<span class="pali m-text">2.12.2.4–9. Saṁyojanagocchakādi</span><br />
</p>
<p id="dt2p12c26p1">
<span class="pali m-text">Saṁyojanehi dhammehi ye dhammā …</span><br />
</p>
<p id="dt2p12c26p2">
<span class="pali m-text">ganthehi dhammehi ye dhammā …</span><br />
</p>
<p id="dt2p12c26p3">
<span class="pali m-text">oghehi dhammehi ye dhammā …</span><br />
</p>
<p id="dt2p12c26p4">
<span class="pali m-text">yogehi dhammehi ye dhammā …</span><br />
</p>
<p id="dt2p12c26p5">
<span class="pali m-text">nīvaraṇehi dhammehi ye dhammā …</span><br />
</p>
<p id="dt2p12c26p6">
<span class="pali m-text">parāmāsehi dhammehi ye dhammā …</span><br />
</p>
<p id="dt2p12c26p7">
<span class="pali m-text">parāmāsehi ceva parāmaṭṭhehi ca dhammehi ye dhammā sampayuttā …</span><br />
</p>
<p id="dt2p12c26p8">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c26p9">
<span class="pali m-text">Katihi asaṅgahitā?</span><br />
</p>
<p id="dt2p12c26p10">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c27p1">
<span class="pali m-text">Parāmāsasampayuttehi dhammehi ye dhammā sampayuttā …</span><br />
</p>
<p id="dt2p12c27p2">
<span class="pali m-text">te dhammā ekena khandhena ekenāyatanena ekāya dhātuyā saṅgahitā.</span><br />
</p>
<p id="dt2p12c27p3">
<span class="pali m-text">Katihi asaṅgahitā?</span><br />
</p>
<p id="dt2p12c27p4">
<span class="pali m-text">Catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c28p0">
<span class="pali m-text">2.12.2.10. Mahantaraduka</span><br />
</p>
<p id="dt2p12c28p1">
<span class="pali m-text">Cittehi dhammehi ye dhammā sampayuttā …</span><br />
</p>
<p id="dt2p12c28p2">
<span class="pali m-text">te dhammā tīhi khandhehi ekenāyatanena ekāya dhātuyā saṅgahitā.</span><br />
</p>
<p id="dt2p12c28p3">
<span class="pali m-text">Katihi asaṅgahitā?</span><br />
</p>
<p id="dt2p12c28p4">
<span class="pali m-text">Dvīhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c29p1">
<span class="pali m-text">Cetasikehi dhammehi ye dhammā …</span><br />
</p>
<p id="dt2p12c29p2">
<span class="pali m-text">cittasampayuttehi dhammehi ye dhammā …</span><br />
</p>
<p id="dt2p12c29p3">
<span class="pali m-text">cittasaṁsaṭṭhehi dhammehi ye dhammā …</span><br />
</p>
<p id="dt2p12c29p4">
<span class="pali m-text">cittasaṁsaṭṭhasamuṭṭhānehi dhammehi ye dhammā …</span><br />
</p>
<p id="dt2p12c29p5">
<span class="pali m-text">cittasaṁsaṭṭhasamuṭṭhānasahabhūhi dhammehi ye dhammā …</span><br />
</p>
<p id="dt2p12c29p6">
<span class="pali m-text">cittasaṁsaṭṭhasamuṭṭhānānuparivattīhi dhammehi ye dhammā sampayuttā …</span><br />
</p>
<p id="dt2p12c29p7">
<span class="pali m-text">te dhammā ekena khandhena ekenāyatanena sattahi dhātūhi saṅgahitā.</span><br />
</p>
<p id="dt2p12c29p8">
<span class="pali m-text">Katihi asaṅgahitā?</span><br />
</p>
<p id="dt2p12c29p9">
<span class="pali m-text">Catūhi khandhehi ekādasahāyatanehi ekādasahi dhātūhi asaṅgahitā.</span><br />
</p>
<p id="dt2p12c30p0">
<span class="pali m-text">2.12.2.11–13. Upādānagocchakādi</span><br />
</p>
<p id="dt2p12c30p1">
<span class="pali m-text">Upādānehi dhammehi ye dhammā …</span><br />
</p>
<p id="dt2p12c30p2">
<span class="pali m-text">kilesehi dhammehi ye dhammā …</span><br />
</p>
<p id="dt2p12c30p3">
<span class="pali m-text">kilesehi ceva saṅkilesikehi ca dhammehi ye dhammā …</span><br />
</p>
<p id="dt2p12c30p4">
<span class="pali m-text">kilesehi ceva saṅkiliṭṭhehi ca dhammehi ye dhammā …</span><br />
</p>
<p id="dt2p12c30p5">
<span class="pali m-text">kilesehi ceva kilesasampayuttehi ca dhammehi ye dhammā sampayuttā …</span><br />
</p>
<p id="dt2p12c30p6">
<span class="pali m-text">te dhammā catūhi khandhehi dvīhāyatanehi dvīhi dhātūhi saṅgahitā.</span><br />
</p>
<p id="dt2p12c30p7">
<span class="pali m-text">Katihi asaṅgahitā?</span><br />
</p>
<p id="dt2p12c30p8">
<span class="pali m-text">Ekena khandhena dasahāyatanehi soḷasahi dhātūhi asaṅgahitā.</span><br />
</p>
<p id="dt2p12c31p1">
<span class="pali m-text">Saṅkiliṭṭhehi ceva no ca kilesehi dhammehi ye dhammā …</span><br />
</p>
<p id="dt2p12c31p2">
<span class="pali m-text">kilesasampayuttehi ceva no ca kilesehi dhammehi ye dhammā …</span><br />
</p>
<p id="dt2p12c31p3">
<span class="pali m-text">savitakkehi dhammehi ye dhammā …</span><br />
</p>
<p id="dt2p12c31p4">
<span class="pali m-text">savicārehi dhammehi ye dhammā …</span><br />
</p>
<p id="dt2p12c31p5">
<span class="pali m-text">sappītikehi dhammehi ye dhammā …</span><br />
</p>
<p id="dt2p12c31p6">
<span class="pali m-text">pītisahagatehi dhammehi ye dhammā …</span><br />
</p>
<p id="dt2p12c31p7">
<span class="pali m-text">sukhasahagatehi dhammehi ye dhammā …</span><br />
</p>
<p id="dt2p12c31p8">
<span class="pali m-text">upekkhāsahagatehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā?</span><br />
</p>
<p id="dt2p12c31p9">
<span class="pali m-text">Te dhammā ekena khandhena ekenāyatanena ekāya dhātuyā saṅgahitā.</span><br />
</p>
<p id="dt2p12c31p10">
<span class="pali m-text">Katihi asaṅgahitā?</span><br />
</p>
<p id="dt2p12c31p11">
<span class="pali m-text">Catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p12c32p1">
<span class="pali m-text">Arūpakkhandhā cattāro,</span><br />
</p>
<p id="dt2p12c32p2">
<span class="pali m-text">manāyatanameva ca;</span><br />
</p>
<p id="dt2p12c32p3">
<span class="pali m-text">Viññāṇadhātuyo satta,</span><br />
</p>
<p id="dt2p12c32p4">
<span class="pali m-text">dve saccā cuddasindriyā.</span><br />
</p>
<p id="dt2p12c33p1">
<span class="pali m-text">Paccaye dvādasa padā,</span><br />
</p>
<p id="dt2p12c33p2">
<span class="pali m-text">tato upari soḷasa;</span><br />
</p>
<p id="dt2p12c33p3">
<span class="pali m-text">Tikesu aṭṭha gocchake,</span><br />
</p>
<p id="dt2p12c33p4">
<span class="pali m-text">tecattālīsameva ca.</span><br />
</p>
<p id="dt2p12c34p1">
<span class="pali m-text">Mahantaraduke satta,</span><br />
</p>
<p id="dt2p12c34p2">
<span class="pali m-text">padā piṭṭhidukesu cha;</span><br />
</p>
<p id="dt2p12c34p3">
<span class="pali m-text">Navamassa padassete,</span><br />
</p>
<p id="dt2p12c34p4">
<span class="pali m-text">niddese saṅgahaṁ gatāti. [120]</span><br />
</p>
<p id="dt2p12c35p1">
<span class="pali m-text">Sampayuttena saṅgahitāsaṅgahitapadaniddeso dvādasamo.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/dt0002p0011.html">Previous</a></div>
<div class="m-col-t-6 m-text-right">
<a href="https://www.theravadan.org/pages/dt0002p0013.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>