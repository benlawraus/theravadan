<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any008p032z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="https://theravadan.org/pages/any008p032z.html" />
  <meta property="og:description" content="Numbered Discourses 8 9. Sativagga 9. Mindfulness 86. Yasasutta 86. With Nāgita Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena icchānaṅgalaṁ nāma kosalānaṁ brāhmaṇagāmo tadavasari. At one time the Buddha was wandering in the land of the Kosalans together with a large Saṅgha of …" />
  <meta name="twitter:description" content="Numbered Discourses 8 9. Sativagga 9. Mindfulness 86. Yasasutta 86. With Nāgita Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena icchānaṅgalaṁ nāma kosalānaṁ brāhmaṇagāmo tadavasari. At one time the Buddha was wandering in the land of the Kosalans together with a large Saṅgha of …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p><span class="m-text">Numbered Discourses 8</span></p>
<section id="sativagga">
<h2><a href="#sativagga">9. Sativagga</a></h2>
<p><span class="m-text">9. Mindfulness</span></p>
<section id="yasasutta">
<h3><a href="#yasasutta">86. Yasasutta</a></h3>
<p><span class="m-text">86. With Nāgita</span></p>
<p id="an8p86c1p1">
<span class="m-text m-primary">Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena icchānaṅgalaṁ nāma kosalānaṁ brāhmaṇagāmo tadavasari.</span><br />
<span class="m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Icchānaṅgala.</span><br />
</p>
<p id="an8p86c1p2">
<span class="m-text m-primary">Tatra sudaṁ bhagavā icchānaṅgale viharati icchānaṅgalavanasaṇḍe.</span><br />
<span class="m-text">He stayed in a forest near Icchānaṅgala.</span><br />
</p>
<p id="an8p86c1p3">
<span class="m-text m-primary">Assosuṁ kho icchānaṅgalakā brāhmaṇagahapatikā:</span><br />
<span class="m-text">The brahmins and householders of Icchānaṅgala heard:</span><br />
</p>
<p id="an8p86c1p4">
<span class="m-text m-primary">“samaṇo khalu bho gotamo sakyaputto sakyakulā pabbajito icchānaṅgalaṁ anuppatto icchānaṅgale viharati icchānaṅgalavanasaṇḍe.</span><br />
<span class="m-text">“It seems the ascetic Gotama—a Sakyan, gone forth from a Sakyan family—has arrived at Icchānaṅgala. He is staying in a forest near Icchānaṅgala.</span><br />
</p>
<p id="an8p86c1p5">
<span class="m-text m-primary">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="an8p86c1p6">
<span class="m-text m-primary">‘itipi so bhagavā arahaṁ sammāsambuddho …pe…</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ …</span><br />
</p>
<p id="an8p86c1p7">
<span class="m-text m-primary">sādhu kho pana tathārūpānaṁ arahataṁ dassanaṁ hotī’”ti.</span><br />
<span class="m-text">It’s good to see such perfected ones.”</span><br />
</p>
<p id="an8p86c2p1">
<span class="m-text m-primary">Atha kho icchānaṅgalakā brāhmaṇagahapatikā tassā rattiyā accayena pahutaṁ khādanīyaṁ bhojanīyaṁ ādāya yena icchānaṅgalavanasaṇḍo tenupasaṅkamiṁsu; upasaṅkamitvā bahidvārakoṭṭhake aṭṭhaṁsu uccāsaddā mahāsaddā.</span><br />
<span class="m-text">Then, when the night had passed, they took many different foods and went to the forest near Icchānaṅgala, where they stood outside the gates making a dreadful racket.</span><br />
</p>
<p id="an8p86c2p2">
<span class="m-text m-primary">Tena kho pana samayena āyasmā nāgito bhagavato upaṭṭhāko hoti.</span><br />
<span class="m-text">Now, at that time Venerable Nāgita was the Buddha’s attendant.</span><br />
</p>
<p id="an8p86c2p3">
<span class="m-text m-primary">Atha kho bhagavā āyasmantaṁ nāgitaṁ āmantesi:</span><br />
<span class="m-text">Then the Buddha said to Nāgita,</span><br />
</p>
<p id="an8p86c2p4">
<span class="m-text m-primary">“ke pana te, nāgita, uccāsaddā mahāsaddā kevaṭṭā maññe macchavilope”ti?</span><br />
<span class="m-text">“Nāgita, who’s making that dreadful racket? You’d think it was fishermen hauling in a catch!”</span><br />
</p>
<p id="an8p86c2p5">
<span class="m-text m-primary">“Ete, bhante, icchānaṅgalakā brāhmaṇagahapatikā pahutaṁ khādanīyaṁ bhojanīyaṁ ādāya bahidvārakoṭṭhake ṭhitā bhagavantaṁyeva uddissa bhikkhusaṅghañcā”ti.</span><br />
<span class="m-text">“Sir, it’s these brahmins and householders of Icchānaṅgala. They’ve brought many different foods, and they’re standing outside the gates wanting to offer it specially to the Buddha and the mendicant Saṅgha.”</span><br />
</p>
<p id="an8p86c2p6">
<span class="m-text m-primary">“Māhaṁ, nāgita, yasena samāgamaṁ, mā ca mayā yaso.</span><br />
<span class="m-text">“Nāgita, may I never become famous. May fame not come to me.</span><br />
</p>
<p id="an8p86c2p7">
<span class="m-text m-primary">Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī. Yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī,</span><br />
<span class="m-text">There are those who can’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c2p8">
<span class="m-text m-primary">so taṁ mīḷhasukhaṁ middhasukhaṁ lābhasakkārasilokasukhaṁ sādiyeyyā”ti.</span><br />
<span class="m-text">Let them enjoy the filthy, lazy pleasure of possessions, honor, and popularity.”</span><br />
</p>
<p id="an8p86c3p1">
<span class="m-text m-primary">“Adhivāsetu dāni, bhante, bhagavā. Adhivāsetu sugato.</span><br />
<span class="m-text">“Sir, may the Blessed One please relent now! May the Holy One relent!</span><br />
</p>
<p id="an8p86c3p2">
<span class="m-text m-primary">Adhivāsanakālo dāni, bhante, bhagavato.</span><br />
<span class="m-text">Now is the time for the Buddha to relent.</span><br />
</p>
<p id="an8p86c3p3">
<span class="m-text m-primary">Yena yeneva dāni, bhante, bhagavā gamissati tanninnāva bhavissanti brāhmaṇagahapatikā negamā ceva jānapadā ca.</span><br />
<span class="m-text">Wherever the Buddha now goes, the brahmins and householders will incline the same way, as will the people of town and country.</span><br />
</p>
<p id="an8p86c3p4">
<span class="m-text m-primary">Seyyathāpi, bhante, thullaphusitake deve vassante yathāninnaṁ udakāni pavattanti;</span><br />
<span class="m-text">It’s like when it rains heavily and the water flows downhill.</span><br />
</p>
<p id="an8p86c3p5">
<span class="m-text m-primary">evamevaṁ kho, bhante, yena yeneva dāni bhagavā gamissati tanninnāva bhavissanti brāhmaṇagahapatikā negamā ceva jānapadā ca.</span><br />
<span class="m-text">In the same way, wherever the Buddha now goes, the brahmins and householders will incline the same way, as will the people of town and country.</span><br />
</p>
<p id="an8p86c3p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an8p86c3p7">
<span class="m-text m-primary">Tathā hi, bhante, bhagavato sīlapaññāṇan”ti.</span><br />
<span class="m-text">Because of the Buddha’s ethics and wisdom.”</span><br />
</p>
<p id="an8p86c4p1">
<span class="m-text m-primary">“Māhaṁ, nāgita, yasena samāgamaṁ, mā ca mayā yaso.</span><br />
<span class="m-text">“Nāgita, may I never become famous. May fame not come to me.</span><br />
</p>
<p id="an8p86c4p2">
<span class="m-text m-primary">Yo kho, nāgita, nayimassa nekkhammasukhassa pavivekasukhassa upasamasukhassa sambodhasukhassa nikāmalābhī assa akicchalābhī akasiralābhī. Yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī,</span><br />
<span class="m-text">There are those who can’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c4p3">
<span class="m-text m-primary">so taṁ mīḷhasukhaṁ middhasukhaṁ lābhasakkārasilokasukhaṁ sādiyeyya.</span><br />
<span class="m-text">Let them enjoy the filthy, lazy pleasure of possessions, honor, and popularity.</span><br />
</p>
<p id="an8p86c5p1">
<span class="m-text m-primary">devatāpi kho, nāgita, ekaccā nayimassa nekkhammasukhassa pavivekasukhassa upasamasukhassa sambodhasukhassa nikāmalābhiniyo assu akicchalābhiniyo akasiralābhiniyo, yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī.</span><br />
<span class="m-text">Even some of the deities can’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c5p2">
<span class="m-text m-primary">Tumhākampi kho, nāgita, saṅgamma samāgamma saṅgaṇikavihāraṁ anuyuttānaṁ viharataṁ evaṁ hoti:</span><br />
<span class="m-text">When you all come together to enjoy each other’s company, I think:</span><br />
</p>
<p id="an8p86c5p3">
<span class="m-text m-primary">‘na hi nūname āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu akicchalābhino akasiralābhino. Yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī.</span><br />
<span class="m-text">‘These venerables mustn’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c5p4">
<span class="m-text m-primary">Tathā hi paname āyasmanto saṅgamma samāgamma saṅgaṇikavihāraṁ anuyuttā viharanti’.</span><br />
<span class="m-text">That must be because they come together to enjoy each other’s company.’</span><br />
</p>
<p id="an8p86c6p1">
<span class="m-text m-primary">Idhāhaṁ, nāgita, bhikkhū passāmi aññamaññaṁ aṅgulipatodakena sañjagghante saṅkīḷante.</span><br />
<span class="m-text">Take mendicants I see poking each other with their fingers, giggling and playing together.</span><br />
</p>
<p id="an8p86c6p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c6p3">
<span class="m-text m-primary">‘na hi nūname āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu akicchalābhino akasiralābhino. Yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī.</span><br />
<span class="m-text">‘These venerables mustn’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c6p4">
<span class="m-text m-primary">Tathā hi paname āyasmanto aññamaññaṁ aṅgulipatodakena sañjagghanti saṅkīḷanti’.</span><br />
<span class="m-text">That must be because they’re poking each other with their fingers, giggling and playing together.’</span><br />
</p>
<p id="an8p86c7p1">
<span class="m-text m-primary">Idha panāhaṁ, nāgita, bhikkhū passāmi yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutte viharante.</span><br />
<span class="m-text">Take mendicants I see eat as much as they like until their bellies are full, then indulge in the pleasures of sleeping, lying down, and drowsing.</span><br />
</p>
<p id="an8p86c7p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c7p3">
<span class="m-text m-primary">‘na hi nūname āyasmanto imassa nekkhammasukhassa pavivekasukhassa upasamasukhassa sambodhasukhassa nikāmalābhino assu akicchalābhino akasiralābhino. Yassāhaṁ nekkhammasukhassa pavivekasukhassa upasamasukhassa sambodhasukhassa nikāmalābhī akicchalābhī akasiralābhī.</span><br />
<span class="m-text">‘These venerables mustn’t get the bliss of renunciation, the bliss of seclusion, the bliss of peace, the bliss of awakening when they want, without trouble or difficulty like I can.</span><br />
</p>
<p id="an8p86c7p4">
<span class="m-text m-primary">Tathā hi paname āyasmanto yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyuttā viharanti’.</span><br />
<span class="m-text">That must be because they eat as much as they like until their bellies are full, then indulge in the pleasures of sleeping, lying down, and drowsing.’</span><br />
</p>
<p id="an8p86c8p1">
<span class="m-text m-primary">Idhāhaṁ, nāgita, bhikkhuṁ passāmi gāmantavihāriṁ samāhitaṁ nisinnaṁ.</span><br />
<span class="m-text">Take a mendicant living within a village who I see sitting immersed in samādhi.</span><br />
</p>
<p id="an8p86c8p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c8p3">
<span class="m-text m-primary">‘idāni imaṁ āyasmantaṁ ārāmiko vā upaṭṭhahissati samaṇuddeso vā. Taṁ tamhā samādhimhā cāvessatī’ti.</span><br />
<span class="m-text">‘Now a monastery worker, a novice, or a fellow practitioner will make this venerable fall from immersion.’</span><br />
</p>
<p id="an8p86c8p4">
<span class="m-text m-primary">Tenāhaṁ, nāgita, tassa bhikkhuno na attamano homi gāmantavihārena.</span><br />
<span class="m-text">So I’m not pleased that that mendicant is living within a village.</span><br />
</p>
<p id="an8p86c9p1">
<span class="m-text m-primary">Idha panāhaṁ, nāgita, bhikkhuṁ passāmi āraññikaṁ araññe pacalāyamānaṁ nisinnaṁ.</span><br />
<span class="m-text">Take a mendicant in the wilderness who I see sitting nodding in meditation.</span><br />
</p>
<p id="an8p86c9p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c9p3">
<span class="m-text m-primary">‘idāni ayamāyasmā imaṁ niddākilamathaṁ paṭivinodetvā araññasaññaṁyeva manasi karissati ekattan’ti.</span><br />
<span class="m-text">‘Now this venerable, having dispelled that sleepiness and weariness, will focus just on the unified perception of wilderness.’</span><br />
</p>
<p id="an8p86c9p4">
<span class="m-text m-primary">Tenāhaṁ, nāgita, tassa bhikkhuno attamano homi araññavihārena.</span><br />
<span class="m-text">So I’m pleased that that mendicant is living in the wilderness.</span><br />
</p>
<p id="an8p86c10p1">
<span class="m-text m-primary">Idha panāhaṁ, nāgita, bhikkhuṁ passāmi āraññikaṁ araññe asamāhitaṁ nisinnaṁ.</span><br />
<span class="m-text">Take a mendicant in the wilderness who I see sitting without being immersed in samādhi.</span><br />
</p>
<p id="an8p86c10p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c10p3">
<span class="m-text m-primary">‘idāni ayamāyasmā asamāhitaṁ vā cittaṁ samādahissati, samāhitaṁ vā cittaṁ anurakkhissatī’ti.</span><br />
<span class="m-text">‘Now if this venerable’s mind is not immersed in samādhi they will immerse it; or if it is immersed in samādhi, they will preserve it.’</span><br />
</p>
<p id="an8p86c10p4">
<span class="m-text m-primary">Tenāhaṁ, nāgita, tassa bhikkhuno attamano homi araññavihārena.</span><br />
<span class="m-text">So I’m pleased that that mendicant is living in the wilderness.</span><br />
</p>
<p id="an8p86c11p1">
<span class="m-text m-primary">Idha panāhaṁ, nāgita, bhikkhuṁ passāmi āraññikaṁ araññe samāhitaṁ nisinnaṁ.</span><br />
<span class="m-text">Take a mendicant in the wilderness who I see sitting immersed in samādhi.</span><br />
</p>
<p id="an8p86c11p2">
<span class="m-text m-primary">Tassa mayhaṁ, nāgita, evaṁ hoti:</span><br />
<span class="m-text">I think to myself:</span><br />
</p>
<p id="an8p86c11p3">
<span class="m-text m-primary">‘idāni ayamāyasmā avimuttaṁ vā cittaṁ vimuccissati, vimuttaṁ vā cittaṁ anurakkhissatī’ti.</span><br />
<span class="m-text">‘Now this venerable will free the unfreed mind or preserve the freed mind.’</span><br />
</p>
<p id="an8p86c11p4">
<span class="m-text m-primary">Tenāhaṁ, nāgita, tassa bhikkhuno attamano homi araññavihārena.</span><br />
<span class="m-text">So I’m pleased that that mendicant is living in the wilderness.</span><br />
</p>
<p id="an8p86c12p1">
<span class="m-text m-primary">Idha panāhaṁ, nāgita, bhikkhuṁ passāmi gāmantavihāriṁ lābhiṁ cīvarapiṇḍapātasenāsanagilānapaccayabhesajjaparikkhārānaṁ.</span><br />
<span class="m-text">Take a mendicant who I see living within a village receiving robes, almsfood, lodgings, and medicines and supplies for the sick.</span><br />
</p>
<p id="an8p86c12p2">
<span class="m-text m-primary">So taṁ lābhasakkārasilokaṁ nikāmayamāno riñcati paṭisallānaṁ, riñcati araññavanapatthāni pantāni senāsanāni;</span><br />
<span class="m-text">Enjoying possessions, honor, and popularity they neglect retreat, and they neglect remote lodgings in the wilderness and the forest.</span><br />
</p>
<p id="an8p86c12p3">
<span class="m-text m-primary">gāmanigamarājadhāniṁ osaritvā vāsaṁ kappeti.</span><br />
<span class="m-text">They come down to villages, towns and capital cities and make their homes there.</span><br />
</p>
<p id="an8p86c12p4">
<span class="m-text m-primary">Tenāhaṁ, nāgita, tassa bhikkhuno na attamano homi gāmantavihārena.</span><br />
<span class="m-text">So I’m not pleased that that mendicant is living within a village.</span><br />
</p>
<p id="an8p86c13p1">
<span class="m-text m-primary">Idha panāhaṁ, nāgita, bhikkhuṁ passāmi āraññikaṁ lābhiṁ cīvarapiṇḍapātasenāsanagilānapaccayabhesajjaparikkhārānaṁ.</span><br />
<span class="m-text">Take a mendicant who I see in the wilderness receiving robes, almsfood, lodgings, and medicines and supplies for the sick.</span><br />
</p>
<p id="an8p86c13p2">
<span class="m-text m-primary">So taṁ lābhasakkārasilokaṁ paṭipaṇāmetvā na riñcati paṭisallānaṁ, na riñcati araññavanapatthāni pantāni senāsanāni.</span><br />
<span class="m-text">Fending off possessions, honor, and popularity they don’t neglect retreat, and they don’t neglect remote lodgings in the wilderness and the forest.</span><br />
</p>
<p id="an8p86c13p3">
<span class="m-text m-primary">Tenāhaṁ, nāgita, tassa bhikkhuno attamano homi araññavihārena.</span><br />
<span class="m-text">So I’m pleased that that mendicant is living in the wilderness.</span><br />
</p>
<p id="an8p86c14p1">
<span class="m-text m-primary">Yasmāhaṁ, nāgita, samaye addhānamaggappaṭipanno na kañci passāmi purato vā pacchato vā, phāsu me, nāgita, tasmiṁ samaye hoti antamaso uccārapassāvakammāyā”ti.</span><br />
<span class="m-text">Nāgita, when I’m walking along a road and I don’t see anyone ahead or behind I feel relaxed, even if I need to urinate or defecate.”</span><br />
</p>
<p id="an8p86c14p2">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>