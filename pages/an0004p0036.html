<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.36 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0036.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.36
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0035.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0037.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.36</span></p>
<p id="an4p36c0p2">
<span class="pali m-text">4. Cakkavagga</span><br />
<span class="sujato m-text">4. Situations</span><br />
</p>
<section id="donasutta">
<span id="an4p36c0p3"></span><h2><span class="pali m-text">Doṇasutta</span></h2>
<p><span class="sujato m-text">Doṇa</span></p>
<p id="an4p36c1p1">
<span class="pali m-text">Ekaṁ samayaṁ bhagavā antarā ca ukkaṭṭhaṁ antarā ca setabyaṁ addhānamaggappaṭipanno hoti.</span><br />
<span class="sujato m-text">At one time the Buddha was traveling along the road between Ukkaṭṭhā and Setavyā,</span><br />
</p>
<p id="an4p36c1p2">
<span class="pali m-text">Doṇopi sudaṁ brāhmaṇo antarā ca ukkaṭṭhaṁ antarā ca setabyaṁ addhānamaggappaṭipanno hoti.</span><br />
<span class="sujato m-text">as was the brahmin Doṇa.</span><br />
</p>
<p id="an4p36c1p3">
<span class="pali m-text">Addasā kho doṇo brāhmaṇo bhagavato pādesu cakkāni sahassārāni sanemikāni sanābhikāni sabbākāraparipūrāni;</span><br />
<span class="sujato m-text">Doṇa saw that the Buddha’s footprints had thousand-spoked wheels, with rims and hubs, complete in every detail.</span><br />
</p>
<p id="an4p36c1p4">
<span class="pali m-text">disvānassa etadahosi:</span><br />
<span class="sujato m-text">It occurred to him,</span><br />
</p>
<p id="an4p36c1p5">
<span class="pali m-text">“acchariyaṁ vata bho, abbhutaṁ vata bho.</span><br />
<span class="sujato m-text">“Oh, how incredible, how amazing!</span><br />
</p>
<p id="an4p36c1p6">
<span class="pali m-text">Na vatimāni manussabhūtassa padāni bhavissantī”ti.</span><br />
<span class="sujato m-text">Surely these couldn’t be the footprints of a human being?”</span><br />
</p>
<p id="an4p36c1p7">
<span class="pali m-text">Atha kho bhagavā maggā okkamma aññatarasmiṁ rukkhamūle nisīdi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">The Buddha had left the road and sat at the root of a tree cross-legged, setting his body straight, and establishing mindfulness in front of him.</span><br />
</p>
<p id="an4p36c1p8">
<span class="pali m-text">Atha kho doṇo brāhmaṇo bhagavato padāni anugacchanto addasa bhagavantaṁ aññatarasmiṁ rukkhamūle nisinnaṁ pāsādikaṁ pasādanīyaṁ santindriyaṁ santamānasaṁ uttamadamathasamathamanuppattaṁ dantaṁ guttaṁ saṁyatindriyaṁ nāgaṁ.</span><br />
<span class="sujato m-text">Then Doṇa, following the Buddha’s footprints, saw him sitting at the tree root—impressive and inspiring, with peaceful faculties and mind, attained to the highest self-control and serenity, like an elephant with tamed, guarded, and controlled faculties.</span><br />
</p>
<p id="an4p36c1p9">
<span class="pali m-text">Disvāna yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">He went up to the Buddha and said to him:</span><br />
</p>
<p id="an4p36c2p1">
<span class="pali m-text">“Devo no bhavaṁ bhavissatī”ti?</span><br />
<span class="sujato m-text">“Sir, might you be a god?”</span><br />
</p>
<p id="an4p36c2p2">
<span class="pali m-text">“Na kho ahaṁ, brāhmaṇa, devo bhavissāmī”ti.</span><br />
<span class="sujato m-text">“I will not be a god, brahmin.”</span><br />
</p>
<p id="an4p36c2p3">
<span class="pali m-text">“Gandhabbo no bhavaṁ bhavissatī”ti?</span><br />
<span class="sujato m-text">“Might you be a centaur?”</span><br />
</p>
<p id="an4p36c2p4">
<span class="pali m-text">“Na kho ahaṁ, brāhmaṇa, gandhabbo bhavissāmī”ti.</span><br />
<span class="sujato m-text">“I will not be a centaur.”</span><br />
</p>
<p id="an4p36c2p5">
<span class="pali m-text">“Yakkho no bhavaṁ bhavissatī”ti?</span><br />
<span class="sujato m-text">“Might you be a native spirit?”</span><br />
</p>
<p id="an4p36c2p6">
<span class="pali m-text">“Na kho ahaṁ, brāhmaṇa, yakkho bhavissāmī”ti.</span><br />
<span class="sujato m-text">“I will not be a native spirit.”</span><br />
</p>
<p id="an4p36c2p7">
<span class="pali m-text">“Manusso no bhavaṁ bhavissatī”ti?</span><br />
<span class="sujato m-text">“Might you be a human?”</span><br />
</p>
<p id="an4p36c2p8">
<span class="pali m-text">“Na kho ahaṁ, brāhmaṇa, manusso bhavissāmī”ti.</span><br />
<span class="sujato m-text">“I will not be a human.”</span><br />
</p>
<p id="an4p36c3p1">
<span class="pali m-text">“‘Devo no bhavaṁ bhavissatī’ti, iti puṭṭho samāno:</span><br />
<span class="sujato m-text">“When asked whether you might be a god, centaur, native spirit, or human,</span><br />
</p>
<p id="an4p36c3p2">
<span class="pali m-text">‘na kho ahaṁ, brāhmaṇa, devo bhavissāmī’ti vadesi.</span><br />
<span class="sujato m-text">you answer that you will not be any of these.</span><br />
</p>
<p id="an4p36c3p3">
<span class="pali m-text">‘Gandhabbo no bhavaṁ bhavissatī’ti, iti puṭṭho samāno:</span><br />
</p>
<p id="an4p36c3p4">
<span class="pali m-text">‘na kho ahaṁ, brāhmaṇa, gandhabbo bhavissāmī’ti vadesi.</span><br />
</p>
<p id="an4p36c3p5">
<span class="pali m-text">‘Yakkho no bhavaṁ bhavissatī’ti, iti puṭṭho samāno:</span><br />
</p>
<p id="an4p36c3p6">
<span class="pali m-text">‘na kho ahaṁ, brāhmaṇa, yakkho bhavissāmī’ti vadesi.</span><br />
</p>
<p id="an4p36c3p7">
<span class="pali m-text">‘Manusso no bhavaṁ bhavissatī’ti, iti puṭṭho samāno:</span><br />
</p>
<p id="an4p36c3p8">
<span class="pali m-text">‘na kho ahaṁ, brāhmaṇa, manusso bhavissāmī’ti vadesi.</span><br />
</p>
<p id="an4p36c3p9">
<span class="pali m-text">Atha ko carahi bhavaṁ bhavissatī”ti?</span><br />
<span class="sujato m-text">What then might you be?”</span><br />
</p>
<p id="an4p36c4p1">
<span class="pali m-text">“Yesaṁ kho ahaṁ, brāhmaṇa, āsavānaṁ appahīnattā devo bhaveyyaṁ, te me āsavā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">“Brahmin, if I had not given up defilements I might have become a god … a centaur … a native spirit … or a human. But I have given up those defilements, cut them off at the root, made them like a palm stump, obliterated them so they are unable to arise in the future.</span><br />
</p>
<p id="an4p36c4p2">
<span class="pali m-text">Yesaṁ kho ahaṁ, brāhmaṇa, āsavānaṁ appahīnattā gandhabbo bhaveyyaṁ … yakkho bhaveyyaṁ … manusso bhaveyyaṁ, te me āsavā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="an4p36c4p3">
<span class="pali m-text">Seyyathāpi, brāhmaṇa, uppalaṁ vā padumaṁ vā puṇḍarīkaṁ vā udake jātaṁ udake saṁvaḍḍhaṁ udakā accuggamma tiṭṭhati anupalittaṁ udakena;</span><br />
<span class="sujato m-text">Suppose there was a blue water lily, or a pink or white lotus. Though it sprouted and grew in the water, it would rise up above the water and stand with no water clinging to it.</span><br />
</p>
<p id="an4p36c4p4">
<span class="pali m-text">evamevaṁ kho ahaṁ, brāhmaṇa, loke jāto loke saṁvaḍḍho lokaṁ abhibhuyya viharāmi anupalitto lokena.</span><br />
<span class="sujato m-text">In the same way, though I was born and grew up in the world, I live having mastered the world, unsullied by the world.</span><br />
</p>
<p id="an4p36c4p5">
<span class="pali m-text">Buddhoti maṁ, brāhmaṇa, dhārehīti.</span><br />
<span class="sujato m-text">Remember me, brahmin, as a Buddha.</span><br />
</p>
<p id="an4p36c5p1">
<span class="pali m-text">Yena devūpapatyassa,</span><br />
<span class="sujato m-text">I could have been reborn as a god,</span><br />
</p>
<p id="an4p36c5p2">
<span class="pali m-text">gandhabbo vā vihaṅgamo;</span><br />
<span class="sujato m-text">or as a centaur flying through the sky.</span><br />
</p>
<p id="an4p36c5p3">
<span class="pali m-text">Yakkhattaṁ yena gaccheyyaṁ,</span><br />
<span class="sujato m-text">I could have become a native spirit,</span><br />
</p>
<p id="an4p36c5p4">
<span class="pali m-text">manussattañca abbaje;</span><br />
<span class="sujato m-text">or returned as a human.</span><br />
</p>
<p id="an4p36c5p5">
<span class="pali m-text">Te mayhaṁ āsavā khīṇā,</span><br />
<span class="sujato m-text">But I’ve ended those defilements,</span><br />
</p>
<p id="an4p36c5p6">
<span class="pali m-text">viddhastā vinaḷīkatā.</span><br />
<span class="sujato m-text">they’re blown away and mown down.</span><br />
</p>
<p id="an4p36c6p1">
<span class="pali m-text">Puṇḍarīkaṁ yathā vaggu,</span><br />
<span class="sujato m-text">Like a graceful lotus,</span><br />
</p>
<p id="an4p36c6p2">
<span class="pali m-text">Toyena nupalippati;</span><br />
<span class="sujato m-text">to which water does not cling,</span><br />
</p>
<p id="an4p36c6p3">
<span class="pali m-text">Nupalippāmi lokena,</span><br />
<span class="sujato m-text">the world doesn’t cling to me,</span><br />
</p>
<p id="an4p36c6p4">
<span class="pali m-text">Tasmā buddhosmi brāhmaṇā”ti.</span><br />
<span class="sujato m-text">and so, brahmin, I am a Buddha.”</span><br />
</p>
<p id="an4p36c6p5">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0035.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0037.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>