<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 35 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0035.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 35
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0034.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0036.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 35</span></p>
<section id="culasaccakasutta">
<span id="mn35c0p2"></span><h2><span class="pali m-text">Cūḷasaccakasutta</span></h2>
<p><span class="sujato m-text">The Shorter Discourse With Saccaka</span></p>
<p id="mn35c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn35c1p2">
<span class="pali m-text">ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="mn35c2p1">
<span class="pali m-text">Tena kho pana samayena saccako nigaṇṭhaputto vesāliyaṁ paṭivasati bhassappavādako paṇḍitavādo sādhusammato bahujanassa.</span><br />
<span class="sujato m-text">Now at that time Saccaka, the son of Jain parents, was staying in Vesālī. He was a debater and clever speaker deemed holy by many people.</span><br />
</p>
<p id="mn35c2p2">
<span class="pali m-text">So vesāliyaṁ parisati evaṁ vācaṁ bhāsati:</span><br />
<span class="sujato m-text">He was telling a crowd in Vesālī,</span><br />
</p>
<p id="mn35c2p3">
<span class="pali m-text">“nāhaṁ taṁ passāmi samaṇaṁ vā brāhmaṇaṁ vā, saṅghiṁ gaṇiṁ gaṇācariyaṁ, api arahantaṁ sammāsambuddhaṁ paṭijānamānaṁ, yo mayā vādena vādaṁ samāraddho na saṅkampeyya na sampakampeyya na sampavedheyya, yassa na kacchehi sedā mucceyyuṁ.</span><br />
<span class="sujato m-text">“I don’t see any ascetic or brahmin who would not shake and rock and tremble, sweating from the armpits, were I to take them on in debate—not a leader of an order or a community, or the teacher of a community, and not even one who claims to be a perfected one, a fully awakened Buddha.</span><br />
</p>
<p id="mn35c2p4">
<span class="pali m-text">Thūṇaṁ cepāhaṁ acetanaṁ vādena vādaṁ samārabheyyaṁ, sāpi mayā vādena vādaṁ samāraddhā saṅkampeyya sampakampeyya sampavedheyya.</span><br />
<span class="sujato m-text">Even an insentient post would shake and rock and tremble were I to take it on in debate.</span><br />
</p>
<p id="mn35c2p5">
<span class="pali m-text">Ko pana vādo manussabhūtassā”ti?</span><br />
<span class="sujato m-text">How much more then a human being!”</span><br />
</p>
<p id="mn35c3p1">
<span class="pali m-text">Atha kho āyasmā assaji pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi.</span><br />
<span class="sujato m-text">Then Venerable Assaji robed up in the morning and, taking his bowl and robe, entered Vesālī for alms.</span><br />
</p>
<p id="mn35c3p2">
<span class="pali m-text">Addasā kho saccako nigaṇṭhaputto vesāliyaṁ jaṅghāvihāraṁ anucaṅkamamāno anuvicaramāno āyasmantaṁ assajiṁ dūratova āgacchantaṁ.</span><br />
<span class="sujato m-text">As Saccaka was going for a walk he saw Assaji coming off in the distance.</span><br />
</p>
<p id="mn35c3p3">
<span class="pali m-text">Disvāna yenāyasmā assaji tenupasaṅkami; upasaṅkamitvā āyasmatā assajinā saddhiṁ sammodi.</span><br />
<span class="sujato m-text">He approached him and exchanged greetings with him.</span><br />
</p>
<p id="mn35c3p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhito kho saccako nigaṇṭhaputto āyasmantaṁ assajiṁ etadavoca:</span><br />
<span class="sujato m-text">When the greetings and polite conversation were over, Saccaka stood to one side and said to Assaji,</span><br />
</p>
<p id="mn35c4p1">
<span class="pali m-text">“kathaṁ pana, bho assaji, samaṇo gotamo sāvake vineti, kathaṁbhāgā ca pana samaṇassa gotamassa sāvakesu anusāsanī bahulā pavattatī”ti?</span><br />
<span class="sujato m-text">“Mister Assaji, how does the ascetic Gotama guide his disciples? And on what topics does instruction to his disciples generally proceed?”</span><br />
</p>
<p id="mn35c4p2">
<span class="pali m-text">“Evaṁ kho, aggivessana, bhagavā sāvake vineti, evaṁbhāgā ca pana bhagavato sāvakesu anusāsanī bahulā pavattati:</span><br />
<span class="sujato m-text">“Aggivessana, this is how the ascetic Gotama guides his disciples, and his instructions to disciples generally proceed on these topics:</span><br />
</p>
<p id="mn35c4p3">
<span class="pali m-text">‘rūpaṁ, bhikkhave, aniccaṁ, vedanā aniccā, saññā aniccā, saṅkhārā aniccā, viññāṇaṁ aniccaṁ.</span><br />
<span class="sujato m-text">‘Form, feeling, perception, choices, and consciousness are impermanent.</span><br />
</p>
<p id="mn35c4p4">
<span class="pali m-text">Rūpaṁ, bhikkhave, anattā, vedanā anattā, saññā anattā, saṅkhārā anattā, viññāṇaṁ anattā.</span><br />
<span class="sujato m-text">Form, feeling, perception, choices, and consciousness are not-self.</span><br />
</p>
<p id="mn35c4p5">
<span class="pali m-text">Sabbe saṅkhārā aniccā, sabbe dhammā anattā’ti.</span><br />
<span class="sujato m-text">All conditions are impermanent. All things are not-self.’</span><br />
</p>
<p id="mn35c4p6">
<span class="pali m-text">Evaṁ kho, aggivessana, bhagavā sāvake vineti, evaṁbhāgā ca pana bhagavato sāvakesu anusāsanī bahulā pavattatī”ti.</span><br />
<span class="sujato m-text">This is how the ascetic Gotama guides his disciples, and how instruction to his disciples generally proceeds.”</span><br />
</p>
<p id="mn35c4p7">
<span class="pali m-text">“Dussutaṁ vata, bho assaji, assumha ye mayaṁ evaṁvādiṁ samaṇaṁ gotamaṁ assumha.</span><br />
<span class="sujato m-text">“It’s sad to hear, Mister Assaji, that the ascetic Gotama has such a doctrine.</span><br />
</p>
<p id="mn35c4p8">
<span class="pali m-text">Appeva nāma mayaṁ kadāci karahaci tena bhotā gotamena saddhiṁ samāgaccheyyāma, appeva nāma siyā kocideva kathāsallāpo, appeva nāma tasmā pāpakā diṭṭhigatā viveceyyāmā”ti.</span><br />
<span class="sujato m-text">Hopefully, some time or other I’ll get to meet Mister Gotama, and we can have a discussion. And hopefully I can dissuade him from this harmful misconception.”</span><br />
</p>
<p id="mn35c5p1">
<span class="pali m-text">Tena kho pana samayena pañcamattāni licchavisatāni santhāgāre sannipatitāni honti kenacideva karaṇīyena.</span><br />
<span class="sujato m-text">Now at that time around five hundred Licchavis were sitting together at the town hall on some business.</span><br />
</p>
<p id="mn35c5p2">
<span class="pali m-text">Atha kho saccako nigaṇṭhaputto yena te licchavī tenupasaṅkami; upasaṅkamitvā te licchavī etadavoca:</span><br />
<span class="sujato m-text">Then Saccaka went up to them and said,</span><br />
</p>
<p id="mn35c5p3">
<span class="pali m-text">“abhikkamantu bhonto licchavī, abhikkamantu bhonto licchavī, ajja me samaṇena gotamena saddhiṁ kathāsallāpo bhavissati.</span><br />
<span class="sujato m-text">“Come forth, good Licchavīs, come forth! Today I am going to have a discussion with the ascetic Gotama.</span><br />
</p>
<p id="mn35c5p4">
<span class="pali m-text">Sace me samaṇo gotamo tathā patiṭṭhissati yathā ca me ñātaññatarena sāvakena assajinā nāma bhikkhunā patiṭṭhitaṁ, seyyathāpi nāma balavā puriso dīghalomikaṁ eḷakaṁ lomesu gahetvā ākaḍḍheyya parikaḍḍheyya samparikaḍḍheyya;</span><br />
<span class="sujato m-text">If he stands by the position stated to me by one of his well-known disciples—a mendicant named Assaji—I’ll take him on in debate and drag him to and fro and round about, like a strong man would grab a long-fleeced sheep by its fleece and drag it to and fro and round about!</span><br />
</p>
<p id="mn35c5p5">
<span class="pali m-text">evamevāhaṁ samaṇaṁ gotamaṁ vādena vādaṁ ākaḍḍhissāmi parikaḍḍhissāmi samparikaḍḍhissāmi.</span><br />
</p>
<p id="mn35c5p6">
<span class="pali m-text">Seyyathāpi nāma balavā soṇḍikākammakāro mahantaṁ soṇḍikākiḷañjaṁ gambhīre udakarahade pakkhipitvā kaṇṇe gahetvā ākaḍḍheyya parikaḍḍheyya samparikaḍḍheyya;</span><br />
<span class="sujato m-text">Taking him on in debate, I’ll drag him to and fro and round about, like a strong brewer’s worker would toss a large brewer’s sieve into a deep lake, grab it by the corners, and drag it to and fro and round about!</span><br />
</p>
<p id="mn35c5p7">
<span class="pali m-text">evamevāhaṁ samaṇaṁ gotamaṁ vādena vādaṁ ākaḍḍhissāmi parikaḍḍhissāmi samparikaḍḍhissāmi.</span><br />
</p>
<p id="mn35c5p8">
<span class="pali m-text">Seyyathāpi nāma balavā soṇḍikādhutto vālaṁ kaṇṇe gahetvā odhuneyya niddhuneyya nipphoṭeyya;</span><br />
<span class="sujato m-text">Taking him on in debate, I’ll shake him down and about, and give him a beating, like a strong brewer’s mixer would grab a strainer by the corners and shake it down and about, and give it a beating!</span><br />
</p>
<p id="mn35c5p9">
<span class="pali m-text">evamevāhaṁ samaṇaṁ gotamaṁ vādena vādaṁ odhunissāmi niddhunissāmi nipphoṭessāmi.</span><br />
</p>
<p id="mn35c5p10">
<span class="pali m-text">Seyyathāpi nāma kuñjaro saṭṭhihāyano gambhīraṁ pokkharaṇiṁ ogāhetvā sāṇadhovikaṁ nāma kīḷitajātaṁ kīḷati;</span><br />
<span class="sujato m-text">I’ll play a game of ear-washing with the ascetic Gotama, like a sixty-year-old elephant would plunge into a deep lotus pond and play a game of ear-washing!</span><br />
</p>
<p id="mn35c5p11">
<span class="pali m-text">evamevāhaṁ samaṇaṁ gotamaṁ sāṇadhovikaṁ maññe kīḷitajātaṁ kīḷissāmi.</span><br />
</p>
<p id="mn35c5p12">
<span class="pali m-text">Abhikkamantu bhonto licchavī, abhikkamantu bhonto licchavī, ajja me samaṇena gotamena saddhiṁ kathāsallāpo bhavissatī”ti.</span><br />
<span class="sujato m-text">Come forth, good Licchavīs, come forth! Today I am going to have a discussion with the ascetic Gotama.”</span><br />
</p>
<p id="mn35c6p1">
<span class="pali m-text">Tatrekacce licchavī evamāhaṁsu:</span><br />
<span class="sujato m-text">At that, some of the Licchavis said,</span><br />
</p>
<p id="mn35c6p2">
<span class="pali m-text">“kiṁ samaṇo gotamo saccakassa nigaṇṭhaputtassa vādaṁ āropessati, atha kho saccako nigaṇṭhaputto samaṇassa gotamassa vādaṁ āropessatī”ti?</span><br />
<span class="sujato m-text">“How can the ascetic Gotama refute Saccaka’s doctrine, when it is Saccaka who will refute Gotama’s doctrine?”</span><br />
</p>
<p id="mn35c6p3">
<span class="pali m-text">Ekacce licchavī evamāhaṁsu:</span><br />
<span class="sujato m-text">But some of the Licchavis said,</span><br />
</p>
<p id="mn35c6p4">
<span class="pali m-text">“kiṁ so bhavamāno saccako nigaṇṭhaputto yo bhagavato vādaṁ āropessati, atha kho bhagavā saccakassa nigaṇṭhaputtassa vādaṁ āropessatī”ti?</span><br />
<span class="sujato m-text">“Who is Saccaka to refute the Buddha’s doctrine, when it is the Buddha who will refute Saccaka’s doctrine?”</span><br />
</p>
<p id="mn35c6p5">
<span class="pali m-text">Atha kho saccako nigaṇṭhaputto pañcamattehi licchavisatehi parivuto yena mahāvanaṁ kūṭāgārasālā tenupasaṅkami.</span><br />
<span class="sujato m-text">Then Saccaka, escorted by the five hundred Licchavis, went to the hall with the peaked roof in the Great Wood.</span><br />
</p>
<p id="mn35c7p1">
<span class="pali m-text">Tena kho pana samayena sambahulā bhikkhū abbhokāse caṅkamanti.</span><br />
<span class="sujato m-text">At that time several mendicants were walking mindfully in the open air.</span><br />
</p>
<p id="mn35c7p2">
<span class="pali m-text">Atha kho saccako nigaṇṭhaputto yena te bhikkhū tenupasaṅkami; upasaṅkamitvā te bhikkhū etadavoca:</span><br />
<span class="sujato m-text">Then Saccaka went up to them and said,</span><br />
</p>
<p id="mn35c7p3">
<span class="pali m-text">“kahaṁ nu kho, bho, etarahi so bhavaṁ gotamo viharati?</span><br />
<span class="sujato m-text">“Good sirs, where is Mister Gotama at present?</span><br />
</p>
<p id="mn35c7p4">
<span class="pali m-text">Dassanakāmā hi mayaṁ taṁ bhavantaṁ gotaman”ti.</span><br />
<span class="sujato m-text">For we want to see him.”</span><br />
</p>
<p id="mn35c7p5">
<span class="pali m-text">“Esa, aggivessana, bhagavā mahāvanaṁ ajjhogāhetvā aññatarasmiṁ rukkhamūle divāvihāraṁ nisinno”ti.</span><br />
<span class="sujato m-text">“Aggivessana, the Buddha has plunged deep into the Great Wood and is sitting at the root of a tree for the day’s meditation.”</span><br />
</p>
<p id="mn35c8p1">
<span class="pali m-text">Atha kho saccako nigaṇṭhaputto mahatiyā licchaviparisāya saddhiṁ mahāvanaṁ ajjhogāhetvā yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then Saccaka, together with a large group of Licchavis, went to see the Buddha in the Great Wood, and exchanged greetings with him.</span><br />
</p>
<p id="mn35c8p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="sujato m-text">When the greetings and polite conversation were over, he sat down to one side.</span><br />
</p>
<p id="mn35c8p3">
<span class="pali m-text">Tepi kho licchavī appekacce bhagavantaṁ abhivādetvā ekamantaṁ nisīdiṁsu, appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Appekacce yena bhagavā tenañjaliṁ paṇāmetvā ekamantaṁ nisīdiṁsu, appekacce bhagavato santike nāmagottaṁ sāvetvā ekamantaṁ nisīdiṁsu, appekacce tuṇhībhūtā ekamantaṁ nisīdiṁsu.</span><br />
<span class="sujato m-text">Before sitting down to one side, some of the Licchavīs bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent.</span><br />
</p>
<p id="mn35c9p1">
<span class="pali m-text">Ekamantaṁ nisinno kho saccako nigaṇṭhaputto bhagavantaṁ etadavoca:</span><br />
<span class="sujato m-text">Then Saccaka said to the Buddha,</span><br />
</p>
<p id="mn35c9p2">
<span class="pali m-text">“puccheyyāhaṁ bhavantaṁ gotamaṁ kiñcideva desaṁ, sace me bhavaṁ gotamo okāsaṁ karoti pañhassa veyyākaraṇāyā”ti.</span><br />
<span class="sujato m-text">“I’d like to ask Mister Gotama about a certain point, if you’d take the time to answer.”</span><br />
</p>
<p id="mn35c9p3">
<span class="pali m-text">“Puccha, aggivessana, yadākaṅkhasī”ti.</span><br />
<span class="sujato m-text">“Ask what you wish, Aggivessana.”</span><br />
</p>
<p id="mn35c9p4">
<span class="pali m-text">“Kathaṁ pana bhavaṁ gotamo sāvake vineti, kathaṁbhāgā ca pana bhoto gotamassa sāvakesu anusāsanī bahulā pavattatī”ti?</span><br />
<span class="sujato m-text">“How does the ascetic Gotama guide his disciples? And on what topics does instruction to his disciples generally proceed?”</span><br />
</p>
<p id="mn35c9p5">
<span class="pali m-text">“Evaṁ kho ahaṁ, aggivessana, sāvake vinemi, evaṁbhāgā ca pana me sāvakesu anusāsanī bahulā pavattati:</span><br />
<span class="sujato m-text">“This is how I guide my disciples, and my instructions to disciples generally proceed on these topics:</span><br />
</p>
<p id="mn35c9p6">
<span class="pali m-text">‘rūpaṁ, bhikkhave, aniccaṁ, vedanā aniccā, saññā aniccā, saṅkhārā aniccā, viññāṇaṁ aniccaṁ.</span><br />
<span class="sujato m-text">‘Form, feeling, perception, choices, and consciousness are impermanent.</span><br />
</p>
<p id="mn35c9p7">
<span class="pali m-text">Rūpaṁ, bhikkhave, anattā, vedanā anattā, saññā anattā, saṅkhārā anattā, viññāṇaṁ anattā.</span><br />
<span class="sujato m-text">Form, feeling, perception, choices, and consciousness are not-self.</span><br />
</p>
<p id="mn35c9p8">
<span class="pali m-text">Sabbe saṅkhārā aniccā, sabbe dhammā anattā’ti.</span><br />
<span class="sujato m-text">All conditions are impermanent. All things are not-self.’</span><br />
</p>
<p id="mn35c9p9">
<span class="pali m-text">Evaṁ kho ahaṁ, aggivessana, sāvake vinemi, evaṁbhāgā ca pana me sāvakesu anusāsanī bahulā pavattatī”ti.</span><br />
<span class="sujato m-text">This is how I guide my disciples, and how instruction to my disciples generally proceeds.”</span><br />
</p>
<p id="mn35c10p1">
<span class="pali m-text">“Upamā maṁ, bho gotama, paṭibhātī”ti.</span><br />
<span class="sujato m-text">“A simile strikes me, Mister Gotama.”</span><br />
</p>
<p id="mn35c10p2">
<span class="pali m-text">“Paṭibhātu taṁ, aggivessanā”ti bhagavā avoca.</span><br />
<span class="sujato m-text">“Then speak as you feel inspired,” said the Buddha.</span><br />
</p>
<p id="mn35c10p3">
<span class="pali m-text">“Seyyathāpi, bho gotama, ye kecime bījagāmabhūtagāmā vuddhiṁ virūḷhiṁ vepullaṁ āpajjanti, sabbe te pathaviṁ nissāya pathaviyaṁ patiṭṭhāya.</span><br />
<span class="sujato m-text">“All the plants and seeds that achieve growth, increase, and maturity do so depending on the earth and grounded on the earth.</span><br />
</p>
<p id="mn35c10p4">
<span class="pali m-text">Evamete bījagāmabhūtagāmā vuddhiṁ virūḷhiṁ vepullaṁ āpajjanti.</span><br />
</p>
<p id="mn35c10p5">
<span class="pali m-text">Seyyathāpi vā pana, bho gotama, ye kecime balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya.</span><br />
<span class="sujato m-text">All the hard work that gets done depends on the earth and is grounded on the earth.</span><br />
</p>
<p id="mn35c10p6">
<span class="pali m-text">Evamete balakaraṇīyā kammantā karīyanti.</span><br />
</p>
<p id="mn35c10p7">
<span class="pali m-text">Evameva kho, bho gotama, rūpattāyaṁ purisapuggalo rūpe patiṭṭhāya puññaṁ vā apuññaṁ vā pasavati, vedanattāyaṁ purisapuggalo vedanāyaṁ patiṭṭhāya puññaṁ vā apuññaṁ vā pasavati, saññattāyaṁ purisapuggalo saññāyaṁ patiṭṭhāya puññaṁ vā apuññaṁ vā pasavati, saṅkhārattāyaṁ purisapuggalo saṅkhāresu patiṭṭhāya puññaṁ vā apuññaṁ vā pasavati, viññāṇattāyaṁ purisapuggalo viññāṇe patiṭṭhāya puññaṁ vā apuññaṁ vā pasavatī”ti.</span><br />
<span class="sujato m-text">In the same way, an individual’s self is form. Grounded on form they create merit and wickedness. An individual’s self is feeling … perception … choices … consciousness. Grounded on consciousness they create merit and wickedness.”</span><br />
</p>
<p id="mn35c11p1">
<span class="pali m-text">“Nanu tvaṁ, aggivessana, evaṁ vadesi:</span><br />
<span class="sujato m-text">“Aggivessana, are you not saying this:</span><br />
</p>
<p id="mn35c11p2">
<span class="pali m-text">‘rūpaṁ me attā, vedanā me attā, saññā me attā, saṅkhārā me attā, viññāṇaṁ me attā’”ti?</span><br />
<span class="sujato m-text">‘Form is my self, feeling is my self, perception is my self, choices are my self, consciousness is my self’?”</span><br />
</p>
<p id="mn35c11p3">
<span class="pali m-text">“Ahañhi, bho gotama, evaṁ vadāmi:</span><br />
<span class="sujato m-text">“Indeed, Mister Gotama, that is what I am saying.</span><br />
</p>
<p id="mn35c11p4">
<span class="pali m-text">‘rūpaṁ me attā, vedanā me attā, saññā me attā, saṅkhārā me attā, viññāṇaṁ me attā’ti, ayañca mahatī janatā”ti.</span><br />
<span class="sujato m-text">And this big crowd agrees with me!”</span><br />
</p>
<p id="mn35c11p5">
<span class="pali m-text">“Kiñhi te, aggivessana, mahatī janatā karissati?</span><br />
<span class="sujato m-text">“What has this big crowd to do with you?</span><br />
</p>
<p id="mn35c11p6">
<span class="pali m-text">Iṅgha tvaṁ, aggivessana, sakaññeva vādaṁ nibbeṭhehī”ti.</span><br />
<span class="sujato m-text">Please just unpack your own statement.”</span><br />
</p>
<p id="mn35c11p7">
<span class="pali m-text">“Ahañhi, bho gotama, evaṁ vadāmi:</span><br />
<span class="sujato m-text">“Then, Mister Gotama, what I am saying is this:</span><br />
</p>
<p id="mn35c11p8">
<span class="pali m-text">‘rūpaṁ me attā, vedanā me attā, saññā me attā, saṅkhārā me attā, viññāṇaṁ me attā’”ti.</span><br />
<span class="sujato m-text">‘Form is my self, feeling is my self, perception is my self, choices are my self, consciousness is my self’.”</span><br />
</p>
<p id="mn35c12p1">
<span class="pali m-text">“Tena hi, aggivessana, taññevettha paṭipucchissāmi, yathā te khameyya tathā naṁ byākareyyāsi.</span><br />
<span class="sujato m-text">“Well then, Aggivessana, I’ll ask you about this in return, and you can answer as you like.</span><br />
</p>
<p id="mn35c12p2">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c12p3">
<span class="pali m-text">vatteyya rañño khattiyassa muddhāvasittassa sakasmiṁ vijite vaso—</span><br />
<span class="sujato m-text">Consider an anointed aristocratic king such as Pasenadi of Kosala or Ajātasattu of Magadha, son of the princess of Videha.</span><br />
</p>
<p id="mn35c12p4">
<span class="pali m-text">ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ, seyyathāpi rañño pasenadissa kosalassa, seyyathāpi vā pana rañño māgadhassa ajātasattussa vedehiputtassā”ti?</span><br />
<span class="sujato m-text">Would they have the power in their own realm to execute those who have incurred execution, fine those who have incurred fines, or banish those who have incurred banishment?”</span><br />
</p>
<p id="mn35c12p5">
<span class="pali m-text">“Vatteyya, bho gotama, rañño khattiyassa muddhāvasittassa sakasmiṁ vijite vaso—</span><br />
<span class="sujato m-text">“An anointed king would have such power, Mister Gotama.</span><br />
</p>
<p id="mn35c12p6">
<span class="pali m-text">ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ, seyyathāpi rañño pasenadissa kosalassa, seyyathāpi vā pana rañño māgadhassa ajātasattussa vedehiputtassa.</span><br />
</p>
<p id="mn35c12p7">
<span class="pali m-text">Imesampi hi, bho gotama, saṅghānaṁ gaṇānaṁ—</span><br />
<span class="sujato m-text">Even federations such as the</span><br />
</p>
<p id="mn35c12p8">
<span class="pali m-text">Seyyathidaṁ—vajjīnaṁ mallānaṁ—</span><br />
<span class="sujato m-text">Vajjis and Mallas</span><br />
</p>
<p id="mn35c12p9">
<span class="pali m-text">vattati sakasmiṁ vijite vaso—</span><br />
<span class="sujato m-text">have such power in their own realm.</span><br />
</p>
<p id="mn35c12p10">
<span class="pali m-text">ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ.</span><br />
</p>
<p id="mn35c12p11">
<span class="pali m-text">Kiṁ pana rañño khattiyassa muddhāvasittassa, seyyathāpi rañño pasenadissa kosalassa, seyyathāpi vā pana rañño māgadhassa ajātasattussa vedehiputtassa?</span><br />
<span class="sujato m-text">So of course an anointed king such as Pasenadi or Ajātasattu</span><br />
</p>
<p id="mn35c12p12">
<span class="pali m-text">Vatteyya, bho gotama, vattituñca marahatī”ti.</span><br />
<span class="sujato m-text">would wield such power, as is their right.”</span><br />
</p>
<p id="mn35c13p1">
<span class="pali m-text">“Taṁ kiṁ maññasi, aggivessana,</span><br />
<span class="sujato m-text">“What do you think, Aggivessana?</span><br />
</p>
<p id="mn35c13p2">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c13p3">
<span class="pali m-text">‘rūpaṁ me attā’ti, vattati te tasmiṁ rūpe vaso—</span><br />
<span class="sujato m-text">‘Form is my self,’ do you have power over that form to say:</span><br />
</p>
<p id="mn35c13p4">
<span class="pali m-text">evaṁ me rūpaṁ hotu, evaṁ me rūpaṁ mā ahosī”ti?</span><br />
<span class="sujato m-text">‘May my form be like this! May it not be like that’?”</span><br />
</p>
<p id="mn35c13p5">
<span class="pali m-text">Evaṁ vutte, saccako nigaṇṭhaputto tuṇhī ahosi.</span><br />
<span class="sujato m-text">When he said this, Saccaka kept silent.</span><br />
</p>
<p id="mn35c13p6">
<span class="pali m-text">Dutiyampi kho bhagavā saccakaṁ nigaṇṭhaputtaṁ etadavoca:</span><br />
<span class="sujato m-text">The Buddha asked the question a second time,</span><br />
</p>
<p id="mn35c13p7">
<span class="pali m-text">“taṁ kiṁ maññasi, aggivessana, yaṁ tvaṁ evaṁ vadesi:</span><br />
</p>
<p id="mn35c13p8">
<span class="pali m-text">‘rūpaṁ me attā’ti, vattati te tasmiṁ rūpe vaso—</span><br />
</p>
<p id="mn35c13p9">
<span class="pali m-text">evaṁ me rūpaṁ hotu, evaṁ me rūpaṁ mā ahosī”ti?</span><br />
</p>
<p id="mn35c13p10">
<span class="pali m-text">Dutiyampi kho saccako nigaṇṭhaputto tuṇhī ahosi.</span><br />
<span class="sujato m-text">but Saccaka still kept silent.</span><br />
</p>
<p id="mn35c13p11">
<span class="pali m-text">Atha kho bhagavā saccakaṁ nigaṇṭhaputtaṁ etadavoca:</span><br />
<span class="sujato m-text">So the Buddha said to Saccaka,</span><br />
</p>
<p id="mn35c13p12">
<span class="pali m-text">“byākarohi dāni, aggivessana, na dāni te tuṇhībhāvassa kālo.</span><br />
<span class="sujato m-text">“Answer now, Aggivessana. Now is not the time for silence.</span><br />
</p>
<p id="mn35c13p13">
<span class="pali m-text">Yo koci, aggivessana tathāgatena yāvatatiyaṁ sahadhammikaṁ pañhaṁ puṭṭho na byākaroti, etthevassa sattadhā muddhā phalatī”ti.</span><br />
<span class="sujato m-text">If someone fails to answer a legitimate question when asked three times by the Buddha, their head explodes into seven pieces there and then.”</span><br />
</p>
<p id="mn35c14p1">
<span class="pali m-text">Tena kho pana samayena vajirapāṇi yakkho āyasaṁ vajiraṁ ādāya ādittaṁ sampajjalitaṁ sajotibhūtaṁ saccakassa nigaṇṭhaputtassa uparivehāsaṁ ṭhito hoti:</span><br />
<span class="sujato m-text">Now at that time the spirit Vajirapāṇī, taking up a burning iron thunderbolt, blazing and glowing, stood in the sky above Saccaka, thinking,</span><br />
</p>
<p id="mn35c14p2">
<span class="pali m-text">“sacāyaṁ saccako nigaṇṭhaputto bhagavatā yāvatatiyaṁ sahadhammikaṁ pañhaṁ puṭṭho na byākarissati etthevassa sattadhā muddhaṁ phālessāmī”ti.</span><br />
<span class="sujato m-text">“If this Saccaka doesn’t answer when asked a third time, I’ll blow his head into seven pieces there and then!”</span><br />
</p>
<p id="mn35c14p3">
<span class="pali m-text">Taṁ kho pana vajirapāṇiṁ yakkhaṁ bhagavā ceva passati saccako ca nigaṇṭhaputto.</span><br />
<span class="sujato m-text">And both the Buddha and Saccaka could see Vajirapāṇī.</span><br />
</p>
<p id="mn35c14p4">
<span class="pali m-text">Atha kho saccako nigaṇṭhaputto bhīto saṁviggo lomahaṭṭhajāto bhagavantaṁyeva tāṇaṁ gavesī bhagavantaṁyeva leṇaṁ gavesī bhagavantaṁyeva saraṇaṁ gavesī bhagavantaṁ etadavoca:</span><br />
<span class="sujato m-text">Saccaka was terrified, shocked, and awestruck. Looking to the Buddha for shelter, protection, and refuge, he said,</span><br />
</p>
<p id="mn35c14p5">
<span class="pali m-text">“pucchatu maṁ bhavaṁ gotamo, byākarissāmī”ti.</span><br />
<span class="sujato m-text">“Ask me, Mister Gotama. I will answer.”</span><br />
</p>
<p id="mn35c15p1">
<span class="pali m-text">“Taṁ kiṁ maññasi, aggivessana,</span><br />
<span class="sujato m-text">“What do you think, Aggivessana?</span><br />
</p>
<p id="mn35c15p2">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c15p3">
<span class="pali m-text">‘rūpaṁ me attā’ti, vattati te tasmiṁ rūpe vaso—</span><br />
<span class="sujato m-text">‘Form is my self,’ do you have power over that form to say:</span><br />
</p>
<p id="mn35c15p4">
<span class="pali m-text">evaṁ me rūpaṁ hotu, evaṁ me rūpaṁ mā ahosī”ti?</span><br />
<span class="sujato m-text">‘May my form be like this! May it not be like that’?”</span><br />
</p>
<p id="mn35c15p5">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c16p1">
<span class="pali m-text">“Manasi karohi, aggivessana;</span><br />
<span class="sujato m-text">“Think about it, Aggivessana!</span><br />
</p>
<p id="mn35c16p2">
<span class="pali m-text">manasi karitvā kho, aggivessana, byākarohi.</span><br />
<span class="sujato m-text">You should think before answering.</span><br />
</p>
<p id="mn35c16p3">
<span class="pali m-text">Na kho te sandhiyati purimena vā pacchimaṁ pacchimena vā purimaṁ.</span><br />
<span class="sujato m-text">What you said before and what you said after don’t match up.</span><br />
</p>
<p id="mn35c16p4">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c16p5">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c16p6">
<span class="pali m-text">‘vedanā me attā’ti, vattati te tissaṁ vedanāyaṁ vaso—</span><br />
<span class="sujato m-text">‘Feeling is my self,’ do you have power over that feeling to say:</span><br />
</p>
<p id="mn35c16p7">
<span class="pali m-text">evaṁ me vedanā hotu, evaṁ me vedanā mā ahosī”ti?</span><br />
<span class="sujato m-text">‘May my feeling be like this! May it not be like that’?”</span><br />
</p>
<p id="mn35c16p8">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c17p1">
<span class="pali m-text">“Manasi karohi, aggivessana;</span><br />
<span class="sujato m-text">“Think about it, Aggivessana!</span><br />
</p>
<p id="mn35c17p2">
<span class="pali m-text">manasi karitvā kho, aggivessana, byākarohi.</span><br />
<span class="sujato m-text">You should think before answering.</span><br />
</p>
<p id="mn35c17p3">
<span class="pali m-text">Na kho te sandhiyati purimena vā pacchimaṁ, pacchimena vā purimaṁ.</span><br />
<span class="sujato m-text">What you said before and what you said after don’t match up.</span><br />
</p>
<p id="mn35c17p4">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c17p5">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c17p6">
<span class="pali m-text">‘saññā me attā’ti, vattati te tissaṁ saññāyaṁ vaso—</span><br />
<span class="sujato m-text">‘Perception is my self,’ do you have power over that perception to say:</span><br />
</p>
<p id="mn35c17p7">
<span class="pali m-text">evaṁ me saññā hotu, evaṁ me saññā mā ahosī”ti?</span><br />
<span class="sujato m-text">‘May my perception be like this! May it not be like that’?”</span><br />
</p>
<p id="mn35c17p8">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c18p1">
<span class="pali m-text">“Manasi karohi, aggivessana;</span><br />
<span class="sujato m-text">“Think about it, Aggivessana!</span><br />
</p>
<p id="mn35c18p2">
<span class="pali m-text">manasi karitvā kho, aggivessana, byākarohi.</span><br />
<span class="sujato m-text">You should think before answering.</span><br />
</p>
<p id="mn35c18p3">
<span class="pali m-text">Na kho te sandhiyati purimena vā pacchimaṁ, pacchimena vā purimaṁ.</span><br />
<span class="sujato m-text">What you said before and what you said after don’t match up.</span><br />
</p>
<p id="mn35c18p4">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c18p5">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c18p6">
<span class="pali m-text">‘saṅkhārā me attā’ti, vattati te tesu saṅkhāresu vaso—</span><br />
<span class="sujato m-text">‘Choices are my self,’ do you have power over those choices to say:</span><br />
</p>
<p id="mn35c18p7">
<span class="pali m-text">evaṁ me saṅkhārā hontu, evaṁ me saṅkhārā mā ahesun”ti?</span><br />
<span class="sujato m-text">‘May my choices be like this! May they not be like that’?”</span><br />
</p>
<p id="mn35c18p8">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c19p1">
<span class="pali m-text">“Manasi karohi, aggivessana;</span><br />
<span class="sujato m-text">“Think about it, Aggivessana!</span><br />
</p>
<p id="mn35c19p2">
<span class="pali m-text">manasi karitvā kho, aggivessana, byākarohi.</span><br />
<span class="sujato m-text">You should think before answering.</span><br />
</p>
<p id="mn35c19p3">
<span class="pali m-text">Na kho te sandhiyati purimena vā pacchimaṁ, pacchimena vā purimaṁ.</span><br />
<span class="sujato m-text">What you said before and what you said after don’t match up.</span><br />
</p>
<p id="mn35c19p4">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c19p5">
<span class="pali m-text">yaṁ tvaṁ evaṁ vadesi:</span><br />
<span class="sujato m-text">When you say,</span><br />
</p>
<p id="mn35c19p6">
<span class="pali m-text">‘viññāṇaṁ me attā’ti, vattati te tasmiṁ viññāṇe vaso—</span><br />
<span class="sujato m-text">‘Consciousness is my self,’ do you have power over that consciousness to say:</span><br />
</p>
<p id="mn35c19p7">
<span class="pali m-text">evaṁ me viññāṇaṁ hotu, evaṁ me viññāṇaṁ mā ahosī”ti?</span><br />
<span class="sujato m-text">‘May my consciousness be like this! May it not be like that’?”</span><br />
</p>
<p id="mn35c19p8">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c20p1">
<span class="pali m-text">“Manasi karohi, aggivessana;</span><br />
<span class="sujato m-text">“Think about it, Aggivessana!</span><br />
</p>
<p id="mn35c20p2">
<span class="pali m-text">manasi karitvā kho, aggivessana, byākarohi.</span><br />
<span class="sujato m-text">You should think before answering.</span><br />
</p>
<p id="mn35c20p3">
<span class="pali m-text">Na kho te sandhiyati purimena vā pacchimaṁ, pacchimena vā purimaṁ.</span><br />
<span class="sujato m-text">What you said before and what you said after don’t match up.</span><br />
</p>
<p id="mn35c20p4">
<span class="pali m-text">Taṁ kiṁ maññasi, aggivessana,</span><br />
<span class="sujato m-text">What do you think, Aggivessana?</span><br />
</p>
<p id="mn35c20p5">
<span class="pali m-text">rūpaṁ niccaṁ vā aniccaṁ vā”ti?</span><br />
<span class="sujato m-text">Is form permanent or impermanent?”</span><br />
</p>
<p id="mn35c20p6">
<span class="pali m-text">“Aniccaṁ, bho gotama”.</span><br />
<span class="sujato m-text">“Impermanent.”</span><br />
</p>
<p id="mn35c20p7">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="mn35c20p8">
<span class="pali m-text">“Dukkhaṁ, bho gotama”.</span><br />
<span class="sujato m-text">“Suffering.”</span><br />
</p>
<p id="mn35c20p9">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and perishable, is it fit to be regarded thus:</span><br />
</p>
<p id="mn35c20p10">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="mn35c20p11">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c20p12">
<span class="pali m-text">“Taṁ kiṁ maññasi, aggivessana,</span><br />
<span class="sujato m-text">“What do you think, Aggivessana?</span><br />
</p>
<p id="mn35c20p13">
<span class="pali m-text">vedanā …pe…</span><br />
<span class="sujato m-text">Is feeling …</span><br />
</p>
<p id="mn35c20p14">
<span class="pali m-text">saññā …pe…</span><br />
<span class="sujato m-text">perception …</span><br />
</p>
<p id="mn35c20p15">
<span class="pali m-text">saṅkhārā …pe…</span><br />
<span class="sujato m-text">choices …</span><br />
</p>
<p id="mn35c20p16">
<span class="pali m-text">taṁ kiṁ maññasi, aggivessana, viññāṇaṁ niccaṁ vā aniccaṁ vā”ti?</span><br />
<span class="sujato m-text">consciousness permanent or impermanent?”</span><br />
</p>
<p id="mn35c20p17">
<span class="pali m-text">“Aniccaṁ, bho gotama”.</span><br />
<span class="sujato m-text">“Impermanent.”</span><br />
</p>
<p id="mn35c20p18">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="mn35c20p19">
<span class="pali m-text">“Dukkhaṁ, bho gotama”.</span><br />
<span class="sujato m-text">“Suffering.”</span><br />
</p>
<p id="mn35c20p20">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and perishable, is it fit to be regarded thus:</span><br />
</p>
<p id="mn35c20p21">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="mn35c20p22">
<span class="pali m-text">“No hidaṁ, bho gotama”.</span><br />
<span class="sujato m-text">“No, Mister Gotama.”</span><br />
</p>
<p id="mn35c21p1">
<span class="pali m-text">“Taṁ kiṁ maññasi, aggivessana,</span><br />
<span class="sujato m-text">“What do you think, Aggivessana?</span><br />
</p>
<p id="mn35c21p2">
<span class="pali m-text">yo nu kho dukkhaṁ allīno dukkhaṁ upagato dukkhaṁ ajjhosito, dukkhaṁ ‘etaṁ mama, esohamasmi, eso me attā’ti samanupassati, api nu kho so sāmaṁ vā dukkhaṁ parijāneyya, dukkhaṁ vā parikkhepetvā vihareyyā”ti?</span><br />
<span class="sujato m-text">Consider someone who clings, holds, and attaches to suffering, regarding it thus: ‘This is mine, I am this, this is my self.’ Would such a person be able to completely understand suffering themselves, or live having wiped out suffering?”</span><br />
</p>
<p id="mn35c21p3">
<span class="pali m-text">“Kiñhi siyā, bho gotama?</span><br />
<span class="sujato m-text">“How could they?</span><br />
</p>
<p id="mn35c21p4">
<span class="pali m-text">No hidaṁ, bho gotamā”ti.</span><br />
<span class="sujato m-text">No, Mister Gotama.”</span><br />
</p>
<p id="mn35c21p5">
<span class="pali m-text">“Taṁ kiṁ maññasi, aggivessana,</span><br />
<span class="sujato m-text">“What do you think, Aggivessana?</span><br />
</p>
<p id="mn35c21p6">
<span class="pali m-text">nanu tvaṁ evaṁ sante dukkhaṁ allīno dukkhaṁ upagato dukkhaṁ ajjhosito, dukkhaṁ:</span><br />
<span class="sujato m-text">This being so, aren’t you someone who clings, holds, and attaches to suffering, regarding it thus: ‘This is mine, I am this, this is my self’?”</span><br />
</p>
<p id="mn35c21p7">
<span class="pali m-text">‘etaṁ mama, esohamasmi, eso me attā’ti samanupassasī”ti?</span><br />
</p>
<p id="mn35c21p8">
<span class="pali m-text">“Kiñhi no siyā, bho gotama?</span><br />
<span class="sujato m-text">“How could I not?</span><br />
</p>
<p id="mn35c21p9">
<span class="pali m-text">Evametaṁ, bho gotamā”ti.</span><br />
<span class="sujato m-text">Yes, Mister Gotama.”</span><br />
</p>
<p id="mn35c22p1">
<span class="pali m-text">“Seyyathāpi, aggivessana, puriso sāratthiko sāragavesī sārapariyesanaṁ caramāno tiṇhaṁ kuṭhāriṁ ādāya vanaṁ paviseyya.</span><br />
<span class="sujato m-text">“Suppose, Aggivessana, there was a person in need of heartwood. Wandering in search of heartwood, they’d take a sharp axe and enter a forest.</span><br />
</p>
<p id="mn35c22p2">
<span class="pali m-text">So tattha passeyya mahantaṁ kadalikkhandhaṁ ujuṁ navaṁ akukkukajātaṁ.</span><br />
<span class="sujato m-text">There they’d see a big banana tree, straight and young and grown free of defects.</span><br />
</p>
<p id="mn35c22p3">
<span class="pali m-text">Tamenaṁ mūle chindeyya, mūle chetvā agge chindeyya, agge chetvā pattavaṭṭiṁ vinibbhujeyya.</span><br />
<span class="sujato m-text">They’d cut it down at the base, cut off the top, and unroll the coiled sheaths.</span><br />
</p>
<p id="mn35c22p4">
<span class="pali m-text">So tattha pattavaṭṭiṁ vinibbhujanto pheggumpi nādhigaccheyya, kuto sāraṁ?</span><br />
<span class="sujato m-text">But they wouldn’t even find sapwood, much less heartwood.</span><br />
</p>
<p id="mn35c22p5">
<span class="pali m-text">Evameva kho tvaṁ, aggivessana, mayā sakasmiṁ vāde samanuyuñjiyamāno samanugāhiyamāno samanubhāsiyamāno ritto tuccho aparaddho.</span><br />
<span class="sujato m-text">In the same way, when pursued, pressed, and grilled by me on your own doctrine, you turn out to be void, hollow, and mistaken.</span><br />
</p>
<p id="mn35c22p6">
<span class="pali m-text">Bhāsitā kho pana te esā, aggivessana, vesāliyaṁ parisati vācā:</span><br />
<span class="sujato m-text">But it was you who stated before the assembly of Vesālī:</span><br />
</p>
<p id="mn35c22p7">
<span class="pali m-text">‘nāhaṁ taṁ passāmi samaṇaṁ vā brāhmaṇaṁ vā, saṅghiṁ gaṇiṁ gaṇācariyaṁ, api arahantaṁ sammāsambuddhaṁ paṭijānamānaṁ, yo mayā vādena vādaṁ samāraddho na saṅkampeyya na sampakampeyya na sampavedheyya, yassa na kacchehi sedā mucceyyuṁ.</span><br />
<span class="sujato m-text">‘I don’t see any ascetic or brahmin who would not shake and rock and tremble, sweating from the armpits, were I to take them on in debate—not a leader of an order or a community, or the teacher of a community, and not even one who claims to be a perfected one, a fully awakened Buddha.</span><br />
</p>
<p id="mn35c22p8">
<span class="pali m-text">Thūṇaṁ cepāhaṁ acetanaṁ vādena vādaṁ samārabheyyaṁ sāpi mayā vādena vādaṁ samāraddhā saṅkampeyya sampakampeyya sampavedheyya.</span><br />
<span class="sujato m-text">Even an insentient post would shake and rock and tremble were I to take it on in debate.</span><br />
</p>
<p id="mn35c22p9">
<span class="pali m-text">Ko pana vādo manussabhūtassā’ti?</span><br />
<span class="sujato m-text">How much more then a human being!’</span><br />
</p>
<p id="mn35c22p10">
<span class="pali m-text">Tuyhaṁ kho pana, aggivessana, appekaccāni sedaphusitāni nalāṭā muttāni, uttarāsaṅgaṁ vinibhinditvā bhūmiyaṁ patiṭṭhitāni.</span><br />
<span class="sujato m-text">But sweat is pouring from your forehead; it’s soaked through your robe and drips on the ground.</span><br />
</p>
<p id="mn35c22p11">
<span class="pali m-text">Mayhaṁ kho pana, aggivessana, natthi etarahi kāyasmiṁ sedo”ti.</span><br />
<span class="sujato m-text">While I now have no sweat on my body.”</span><br />
</p>
<p id="mn35c22p12">
<span class="pali m-text">Iti bhagavā tasmiṁ parisati suvaṇṇavaṇṇaṁ kāyaṁ vivari.</span><br />
<span class="sujato m-text">So the Buddha revealed his golden body to the assembly.</span><br />
</p>
<p id="mn35c22p13">
<span class="pali m-text">Evaṁ vutte, saccako nigaṇṭhaputto tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi.</span><br />
<span class="sujato m-text">When this was said, Saccaka sat silent, dismayed, shoulders drooping, downcast, depressed, with nothing to say.</span><br />
</p>
<p id="mn35c23p1">
<span class="pali m-text">Atha kho dummukho licchaviputto saccakaṁ nigaṇṭhaputtaṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā bhagavantaṁ etadavoca:</span><br />
<span class="sujato m-text">Knowing this, the Licchavi Dummukha said to the Buddha,</span><br />
</p>
<p id="mn35c23p2">
<span class="pali m-text">“upamā maṁ, bhagavā, paṭibhātī”ti.</span><br />
<span class="sujato m-text">“A simile strikes me, Blessed One.”</span><br />
</p>
<p id="mn35c23p3">
<span class="pali m-text">“Paṭibhātu taṁ, dummukhā”ti bhagavā avoca.</span><br />
<span class="sujato m-text">“Then speak as you feel inspired,” said the Buddha.</span><br />
</p>
<p id="mn35c23p4">
<span class="pali m-text">“Seyyathāpi, bhante, gāmassa vā nigamassa vā avidūre pokkharaṇī.</span><br />
<span class="sujato m-text">“Sir, suppose there was a lotus pond not far from a town or village,</span><br />
</p>
<p id="mn35c23p5">
<span class="pali m-text">Tatrāssa kakkaṭako.</span><br />
<span class="sujato m-text">and a crab lived there.</span><br />
</p>
<p id="mn35c23p6">
<span class="pali m-text">Atha kho, bhante, sambahulā kumārakā vā kumārikā vā tamhā gāmā vā nigamā vā nikkhamitvā yena sā pokkharaṇī tenupasaṅkameyyuṁ; upasaṅkamitvā taṁ pokkharaṇiṁ ogāhetvā taṁ kakkaṭakaṁ udakā uddharitvā thale patiṭṭhāpeyyuṁ.</span><br />
<span class="sujato m-text">Then several boys or girls would leave the town or village and go to the pond, where they’d pull out the crab and put it on dry land.</span><br />
</p>
<p id="mn35c23p7">
<span class="pali m-text">Yaññadeva hi so, bhante, kakkaṭako aḷaṁ abhininnāmeyya taṁ tadeva te kumārakā vā kumārikā vā kaṭṭhena vā kathalena vā sañchindeyyuṁ sambhañjeyyuṁ sampalibhañjeyyuṁ.</span><br />
<span class="sujato m-text">Whenever that crab extended a claw, those boys or girls would snap, crack, and break it off with a stick or a stone.</span><br />
</p>
<p id="mn35c23p8">
<span class="pali m-text">Evañhi so, bhante, kakkaṭako sabbehi aḷehi sañchinnehi sambhaggehi sampalibhaggehi abhabbo taṁ pokkharaṇiṁ puna otarituṁ, seyyathāpi pubbe.</span><br />
<span class="sujato m-text">And when that crab’s claws had all been snapped, cracked, and broken off it wouldn’t be able to return down into that lotus pond.</span><br />
</p>
<p id="mn35c23p9">
<span class="pali m-text">Evameva kho, bhante, yāni saccakassa nigaṇṭhaputtassa visūkāyitāni visevitāni vipphanditāni tānipi sabbāni bhagavatā sañchinnāni sambhaggāni sampalibhaggāni;</span><br />
<span class="sujato m-text">In the same way, sir, the Buddha has snapped, cracked, and broken off all Saccaka’s twists, ducks, and dodges.</span><br />
</p>
<p id="mn35c23p10">
<span class="pali m-text">abhabbo ca dāni, bhante, saccako nigaṇṭhaputto puna bhagavantaṁ upasaṅkamituṁ yadidaṁ vādādhippāyo”ti.</span><br />
<span class="sujato m-text">Now he can’t get near the Buddha again looking for a debate.”</span><br />
</p>
<p id="mn35c24p1">
<span class="pali m-text">Evaṁ vutte, saccako nigaṇṭhaputto dummukhaṁ licchaviputtaṁ etadavoca:</span><br />
<span class="sujato m-text">But Saccaka said to him,</span><br />
</p>
<p id="mn35c24p2">
<span class="pali m-text">“āgamehi tvaṁ, dummukha, āgamehi tvaṁ, dummukha, (…) na mayaṁ tayā saddhiṁ mantema, idha mayaṁ bhotā gotamena saddhiṁ mantema.</span><br />
<span class="sujato m-text">“Hold on, Dummukha, hold on! I wasn’t talking with you, I was talking with Mister Gotama.</span><br />
</p>
<p id="mn35c24p3">
<span class="pali m-text">Tiṭṭhatesā, bho gotama, amhākañceva aññesañca puthusamaṇabrāhmaṇānaṁ vācā.</span><br />
<span class="sujato m-text">Mister Gotama, leave aside that statement I made—as did various other ascetics and brahmins—</span><br />
</p>
<p id="mn35c24p4">
<span class="pali m-text">Vilāpaṁ vilapitaṁ maññe.</span><br />
<span class="sujato m-text">it was, like, just a bit of nonsense.</span><br />
</p>
<p id="mn35c24p5">
<span class="pali m-text">Kittāvatā ca nu kho bhoto gotamassa sāvako sāsanakaro hoti ovādapatikaro tiṇṇavicikiccho vigatakathaṅkatho vesārajjappatto aparappaccayo satthusāsane viharatī”ti?</span><br />
<span class="sujato m-text">How do you define a disciple of Mister Gotama who follows instructions and responds to advice; who has gone beyond doubt, got rid of indecision, gained assurance, and is independent of others in the Teacher’s instructions?”</span><br />
</p>
<p id="mn35c24p6">
<span class="pali m-text">“Idha, aggivessana, mama sāvako yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya passati;</span><br />
<span class="sujato m-text">“It’s when one of my disciples truly sees any kind of form at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; form—with right understanding: ‘This is not mine, I am not this, this is not my self.’</span><br />
</p>
<p id="mn35c24p7">
<span class="pali m-text">yā kāci vedanā …pe…</span><br />
<span class="sujato m-text">They truly see any kind of feeling …</span><br />
</p>
<p id="mn35c24p8">
<span class="pali m-text">yā kāci saññā …pe…</span><br />
<span class="sujato m-text">perception …</span><br />
</p>
<p id="mn35c24p9">
<span class="pali m-text">ye keci saṅkhārā …pe…</span><br />
<span class="sujato m-text">choices …</span><br />
</p>
<p id="mn35c24p10">
<span class="pali m-text">yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā, yaṁ dūre santike vā, sabbaṁ viññāṇaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya passati.</span><br />
<span class="sujato m-text">consciousness at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; consciousness—with right understanding: ‘This is not mine, I am not this, this is not my self.’</span><br />
</p>
<p id="mn35c24p11">
<span class="pali m-text">Ettāvatā kho, aggivessana, mama sāvako sāsanakaro hoti ovādapatikaro tiṇṇavicikiccho vigatakathaṅkatho vesārajjappatto aparappaccayo satthusāsane viharatī”ti.</span><br />
<span class="sujato m-text">That’s how to define one of my disciples who follows instructions and responds to advice; who has gone beyond doubt, got rid of indecision, gained assurance, and is independent of others in the Teacher’s instructions.”</span><br />
</p>
<p id="mn35c25p1">
<span class="pali m-text">“Kittāvatā pana, bho gotama, bhikkhu arahaṁ hoti khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti?</span><br />
<span class="sujato m-text">“But how do you define a mendicant who is a perfected one, with defilements ended, who has completed the spiritual journey, done what had to be done, laid down the burden, achieved their own true goal, utterly ended the fetters of rebirth, and is rightly freed through enlightenment?”</span><br />
</p>
<p id="mn35c25p2">
<span class="pali m-text">“Idha, aggivessana, bhikkhu yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ rūpaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya disvā anupādā vimutto hoti;</span><br />
<span class="sujato m-text">“It’s when one of my disciples truly sees any kind of form at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; form—with right understanding: ‘This is not mine, I am not this, this is not my self.’ And having seen this with right understanding they’re freed by not grasping.</span><br />
</p>
<p id="mn35c25p3">
<span class="pali m-text">yā kāci vedanā …pe…</span><br />
<span class="sujato m-text">They truly see any kind of feeling …</span><br />
</p>
<p id="mn35c25p4">
<span class="pali m-text">yā kāci saññā …pe…</span><br />
<span class="sujato m-text">perception …</span><br />
</p>
<p id="mn35c25p5">
<span class="pali m-text">ye keci saṅkhārā …pe…</span><br />
<span class="sujato m-text">choices …</span><br />
</p>
<p id="mn35c25p6">
<span class="pali m-text">yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ viññāṇaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya disvā anupādā vimutto hoti.</span><br />
<span class="sujato m-text">consciousness at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; consciousness—with right understanding: ‘This is not mine, I am not this, this is not my self.’ And having seen this with right understanding they’re freed by not grasping.</span><br />
</p>
<p id="mn35c25p7">
<span class="pali m-text">Ettāvatā kho, aggivessana, bhikkhu arahaṁ hoti khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto.</span><br />
<span class="sujato m-text">That’s how to define a mendicant who is a perfected one, with defilements ended, who has completed the spiritual journey, done what had to be done, laid down the burden, achieved their own true goal, utterly ended the fetters of rebirth, and is rightly freed through enlightenment.</span><br />
</p>
<p id="mn35c26p1">
<span class="pali m-text">Evaṁ vimuttacitto kho, aggivessana, bhikkhu tīhi anuttariyehi samannāgato hoti—</span><br />
<span class="sujato m-text">A mendicant whose mind is freed like this has three unsurpassable qualities:</span><br />
</p>
<p id="mn35c26p2">
<span class="pali m-text">dassanānuttariyena, paṭipadānuttariyena, vimuttānuttariyena.</span><br />
<span class="sujato m-text">unsurpassable seeing, practice, and freedom.</span><br />
</p>
<p id="mn35c26p3">
<span class="pali m-text">Evaṁ vimuttacitto kho, aggivessana, bhikkhu tathāgataññeva sakkaroti garuṁ karoti māneti pūjeti—</span><br />
<span class="sujato m-text">They honor, respect, esteem, and venerate only the Realized One:</span><br />
</p>
<p id="mn35c26p4">
<span class="pali m-text">buddho so bhagavā bodhāya dhammaṁ deseti, danto so bhagavā damathāya dhammaṁ deseti, santo so bhagavā samathāya dhammaṁ deseti, tiṇṇo so bhagavā taraṇāya dhammaṁ deseti, parinibbuto so bhagavā parinibbānāya dhammaṁ desetī”ti.</span><br />
<span class="sujato m-text">‘The Blessed One is awakened, tamed, serene, crossed over, and extinguished. And he teaches Dhamma for awakening, self-control, serenity, crossing over, and extinguishment.’”</span><br />
</p>
<p id="mn35c27p1">
<span class="pali m-text">Evaṁ vutte, saccako nigaṇṭhaputto bhagavantaṁ etadavoca:</span><br />
<span class="sujato m-text">When he had spoken, Saccaka said to him,</span><br />
</p>
<p id="mn35c27p2">
<span class="pali m-text">“mayameva, bho gotama, dhaṁsī, mayaṁ pagabbā, ye mayaṁ bhavantaṁ gotamaṁ vādena vādaṁ āsādetabbaṁ amaññimha.</span><br />
<span class="sujato m-text">“Mister Gotama, it was rude and impudent of me to imagine I could attack you in debate.</span><br />
</p>
<p id="mn35c27p3">
<span class="pali m-text">Siyā hi, bho gotama, hatthiṁ pabhinnaṁ āsajja purisassa sotthibhāvo, na tveva bhavantaṁ gotamaṁ āsajja siyā purisassa sotthibhāvo.</span><br />
<span class="sujato m-text">For a person might find safety after attacking a rutting elephant, but not after attacking Mister Gotama.</span><br />
</p>
<p id="mn35c27p4">
<span class="pali m-text">Siyā hi, bho gotama, pajjalitaṁ aggikkhandhaṁ āsajja purisassa sotthibhāvo, na tveva bhavantaṁ gotamaṁ āsajja siyā purisassa sotthibhāvo.</span><br />
<span class="sujato m-text">A person might find safety after attacking a blazing mass of fire, but not after attacking Mister Gotama.</span><br />
</p>
<p id="mn35c27p5">
<span class="pali m-text">Siyā hi, bho gotama, āsīvisaṁ ghoravisaṁ āsajja purisassa sotthibhāvo, na tveva bhavantaṁ gotamaṁ āsajja siyā purisassa sotthibhāvo.</span><br />
<span class="sujato m-text">They might find safety after attacking a poisonous viper, but not after attacking Mister Gotama.</span><br />
</p>
<p id="mn35c27p6">
<span class="pali m-text">Mayameva, bho gotama, dhaṁsī, mayaṁ pagabbā, ye mayaṁ bhavantaṁ gotamaṁ vādena vādaṁ āsādetabbaṁ amaññimha.</span><br />
<span class="sujato m-text">It was rude and impudent of me to imagine I could attack you in debate.</span><br />
</p>
<p id="mn35c27p7">
<span class="pali m-text">Adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span><br />
<span class="sujato m-text">Would Mister Gotama together with the mendicant Saṅgha please accept tomorrow’s meal from me?”</span><br />
</p>
<p id="mn35c27p8">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">The Buddha consented with silence.</span><br />
</p>
<p id="mn35c28p1">
<span class="pali m-text">Atha kho saccako nigaṇṭhaputto bhagavato adhivāsanaṁ viditvā te licchavī āmantesi:</span><br />
<span class="sujato m-text">Then, knowing that the Buddha had consented, Saccaka addressed those Licchavis,</span><br />
</p>
<p id="mn35c28p2">
<span class="pali m-text">“suṇantu me bhonto licchavī, samaṇo me gotamo nimantito svātanāya saddhiṁ bhikkhusaṅghena.</span><br />
<span class="sujato m-text">“Listen, gentlemen. I have invited the ascetic Gotama together with the Saṅgha of mendicants for tomorrow’s meal.</span><br />
</p>
<p id="mn35c28p3">
<span class="pali m-text">Tena me abhihareyyātha yamassa patirūpaṁ maññeyyāthā”ti.</span><br />
<span class="sujato m-text">You may all bring me what you think is suitable.”</span><br />
</p>
<p id="mn35c29p1">
<span class="pali m-text">Atha kho te licchavī tassā rattiyā accayena saccakassa nigaṇṭhaputtassa pañcamattāni thālipākasatāni bhattābhihāraṁ abhihariṁsu.</span><br />
<span class="sujato m-text">Then, when the night had passed, those Licchavis presented Saccaka with an offering of five hundred servings of food.</span><br />
</p>
<p id="mn35c29p2">
<span class="pali m-text">Atha kho nigaṇṭhaputto sake ārāme paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi:</span><br />
<span class="sujato m-text">And Saccaka had delicious fresh and cooked foods prepared in his own home. Then he had the Buddha informed of the time, saying,</span><br />
</p>
<p id="mn35c29p3">
<span class="pali m-text">“kālo, bho gotama, niṭṭhitaṁ bhattan”ti.</span><br />
<span class="sujato m-text">“It’s time, Mister Gotama, the meal is ready.”</span><br />
</p>
<p id="mn35c30p1">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya yena saccakassa nigaṇṭhaputtassa ārāmo tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span><br />
<span class="sujato m-text">Then the Buddha robed up in the morning and, taking his bowl and robe, went to Saccaka’s park, where he sat on the seat spread out, together with the Saṅgha of mendicants.</span><br />
</p>
<p id="mn35c30p2">
<span class="pali m-text">Atha kho saccako nigaṇṭhaputto buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then Saccaka served and satisfied the mendicant Saṅgha headed by the Buddha with his own hands with delicious fresh and cooked foods.</span><br />
</p>
<p id="mn35c30p3">
<span class="pali m-text">Atha kho saccako nigaṇṭhaputto bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">When the Buddha had eaten and washed his hand and bowl, Saccaka took a low seat and sat to one side.</span><br />
</p>
<p id="mn35c30p4">
<span class="pali m-text">Ekamantaṁ nisinno kho saccako nigaṇṭhaputto bhagavantaṁ etadavoca:</span><br />
<span class="sujato m-text">Then Saccaka said to the Buddha,</span><br />
</p>
<p id="mn35c30p5">
<span class="pali m-text">“yamidaṁ, bho gotama, dāne puññañca puññamahī ca taṁ dāyakānaṁ sukhāya hotū”ti.</span><br />
<span class="sujato m-text">“Mister Gotama, may the merit and the growth of merit in this gift be for the happiness of the donors.”</span><br />
</p>
<p id="mn35c30p6">
<span class="pali m-text">“Yaṁ kho, aggivessana, tādisaṁ dakkhiṇeyyaṁ āgamma avītarāgaṁ avītadosaṁ avītamohaṁ, taṁ dāyakānaṁ bhavissati.</span><br />
<span class="sujato m-text">“Aggivessana, whatever comes from giving to a recipient of a religious donation such as yourself—who is not free of greed, hate, and delusion—will accrue to the donors.</span><br />
</p>
<p id="mn35c30p7">
<span class="pali m-text">Yaṁ kho, aggivessana, mādisaṁ dakkhiṇeyyaṁ āgamma vītarāgaṁ vītadosaṁ vītamohaṁ, taṁ tuyhaṁ bhavissatī”ti.</span><br />
<span class="sujato m-text">Whatever comes from giving to a recipient of a religious donation such as myself—who is free of greed, hate, and delusion—will accrue to you.”</span><br />
</p>
<p id="mn35c30p8">
<span class="pali m-text">Cūḷasaccakasuttaṁ niṭṭhitaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0034.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0036.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>