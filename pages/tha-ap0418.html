<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-ap0418.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/tha-ap0417.html">Previous</a></div>
<div class="m-col-t-6 m-text-right">
<a href="../pages/tha-ap0419.html">Next</a></div>
</div>
<p id="tha-ap418c0p2">
<span class="pali m-text">Bhaddālivagga</span><br />
</p>
<section id="ekadipiyattheraapadana">
<span id="tha-ap418c0p3"></span><h2><span class="pali m-text">6. Ekadīpiyattheraapadāna</span></h2>
<p id="tha-ap418c1p1">
<span class="pali m-text">“Parinibbute sugate,</span><br />
</p>
<p id="tha-ap418c1p2">
<span class="pali m-text">siddhatthe lokanāyake;</span><br />
</p>
<p id="tha-ap418c1p3">
<span class="pali m-text">Sadevamānusā sabbe,</span><br />
</p>
<p id="tha-ap418c1p4">
<span class="pali m-text">pūjenti dvipaduttamaṁ.</span><br />
</p>
<p id="tha-ap418c2p1">
<span class="pali m-text">Āropite ca citake,</span><br />
</p>
<p id="tha-ap418c2p2">
<span class="pali m-text">siddhatthe lokanāyake;</span><br />
</p>
<p id="tha-ap418c2p3">
<span class="pali m-text">Yathāsakena thāmena,</span><br />
</p>
<p id="tha-ap418c2p4">
<span class="pali m-text">citaṁ pūjenti satthuno.</span><br />
</p>
<p id="tha-ap418c3p1">
<span class="pali m-text">Avidūre citakassa,</span><br />
</p>
<p id="tha-ap418c3p2">
<span class="pali m-text">dīpaṁ ujjālayiṁ ahaṁ;</span><br />
</p>
<p id="tha-ap418c3p3">
<span class="pali m-text">Yāva udeti sūriyo,</span><br />
</p>
<p id="tha-ap418c3p4">
<span class="pali m-text">dīpaṁ me tāva ujjali.</span><br />
</p>
<p id="tha-ap418c4p1">
<span class="pali m-text">Tena kammena sukatena,</span><br />
</p>
<p id="tha-ap418c4p2">
<span class="pali m-text">cetanāpaṇidhīhi ca;</span><br />
</p>
<p id="tha-ap418c4p3">
<span class="pali m-text">Jahitvā mānusaṁ dehaṁ,</span><br />
</p>
<p id="tha-ap418c4p4">
<span class="pali m-text">tāvatiṁsamagacchahaṁ.</span><br />
</p>
<p id="tha-ap418c5p1">
<span class="pali m-text">Tattha me sukataṁ byamhaṁ,</span><br />
</p>
<p id="tha-ap418c5p2">
<span class="pali m-text">ekadīpīti ñāyati;</span><br />
</p>
<p id="tha-ap418c5p3">
<span class="pali m-text">Dīpasatasahassāni,</span><br />
</p>
<p id="tha-ap418c5p4">
<span class="pali m-text">byamhe pajjalare mama.</span><br />
</p>
<p id="tha-ap418c6p1">
<span class="pali m-text">Udayantova sūriyo,</span><br />
</p>
<p id="tha-ap418c6p2">
<span class="pali m-text">deho me jotate sadā;</span><br />
</p>
<p id="tha-ap418c6p3">
<span class="pali m-text">Sappabhāhi sarīrassa,</span><br />
</p>
<p id="tha-ap418c6p4">
<span class="pali m-text">āloko hoti me sadā.</span><br />
</p>
<p id="tha-ap418c7p1">
<span class="pali m-text">Tirokuṭṭaṁ tiroselaṁ,</span><br />
</p>
<p id="tha-ap418c7p2">
<span class="pali m-text">samatiggayha pabbataṁ;</span><br />
</p>
<p id="tha-ap418c7p3">
<span class="pali m-text">Samantā yojanasataṁ,</span><br />
</p>
<p id="tha-ap418c7p4">
<span class="pali m-text">passāmi cakkhunā ahaṁ.</span><br />
</p>
<p id="tha-ap418c8p1">
<span class="pali m-text">Sattasattatikkhattuñca,</span><br />
</p>
<p id="tha-ap418c8p2">
<span class="pali m-text">devaloke ramiṁ ahaṁ;</span><br />
</p>
<p id="tha-ap418c8p3">
<span class="pali m-text">Ekatiṁsatikkhattuñca,</span><br />
</p>
<p id="tha-ap418c8p4">
<span class="pali m-text">devarajjamakārayiṁ.</span><br />
</p>
<p id="tha-ap418c9p1">
<span class="pali m-text">Aṭṭhavīsatikkhattuñca,</span><br />
</p>
<p id="tha-ap418c9p2">
<span class="pali m-text">cakkavattī ahosahaṁ;</span><br />
</p>
<p id="tha-ap418c9p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap418c9p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap418c10p1">
<span class="pali m-text">Devalokā cavitvāna,</span><br />
</p>
<p id="tha-ap418c10p2">
<span class="pali m-text">nibbattiṁ mātukucchiyaṁ;</span><br />
</p>
<p id="tha-ap418c10p3">
<span class="pali m-text">Mātukucchigatassāpi,</span><br />
</p>
<p id="tha-ap418c10p4">
<span class="pali m-text">akkhi me na nimīlati.</span><br />
</p>
<p id="tha-ap418c11p1">
<span class="pali m-text">Jātiyā catuvassohaṁ,</span><br />
</p>
<p id="tha-ap418c11p2">
<span class="pali m-text">pabbajiṁ anagāriyaṁ;</span><br />
</p>
<p id="tha-ap418c11p3">
<span class="pali m-text">Aḍḍhamāse asampatte,</span><br />
</p>
<p id="tha-ap418c11p4">
<span class="pali m-text">arahattamapāpuṇiṁ.</span><br />
</p>
<p id="tha-ap418c12p1">
<span class="pali m-text">Dibbacakkhuṁ visodhesiṁ,</span><br />
</p>
<p id="tha-ap418c12p2">
<span class="pali m-text">bhavā sabbe samūhatā;</span><br />
</p>
<p id="tha-ap418c12p3">
<span class="pali m-text">Sabbe kilesā sañchinnā,</span><br />
</p>
<p id="tha-ap418c12p4">
<span class="pali m-text">ekadīpassidaṁ phalaṁ.</span><br />
</p>
<p id="tha-ap418c13p1">
<span class="pali m-text">Tirokuṭṭaṁ tiroselaṁ,</span><br />
</p>
<p id="tha-ap418c13p2">
<span class="pali m-text">pabbatañcāpi kevalaṁ;</span><br />
</p>
<p id="tha-ap418c13p3">
<span class="pali m-text">Samatikkamma passāmi,</span><br />
</p>
<p id="tha-ap418c13p4">
<span class="pali m-text">ekadīpassidaṁ phalaṁ.</span><br />
</p>
<p id="tha-ap418c14p1">
<span class="pali m-text">Visamā me samā honti,</span><br />
</p>
<p id="tha-ap418c14p2">
<span class="pali m-text">andhakāro na vijjati;</span><br />
</p>
<p id="tha-ap418c14p3">
<span class="pali m-text">Nāhaṁ passāmi timiraṁ,</span><br />
</p>
<p id="tha-ap418c14p4">
<span class="pali m-text">ekadīpassidaṁ phalaṁ.</span><br />
</p>
<p id="tha-ap418c15p1">
<span class="pali m-text">Catunnavutito kappe,</span><br />
</p>
<p id="tha-ap418c15p2">
<span class="pali m-text">yaṁ dīpamadadiṁ tadā;</span><br />
</p>
<p id="tha-ap418c15p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap418c15p4">
<span class="pali m-text">ekadīpassidaṁ phalaṁ.</span><br />
</p>
<p id="tha-ap418c16p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap418c16p2">
<span class="pali m-text">…pe…</span><br />
</p>
<p id="tha-ap418c16p3">
<span class="pali m-text">viharāmi anāsavo.</span><br />
</p>
<p id="tha-ap418c17p1">
<span class="pali m-text">Svāgataṁ vata me āsi,</span><br />
</p>
<p id="tha-ap418c17p2">
<span class="pali m-text">…pe…</span><br />
</p>
<p id="tha-ap418c17p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap418c18p1">
<span class="pali m-text">Paṭisambhidā catasso,</span><br />
</p>
<p id="tha-ap418c18p2">
<span class="pali m-text">…pe…</span><br />
</p>
<p id="tha-ap418c18p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap418c19p1">
<span class="pali m-text">Itthaṁ sudaṁ āyasmā ekadīpiyo thero imā gāthāyo abhāsitthāti.</span><br />
</p>
<p id="tha-ap418c20p1">
<span class="pali m-text">Ekadīpiyattherassāpadānaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/tha-ap0417.html">Previous</a></div>
<div class="m-col-t-6 m-text-right">
<a href="../pages/tha-ap0419.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>