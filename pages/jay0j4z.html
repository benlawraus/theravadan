<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0j4z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0j4z.html" />
  <meta property="og:description" content="Dasakanipāta Catudvāravagga 14. Bhūripaññajātaka “Saccaṁ kira tvaṁ api bhūripañña, Yā tādisī sīri dhitī matī ca; Na tāyatebhāvavasūpanitaṁ, Yo yavakaṁ bhuñjasi appasūpaṁ”. “Sukhaṁ dukkhena paripācayanto, Kālā kālaṁ vicinaṁ chandachanno; Atthassa dvārāni avāpuranto, Tenāhaṁ tussāmi yavodanena. Kālañca ñatvā abhijīhanāya, Mantehi atthaṁ paripācayitvā; Vijambhissaṁ sīhavijambhitāni, Tāyiddhiyā dakkhasi maṁ punāpi”. “Sukhīpi heke na karonti …" />
  <meta name="twitter:description" content="Dasakanipāta Catudvāravagga 14. Bhūripaññajātaka “Saccaṁ kira tvaṁ api bhūripañña, Yā tādisī sīri dhitī matī ca; Na tāyatebhāvavasūpanitaṁ, Yo yavakaṁ bhuñjasi appasūpaṁ”. “Sukhaṁ dukkhena paripācayanto, Kālā kālaṁ vicinaṁ chandachanno; Atthassa dvārāni avāpuranto, Tenāhaṁ tussāmi yavodanena. Kālañca ñatvā abhijīhanāya, Mantehi atthaṁ paripācayitvā; Vijambhissaṁ sīhavijambhitāni, Tāyiddhiyā dakkhasi maṁ punāpi”. “Sukhīpi heke na karonti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="bhuripannajataka">
<h4><a href="#bhuripannajataka">14. Bhūripaññajātaka</a></h4>
<p id="ja452c1p1">
<span class="m-text m-primary">“Saccaṁ kira tvaṁ api bhūripañña,</span><br />
</p>
<p id="ja452c1p2">
<span class="m-text m-primary">Yā tādisī sīri dhitī matī ca;</span><br />
</p>
<p id="ja452c1p3">
<span class="m-text m-primary">Na tāyatebhāvavasūpanitaṁ,</span><br />
</p>
<p id="ja452c1p4">
<span class="m-text m-primary">Yo yavakaṁ bhuñjasi appasūpaṁ”.</span><br />
</p>
<p id="ja452c2p1">
<span class="m-text m-primary">“Sukhaṁ dukkhena paripācayanto,</span><br />
</p>
<p id="ja452c2p2">
<span class="m-text m-primary">Kālā kālaṁ vicinaṁ chandachanno;</span><br />
</p>
<p id="ja452c2p3">
<span class="m-text m-primary">Atthassa dvārāni avāpuranto,</span><br />
</p>
<p id="ja452c2p4">
<span class="m-text m-primary">Tenāhaṁ tussāmi yavodanena.</span><br />
</p>
<p id="ja452c3p1">
<span class="m-text m-primary">Kālañca ñatvā abhijīhanāya,</span><br />
</p>
<p id="ja452c3p2">
<span class="m-text m-primary">Mantehi atthaṁ paripācayitvā;</span><br />
</p>
<p id="ja452c3p3">
<span class="m-text m-primary">Vijambhissaṁ sīhavijambhitāni,</span><br />
</p>
<p id="ja452c3p4">
<span class="m-text m-primary">Tāyiddhiyā dakkhasi maṁ punāpi”.</span><br />
</p>
<p id="ja452c4p1">
<span class="m-text m-primary">“Sukhīpi heke na karonti pāpaṁ,</span><br />
</p>
<p id="ja452c4p2">
<span class="m-text m-primary">Avaṇṇasaṁsaggabhayā puneke;</span><br />
</p>
<p id="ja452c4p3">
<span class="m-text m-primary">Pahū samāno vipulatthacintī,</span><br />
</p>
<p id="ja452c4p4">
<span class="m-text m-primary">Kiṅkāraṇā me na karosi dukkhaṁ”.</span><br />
</p>
<p id="ja452c5p1">
<span class="m-text m-primary">“Na paṇḍitā attasukhassa hetu,</span><br />
</p>
<p id="ja452c5p2">
<span class="m-text m-primary">Pāpāni kammāni samācaranti;</span><br />
</p>
<p id="ja452c5p3">
<span class="m-text m-primary">Dukkhena phuṭṭhā khalitāpi santā,</span><br />
</p>
<p id="ja452c5p4">
<span class="m-text m-primary">Chandā ca dosā na jahanti dhammaṁ”.</span><br />
</p>
<p id="ja452c6p1">
<span class="m-text m-primary">“Yena kenaci vaṇṇena,</span><br />
</p>
<p id="ja452c6p2">
<span class="m-text m-primary">mudunā dāruṇena vā;</span><br />
</p>
<p id="ja452c6p3">
<span class="m-text m-primary">Uddhare dīnamattānaṁ,</span><br />
</p>
<p id="ja452c6p4">
<span class="m-text m-primary">pacchā dhammaṁ samācare”.</span><br />
</p>
<p id="ja452c7p1">
<span class="m-text m-primary">“Yassa rukkhassa chāyāya,</span><br />
</p>
<p id="ja452c7p2">
<span class="m-text m-primary">nisīdeyya sayeyya vā;</span><br />
</p>
<p id="ja452c7p3">
<span class="m-text m-primary">Na tassa sākhaṁ bhañjeyya,</span><br />
</p>
<p id="ja452c7p4">
<span class="m-text m-primary">mittadubbho hi pāpako.</span><br />
</p>
<p id="ja452c8p1">
<span class="m-text m-primary">Yassāpi dhammaṁ puriso vijaññā,</span><br />
</p>
<p id="ja452c8p2">
<span class="m-text m-primary">Ye cassa kaṅkhaṁ vinayanti santo;</span><br />
</p>
<p id="ja452c8p3">
<span class="m-text m-primary">Taṁ hissa dīpañca parāyanañca,</span><br />
</p>
<p id="ja452c8p4">
<span class="m-text m-primary">Na tena mettiṁ jarayetha pañño”.</span><br />
</p>
<p id="ja452c9p1">
<span class="m-text m-primary">“Alaso gihī kāmabhogī na sādhu,</span><br />
</p>
<p id="ja452c9p2">
<span class="m-text m-primary">Asaññato pabbajito na sādhu;</span><br />
</p>
<p id="ja452c9p3">
<span class="m-text m-primary">Rājā na sādhu anisammakārī,</span><br />
</p>
<p id="ja452c9p4">
<span class="m-text m-primary">Yo paṇḍito kodhano taṁ na sādhu.</span><br />
</p>
<p id="ja452c10p1">
<span class="m-text m-primary">Nisamma khattiyo kayirā,</span><br />
</p>
<p id="ja452c10p2">
<span class="m-text m-primary">nānisamma disampati;</span><br />
</p>
<p id="ja452c10p3">
<span class="m-text m-primary">Nisammakārino rāja,</span><br />
</p>
<p id="ja452c10p4">
<span class="m-text m-primary">yaso kitti ca vaḍḍhatī”ti.</span><br />
</p>
<p id="ja452c11p1">
<span class="m-text m-primary">Bhūripaññajātakaṁ cuddasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>