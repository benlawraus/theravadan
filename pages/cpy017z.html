<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cpy017z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://theravadan.org/pages/cpy017z.html" />
  <meta property="og:description" content="Yudhañjayavagga Upekkhāpāramī 1 Mahālomahaṁsacariya “Susāne seyyaṁ kappemi, Chavaṭṭhikaṁ upanidhāyahaṁ; Gāmaṇḍalā upāgantvā, Rūpaṁ dassentinappakaṁ. Apare gandhamālañca, bhojanaṁ vividhaṁ bahuṁ; Upāyanānūpanenti, haṭṭhā saṁviggamānasā. Ye me dukkhaṁ upaharanti, ye ca denti sukhaṁ mama; Sabbesaṁ samako homi, dayā kopo na vijjati. Sukhadukkhe tulābhūto, Yasesu ayasesu ca; Sabbattha samako homi …" />
  <meta name="twitter:description" content="Yudhañjayavagga Upekkhāpāramī 1 Mahālomahaṁsacariya “Susāne seyyaṁ kappemi, Chavaṭṭhikaṁ upanidhāyahaṁ; Gāmaṇḍalā upāgantvā, Rūpaṁ dassentinappakaṁ. Apare gandhamālañca, bhojanaṁ vividhaṁ bahuṁ; Upāyanānūpanenti, haṭṭhā saṁviggamānasā. Ye me dukkhaṁ upaharanti, ye ca denti sukhaṁ mama; Sabbesaṁ samako homi, dayā kopo na vijjati. Sukhadukkhe tulābhūto, Yasesu ayasesu ca; Sabbattha samako homi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="yudhanjayavagga">
<h2><a href="#yudhanjayavagga">Yudhañjayavagga</a></h2>
<section id="upekkhaparami-1">
<h3><a href="#upekkhaparami-1">Upekkhāpāramī 1</a></h3>
<p id="cp35c0p4">
<span class="m-text m-primary">Mahālomahaṁsacariya</span><br />
</p>
<p id="cp35c1p1">
<span class="m-text m-primary">“Susāne seyyaṁ kappemi,</span><br />
</p>
<p id="cp35c1p2">
<span class="m-text m-primary">Chavaṭṭhikaṁ upanidhāyahaṁ;</span><br />
</p>
<p id="cp35c1p3">
<span class="m-text m-primary">Gāmaṇḍalā upāgantvā,</span><br />
</p>
<p id="cp35c1p4">
<span class="m-text m-primary">Rūpaṁ dassentinappakaṁ.</span><br />
</p>
<p id="cp35c2p1">
<span class="m-text m-primary">Apare gandhamālañca,</span><br />
</p>
<p id="cp35c2p2">
<span class="m-text m-primary">bhojanaṁ vividhaṁ bahuṁ;</span><br />
</p>
<p id="cp35c2p3">
<span class="m-text m-primary">Upāyanānūpanenti,</span><br />
</p>
<p id="cp35c2p4">
<span class="m-text m-primary">haṭṭhā saṁviggamānasā.</span><br />
</p>
<p id="cp35c3p1">
<span class="m-text m-primary">Ye me dukkhaṁ upaharanti,</span><br />
</p>
<p id="cp35c3p2">
<span class="m-text m-primary">ye ca denti sukhaṁ mama;</span><br />
</p>
<p id="cp35c3p3">
<span class="m-text m-primary">Sabbesaṁ samako homi,</span><br />
</p>
<p id="cp35c3p4">
<span class="m-text m-primary">dayā kopo na vijjati.</span><br />
</p>
<p id="cp35c4p1">
<span class="m-text m-primary">Sukhadukkhe tulābhūto,</span><br />
</p>
<p id="cp35c4p2">
<span class="m-text m-primary">Yasesu ayasesu ca;</span><br />
</p>
<p id="cp35c4p3">
<span class="m-text m-primary">Sabbattha samako homi,</span><br />
</p>
<p id="cp35c4p4">
<span class="m-text m-primary">Esā me upekkhāpāramī”ti.</span><br />
</p>
<p id="cp35c5p1">
<span class="m-text m-primary">Mahālomahaṁsacariyaṁ pannarasamaṁ.</span><br />
</p>
<p id="cp35c6p1">
<span class="m-text m-primary">Yudhañjayavaggo tatiyo.</span><br />
</p>
<p id="cp35c7p1">
<span class="m-text m-primary">Tassuddānaṁ</span><br />
</p>
<p id="cp35c8p1">
<span class="m-text m-primary">Yudhañjayo somanasso,</span><br />
</p>
<p id="cp35c8p2">
<span class="m-text m-primary">ayogharabhisena ca;</span><br />
</p>
<p id="cp35c8p3">
<span class="m-text m-primary">Soṇanando mūgapakkho,</span><br />
</p>
<p id="cp35c8p4">
<span class="m-text m-primary">kapirājā saccasavhayo.</span><br />
</p>
<p id="cp35c9p1">
<span class="m-text m-primary">Vaṭṭako maccharājā ca,</span><br />
</p>
<p id="cp35c9p2">
<span class="m-text m-primary">kaṇhadīpāyano isi;</span><br />
</p>
<p id="cp35c9p3">
<span class="m-text m-primary">Sutasomo puna āsiṁ,</span><br />
</p>
<p id="cp35c9p4">
<span class="m-text m-primary">sāmo ca ekarājahu;</span><br />
</p>
<p id="cp35c9p5">
<span class="m-text m-primary">Upekkhāpāramī āsi,</span><br />
</p>
<p id="cp35c9p6">
<span class="m-text m-primary">iti vutthaṁ mahesinā.</span><br />
</p>
<p id="cp35c10p1">
<span class="m-text m-primary">Evaṁ bahubbidhaṁ dukkhaṁ,</span><br />
</p>
<p id="cp35c10p2">
<span class="m-text m-primary">sampattī ca bahubbidhā;</span><br />
</p>
<p id="cp35c10p3">
<span class="m-text m-primary">Bhavābhave anubhavitvā,</span><br />
</p>
<p id="cp35c10p4">
<span class="m-text m-primary">patto sambodhimuttamaṁ.</span><br />
</p>
<p id="cp35c11p1">
<span class="m-text m-primary">Datvā dātabbakaṁ dānaṁ,</span><br />
</p>
<p id="cp35c11p2">
<span class="m-text m-primary">sīlaṁ pūretvā asesato;</span><br />
</p>
<p id="cp35c11p3">
<span class="m-text m-primary">Nekkhamme pāramiṁ gantvā,</span><br />
</p>
<p id="cp35c11p4">
<span class="m-text m-primary">patto sambodhimuttamaṁ.</span><br />
</p>
<p id="cp35c12p1">
<span class="m-text m-primary">Paṇḍite paripucchitvā,</span><br />
</p>
<p id="cp35c12p2">
<span class="m-text m-primary">vīriyaṁ katvāna muttamaṁ;</span><br />
</p>
<p id="cp35c12p3">
<span class="m-text m-primary">Khantiyā pāramiṁ gantvā,</span><br />
</p>
<p id="cp35c12p4">
<span class="m-text m-primary">patto sambodhimuttamaṁ.</span><br />
</p>
<p id="cp35c13p1">
<span class="m-text m-primary">Katvā daḷhamadhiṭṭhānaṁ,</span><br />
</p>
<p id="cp35c13p2">
<span class="m-text m-primary">saccavācānurakkhiya;</span><br />
</p>
<p id="cp35c13p3">
<span class="m-text m-primary">Mettāya pāramiṁ gantvā,</span><br />
</p>
<p id="cp35c13p4">
<span class="m-text m-primary">patto sambodhimuttamaṁ.</span><br />
</p>
<p id="cp35c14p1">
<span class="m-text m-primary">Lābhālābhe yasāyase,</span><br />
</p>
<p id="cp35c14p2">
<span class="m-text m-primary">sammānanāvamānane;</span><br />
</p>
<p id="cp35c14p3">
<span class="m-text m-primary">Sabbattha samako hutvā,</span><br />
</p>
<p id="cp35c14p4">
<span class="m-text m-primary">patto sambodhimuttamaṁ.</span><br />
</p>
<p id="cp35c15p1">
<span class="m-text m-primary">Kosajjaṁ bhayato disvā,</span><br />
</p>
<p id="cp35c15p2">
<span class="m-text m-primary">vīriyārambhañca khemato;</span><br />
</p>
<p id="cp35c15p3">
<span class="m-text m-primary">Āraddhavīriyā hotha,</span><br />
</p>
<p id="cp35c15p4">
<span class="m-text m-primary">esā buddhānusāsanī.</span><br />
</p>
<p id="cp35c16p1">
<span class="m-text m-primary">Vivādaṁ bhayato disvā,</span><br />
</p>
<p id="cp35c16p2">
<span class="m-text m-primary">avivādañca khemato;</span><br />
</p>
<p id="cp35c16p3">
<span class="m-text m-primary">Samaggā sakhilā hotha,</span><br />
</p>
<p id="cp35c16p4">
<span class="m-text m-primary">esā buddhānusāsanī.</span><br />
</p>
<p id="cp35c17p1">
<span class="m-text m-primary">Pamādaṁ bhayato disvā,</span><br />
</p>
<p id="cp35c17p2">
<span class="m-text m-primary">appamādañca khemato;</span><br />
</p>
<p id="cp35c17p3">
<span class="m-text m-primary">Bhāvethaṭṭhaṅgikaṁ maggaṁ,</span><br />
</p>
<p id="cp35c17p4">
<span class="m-text m-primary">esā buddhānusāsanī.</span><br />
</p>
<p id="cp35c18p1">
<span class="m-text m-primary">Itthaṁ sudaṁ bhagavā attano pubbacariyaṁ sambhāvayamāno buddhāpadāniyaṁ nāma dhammapariyāyaṁ abhāsitthāti.</span><br />
</p>
<p id="cp35c19p1">
<span class="m-text m-primary">Cariyāpiṭakaṁ niṭṭhitaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>