<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; dt &raquo; dt2 &raquo; Dhātukathā | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/dty002p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dhātukathā" />
  <meta name="twitter:title" content="Dhātukathā" />
  <meta property="og:url" content="/pages/dty002p002z.html" />
  <meta property="og:description" content="2 Niddesa 2.2. Dutiyanaya Saṅgahitenaasaṅgahitapadaniddesa Cakkhāyatanena ye dhammā … phoṭṭhabbāyatanena ye dhammā … cakkhudhātuyā ye dhammā … phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi …" />
  <meta name="twitter:description" content="2 Niddesa 2.2. Dutiyanaya Saṅgahitenaasaṅgahitapadaniddesa Cakkhāyatanena ye dhammā … phoṭṭhabbāyatanena ye dhammā … cakkhudhātuyā ye dhammā … phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-dt-index.html">dt</a> &raquo;
            <a href="/pages/ms-abhidhamma-dt-dt2-index.html">dt2</a> &raquo;
          </span>
          Dhātukathā
        </h1>
<!-- content -->
<section id="niddesa">
<h2><a href="#niddesa">2 Niddesa</a></h2>
<section id="dutiyanaya-sangahitenaasangahitapadaniddesa">
<h3><a href="#dutiyanaya-sangahitenaasangahitapadaniddesa">2.2. Dutiyanaya Saṅgahitenaasaṅgahitapadaniddesa</a></h3>
<p id="dt2p2c1p1">
<span class="pali m-text">Cakkhāyatanena ye dhammā …</span><br />
</p>
<p id="dt2p2c1p2">
<span class="pali m-text">phoṭṭhabbāyatanena ye dhammā …</span><br />
</p>
<p id="dt2p2c1p3">
<span class="pali m-text">cakkhudhātuyā ye dhammā …</span><br />
</p>
<p id="dt2p2c1p4">
<span class="pali m-text">phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā?</span><br />
</p>
<p id="dt2p2c1p5">
<span class="pali m-text">Te dhammā catūhi khandhehi dvīhāyatanehi aṭṭhahi dhātūhi asaṅgahitā.</span><br />
</p>
<p id="dt2p2c2p1">
<span class="pali m-text">Cakkhuviññāṇadhātuyā ye dhammā …</span><br />
</p>
<p id="dt2p2c2p2">
<span class="pali m-text">sotaviññāṇadhātuyā ye dhammā …</span><br />
</p>
<p id="dt2p2c2p3">
<span class="pali m-text">ghānaviññāṇadhātuyā ye dhammā …</span><br />
</p>
<p id="dt2p2c2p4">
<span class="pali m-text">jivhāviññāṇadhātuyā ye dhammā …</span><br />
</p>
<p id="dt2p2c2p5">
<span class="pali m-text">kāyaviññāṇadhātuyā ye dhammā …</span><br />
</p>
<p id="dt2p2c2p6">
<span class="pali m-text">manodhātuyā ye dhammā …</span><br />
</p>
<p id="dt2p2c2p7">
<span class="pali m-text">manoviññāṇadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c2p8">
<span class="pali m-text">te dhammā catūhi khandhehi ekādasahāyatanehi dvādasahi dhātūhi asaṅgahitā.</span><br />
</p>
<p id="dt2p2c3p1">
<span class="pali m-text">Cakkhundriyena ye dhammā …</span><br />
</p>
<p id="dt2p2c3p2">
<span class="pali m-text">sotindriyena ye dhammā …</span><br />
</p>
<p id="dt2p2c3p3">
<span class="pali m-text">ghānindriyena ye dhammā …</span><br />
</p>
<p id="dt2p2c3p4">
<span class="pali m-text">jivhindriyena ye dhammā …</span><br />
</p>
<p id="dt2p2c3p5">
<span class="pali m-text">kāyindriyena ye dhammā …</span><br />
</p>
<p id="dt2p2c3p6">
<span class="pali m-text">itthindriyena ye dhammā …</span><br />
</p>
<p id="dt2p2c3p7">
<span class="pali m-text">purisindriyena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c3p8">
<span class="pali m-text">te dhammā catūhi khandhehi dvīhāyatanehi aṭṭhahi dhātūhi asaṅgahitā.</span><br />
</p>
<p id="dt2p2c4p1">
<span class="pali m-text">Asaññābhavena ye dhammā …</span><br />
</p>
<p id="dt2p2c4p2">
<span class="pali m-text">ekavokārabhavena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c4p3">
<span class="pali m-text">te dhammā catūhi khandhehi tīhāyatanehi navahi dhātūhi asaṅgahitā.</span><br />
</p>
<p id="dt2p2c5p1">
<span class="pali m-text">Paridevena ye dhammā …</span><br />
</p>
<p id="dt2p2c5p2">
<span class="pali m-text">sanidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c5p3">
<span class="pali m-text">te dhammā catūhi khandhehi dvīhāyatanehi aṭṭhahi dhātūhi asaṅgahitā.</span><br />
</p>
<p id="dt2p2c6p1">
<span class="pali m-text">Anidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c6p2">
<span class="pali m-text">te dhammā catūhi khandhehi dasahāyatanehi soḷasahi dhātūhi asaṅgahitā.</span><br />
</p>
<p id="dt2p2c7p1">
<span class="pali m-text">Sanidassanehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p2c7p2">
<span class="pali m-text">te dhammā catūhi khandhehi dvīhāyatanehi aṭṭhahi dhātūhi asaṅgahitā.</span><br />
</p>
<p id="dt2p2c8p1">
<span class="pali m-text">Sappaṭighehi dhammehi ye dhammā …</span><br />
</p>
<p id="dt2p2c8p2">
<span class="pali m-text">upādādhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā?</span><br />
</p>
<p id="dt2p2c8p3">
<span class="pali m-text">Te dhammā catūhi khandhehi ekādasahāyatanehi sattarasahi dhātūhi asaṅgahitā.</span><br />
</p>
<p id="dt2p2c9p1">
<span class="pali m-text">Dasāyatanā sattarasa dhātuyo,</span><br />
</p>
<p id="dt2p2c9p2">
<span class="pali m-text">Sattindriyā asaññābhavo ekavokārabhavo;</span><br />
</p>
<p id="dt2p2c9p3">
<span class="pali m-text">Paridevo sanidassanasappaṭighaṁ,</span><br />
</p>
<p id="dt2p2c9p4">
<span class="pali m-text">Anidassanaṁ punadeva sappaṭighaṁ upādāti. [42]</span><br />
</p>
<p id="dt2p2c10p1">
<span class="pali m-text">Saṅgahitena asaṅgahitapadaniddeso dutiyo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>