<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any003p01rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="/pages/any003p01rz.html" />
  <meta property="og:description" content="Translators: sujato Numbered Discourses 3.50 5. Cūḷavagga 5. The Lesser Chapter 50. Mahācorasutta A Master Thief “Tīhi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati. “Mendicants, a master thief with three factors breaks into houses, plunders wealth, steals from isolated buildings, and …" />
  <meta name="twitter:description" content="Translators: sujato Numbered Discourses 3.50 5. Cūḷavagga 5. The Lesser Chapter 50. Mahācorasutta A Master Thief “Tīhi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati. “Mendicants, a master thief with three factors breaks into houses, plunders wealth, steals from isolated buildings, and …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.50</span></p>
<section id="culavagga">
<h2><a href="#culavagga">5. Cūḷavagga</a></h2>
<p><span class="sujato m-text">5. The Lesser Chapter</span></p>
<section id="mahacorasutta">
<h3><a href="#mahacorasutta">50. Mahācorasutta</a></h3>
<p><span class="sujato m-text">A Master Thief</span></p>
<p id="an3p50c1p1">
<span class="pali m-text">“Tīhi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati.</span><br />
<span class="sujato m-text">“Mendicants, a master thief with three factors breaks into houses, plunders wealth, steals from isolated buildings, and commits highway robbery.</span><br />
</p>
<p id="an3p50c1p2">
<span class="pali m-text">Katamehi tīhi?</span><br />
<span class="sujato m-text">What three?</span><br />
</p>
<p id="an3p50c1p3">
<span class="pali m-text">Idha, bhikkhave, mahācoro visamanissito ca hoti, gahananissito ca hoti, balavanissito ca hoti.</span><br />
<span class="sujato m-text">A master thief relies on uneven ground, on thick cover, and on powerful individuals.</span><br />
</p>
<p id="an3p50c1p4">
<span class="pali m-text">Kathañca, bhikkhave, mahācoro visamanissito hoti?</span><br />
<span class="sujato m-text">And how does a master thief rely on uneven ground?</span><br />
</p>
<p id="an3p50c1p5">
<span class="pali m-text">Idha, bhikkhave, mahācoro nadīviduggaṁ vā nissito hoti pabbatavisamaṁ vā.</span><br />
<span class="sujato m-text">It’s when a master thief relies on inaccessible riverlands or rugged mountains.</span><br />
</p>
<p id="an3p50c1p6">
<span class="pali m-text">Evaṁ kho, bhikkhave, mahācoro visamanissito hoti.</span><br />
<span class="sujato m-text">That’s how a master thief relies on uneven ground.</span><br />
</p>
<p id="an3p50c2p1">
<span class="pali m-text">Kathañca, bhikkhave, mahācoro gahananissito hoti?</span><br />
<span class="sujato m-text">And how does a master thief rely on thick cover?</span><br />
</p>
<p id="an3p50c2p2">
<span class="pali m-text">Idha, bhikkhave, mahācoro tiṇagahanaṁ vā nissito hoti, rukkhagahanaṁ vā rodhaṁ vā mahāvanasaṇḍaṁ vā.</span><br />
<span class="sujato m-text">It’s when a master thief relies on thick grass, thick trees, a ridge, or a large dense wood.</span><br />
</p>
<p id="an3p50c2p3">
<span class="pali m-text">Evaṁ kho, bhikkhave, mahācoro gahananissito hoti.</span><br />
<span class="sujato m-text">That’s how a master thief relies on thick cover.</span><br />
</p>
<p id="an3p50c3p1">
<span class="pali m-text">Kathañca, bhikkhave, mahācoro balavanissito hoti?</span><br />
<span class="sujato m-text">And how does a master thief rely on powerful individuals?</span><br />
</p>
<p id="an3p50c3p2">
<span class="pali m-text">Idha, bhikkhave, mahācoro rājānaṁ vā rājamahāmattānaṁ vā nissito hoti.</span><br />
<span class="sujato m-text">It’s when a master thief relies on rulers or their ministers.</span><br />
</p>
<p id="an3p50c3p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an3p50c3p4">
<span class="pali m-text">‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti.</span><br />
<span class="sujato m-text">‘If anyone accuses me of anything, these rulers or their ministers will speak in my defense in the case.’</span><br />
</p>
<p id="an3p50c3p5">
<span class="pali m-text">Sace naṁ koci kiñci āha, tyāssa rājāno vā rājamahāmattā vā pariyodhāya atthaṁ bhaṇanti.</span><br />
<span class="sujato m-text">And that’s exactly what happens.</span><br />
</p>
<p id="an3p50c3p6">
<span class="pali m-text">Evaṁ kho, bhikkhave, mahācoro balavanissito hoti.</span><br />
<span class="sujato m-text">That’s how a master thief relies on powerful individuals.</span><br />
</p>
<p id="an3p50c3p7">
<span class="pali m-text">Ime kho, bhikkhave, tīhi aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati.</span><br />
<span class="sujato m-text">A master thief with these three factors breaks into houses, plunders wealth, steals from isolated buildings, and commits highway robbery.</span><br />
</p>
<p id="an3p50c4p1">
<span class="pali m-text">Evamevaṁ kho, bhikkhave, tīhi aṅgehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati.</span><br />
<span class="sujato m-text">In the same way, when a bad mendicant has three factors, they keep themselves broken and damaged. They deserve to be blamed and criticized by sensible people, and they make much bad karma.</span><br />
</p>
<p id="an3p50c4p2">
<span class="pali m-text">Katamehi tīhi?</span><br />
<span class="sujato m-text">What three?</span><br />
</p>
<p id="an3p50c4p3">
<span class="pali m-text">Idha, bhikkhave, pāpabhikkhu visamanissito ca hoti gahananissito ca balavanissito ca.</span><br />
<span class="sujato m-text">A bad mendicant relies on uneven ground, on thick cover, and on powerful individuals.</span><br />
</p>
<p id="an3p50c5p1">
<span class="pali m-text">Kathañca, bhikkhave, pāpabhikkhu visamanissito hoti?</span><br />
<span class="sujato m-text">And how does a bad mendicant rely on uneven ground?</span><br />
</p>
<p id="an3p50c5p2">
<span class="pali m-text">Idha, bhikkhave, pāpabhikkhu visamena kāyakammena samannāgato hoti, visamena vacīkammena samannāgato hoti, visamena manokammena samannāgato hoti.</span><br />
<span class="sujato m-text">It’s when a bad mendicant has unethical conduct by way of body, speech, and mind.</span><br />
</p>
<p id="an3p50c5p3">
<span class="pali m-text">Evaṁ kho, bhikkhave, pāpabhikkhu visamanissito hoti.</span><br />
<span class="sujato m-text">That’s how a bad mendicant relies on uneven ground.</span><br />
</p>
<p id="an3p50c6p1">
<span class="pali m-text">Kathañca, bhikkhave, pāpabhikkhu gahananissito hoti?</span><br />
<span class="sujato m-text">And how does a bad mendicant rely on thick cover?</span><br />
</p>
<p id="an3p50c6p2">
<span class="pali m-text">Idha, bhikkhave, pāpabhikkhu micchādiṭṭhiko hoti, antaggāhikāya diṭṭhiyā samannāgato hoti.</span><br />
<span class="sujato m-text">It’s when a bad mendicant has wrong view, he’s attached to an extremist view.</span><br />
</p>
<p id="an3p50c6p3">
<span class="pali m-text">Evaṁ kho, bhikkhave, pāpabhikkhu gahananissito hoti.</span><br />
<span class="sujato m-text">That’s how a bad mendicant relies on thick cover.</span><br />
</p>
<p id="an3p50c7p1">
<span class="pali m-text">Kathañca, bhikkhave, pāpabhikkhu balavanissito hoti?</span><br />
<span class="sujato m-text">And how does a bad mendicant rely on powerful individuals?</span><br />
</p>
<p id="an3p50c7p2">
<span class="pali m-text">Idha, bhikkhave, pāpabhikkhu rājānaṁ vā rājamahāmattānaṁ vā nissito hoti.</span><br />
<span class="sujato m-text">It’s when a bad mendicant relies on rulers or their ministers.</span><br />
</p>
<p id="an3p50c7p3">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an3p50c7p4">
<span class="pali m-text">‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti.</span><br />
<span class="sujato m-text">‘If anyone accuses me of anything, these rulers or their ministers will speak in my defense in the case.’</span><br />
</p>
<p id="an3p50c7p5">
<span class="pali m-text">Sace naṁ koci kiñci āha, tyāssa rājāno vā rājamahāmattā vā pariyodhāya atthaṁ bhaṇanti.</span><br />
<span class="sujato m-text">And that’s exactly what happens.</span><br />
</p>
<p id="an3p50c7p6">
<span class="pali m-text">Evaṁ kho, bhikkhave, pāpabhikkhu balavanissito hoti.</span><br />
<span class="sujato m-text">That’s how a bad mendicant relies on powerful individuals.</span><br />
</p>
<p id="an3p50c7p7">
<span class="pali m-text">Imehi kho, bhikkhave, tīhi dhammehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatī”ti.</span><br />
<span class="sujato m-text">When a bad mendicant has these three qualities, they keep themselves broken and damaged. They deserve to be blamed and criticized by sensible people, and they make much bad karma.”</span><br />
</p>
<p id="an3p50c7p8">
<span class="pali m-text">Ekādasamaṁ.</span><br />
</p>
<p id="an3p50c7p9">
<span class="pali m-text">Cūḷavaggo pañcamo.</span><br />
</p>
<p id="an3p50c8p0">
<span class="pali m-text">Tassuddānaṁ</span><br />
</p>
<p id="an3p50c8p1">
<span class="pali m-text">Sammukhī ṭhānatthavasaṁ,</span><br />
</p>
<p id="an3p50c8p2">
<span class="pali m-text">pavatti paṇḍita sīlavaṁ;</span><br />
</p>
<p id="an3p50c8p3">
<span class="pali m-text">Saṅkhataṁ pabbatātappaṁ,</span><br />
</p>
<p id="an3p50c8p4">
<span class="pali m-text">mahācorenekādasāti.</span><br />
</p>
<p id="an3p50c8p5">
<span class="pali m-text">Paṭhamo paṇṇāsako samatto.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>