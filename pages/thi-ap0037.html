<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0037.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0036.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0038.html">Next</a></div>
</div>
<p id="thi-ap37c0p2">
<span class="pali m-text">Khattiyāvagga</span><br />
</p>
<section id="addhakasitheriapadana">
<span id="thi-ap37c0p3"></span><h2><span class="pali m-text">7 Aḍḍhakāsitherīapadāna</span></h2>
<p id="thi-ap37c1p1">
<span class="pali m-text">“Imamhi bhaddake kappe,</span><br />
</p>
<p id="thi-ap37c1p2">
<span class="pali m-text">brahmabandhu mahāyaso;</span><br />
</p>
<p id="thi-ap37c1p3">
<span class="pali m-text">Kassapo nāma gottena,</span><br />
</p>
<p id="thi-ap37c1p4">
<span class="pali m-text">uppajji vadataṁ varo.</span><br />
</p>
<p id="thi-ap37c2p1">
<span class="pali m-text">Tadāhaṁ pabbajitvāna,</span><br />
</p>
<p id="thi-ap37c2p2">
<span class="pali m-text">tassa buddhassa sāsane;</span><br />
</p>
<p id="thi-ap37c2p3">
<span class="pali m-text">Saṁvutā pātimokkhamhi,</span><br />
</p>
<p id="thi-ap37c2p4">
<span class="pali m-text">indriyesu ca pañcasu.</span><br />
</p>
<p id="thi-ap37c3p1">
<span class="pali m-text">Mattaññunī ca asane,</span><br />
</p>
<p id="thi-ap37c3p2">
<span class="pali m-text">yuttā jāgariyepi ca;</span><br />
</p>
<p id="thi-ap37c3p3">
<span class="pali m-text">Vasantī yuttayogāhaṁ,</span><br />
</p>
<p id="thi-ap37c3p4">
<span class="pali m-text">bhikkhuniṁ vigatāsavaṁ.</span><br />
</p>
<p id="thi-ap37c4p1">
<span class="pali m-text">Akkosiṁ duṭṭhacittāhaṁ,</span><br />
</p>
<p id="thi-ap37c4p2">
<span class="pali m-text">gaṇiketi bhaṇiṁ tadā;</span><br />
</p>
<p id="thi-ap37c4p3">
<span class="pali m-text">Tena pāpena kammena,</span><br />
</p>
<p id="thi-ap37c4p4">
<span class="pali m-text">nirayamhi apaccisaṁ.</span><br />
</p>
<p id="thi-ap37c5p1">
<span class="pali m-text">Tena kammāvasesena,</span><br />
</p>
<p id="thi-ap37c5p2">
<span class="pali m-text">ajāyiṁ gaṇikākule;</span><br />
</p>
<p id="thi-ap37c5p3">
<span class="pali m-text">Bahusova parādhīnā,</span><br />
</p>
<p id="thi-ap37c5p4">
<span class="pali m-text">pacchimāya ca jātiyaṁ.</span><br />
</p>
<p id="thi-ap37c6p1">
<span class="pali m-text">Kāsīsu seṭṭhikulajā,</span><br />
</p>
<p id="thi-ap37c6p2">
<span class="pali m-text">brahmacārībalenahaṁ;</span><br />
</p>
<p id="thi-ap37c6p3">
<span class="pali m-text">Accharā viya devesu,</span><br />
</p>
<p id="thi-ap37c6p4">
<span class="pali m-text">ahosiṁ rūpasampadā.</span><br />
</p>
<p id="thi-ap37c7p1">
<span class="pali m-text">Disvāna dassanīyaṁ maṁ,</span><br />
</p>
<p id="thi-ap37c7p2">
<span class="pali m-text">giribbajapuruttame;</span><br />
</p>
<p id="thi-ap37c7p3">
<span class="pali m-text">Gaṇikatte nivesesuṁ,</span><br />
</p>
<p id="thi-ap37c7p4">
<span class="pali m-text">akkosanabalena me.</span><br />
</p>
<p id="thi-ap37c8p1">
<span class="pali m-text">Sāhaṁ sutvāna saddhammaṁ,</span><br />
</p>
<p id="thi-ap37c8p2">
<span class="pali m-text">buddhaseṭṭhena desitaṁ;</span><br />
</p>
<p id="thi-ap37c8p3">
<span class="pali m-text">Pubbavāsanasampannā,</span><br />
</p>
<p id="thi-ap37c8p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap37c9p1">
<span class="pali m-text">Tadūpasampadatthāya,</span><br />
</p>
<p id="thi-ap37c9p2">
<span class="pali m-text">gacchantī jinasantikaṁ;</span><br />
</p>
<p id="thi-ap37c9p3">
<span class="pali m-text">Magge dhutte ṭhite sutvā,</span><br />
</p>
<p id="thi-ap37c9p4">
<span class="pali m-text">labhiṁ dūtopasampadaṁ.</span><br />
</p>
<p id="thi-ap37c10p1">
<span class="pali m-text">Sabbakammaṁ parikkhīṇaṁ,</span><br />
</p>
<p id="thi-ap37c10p2">
<span class="pali m-text">puññaṁ pāpaṁ tatheva ca;</span><br />
</p>
<p id="thi-ap37c10p3">
<span class="pali m-text">Sabbasaṁsāramuttiṇṇā,</span><br />
</p>
<p id="thi-ap37c10p4">
<span class="pali m-text">gaṇikattañca khepitaṁ.</span><br />
</p>
<p id="thi-ap37c11p1">
<span class="pali m-text">Iddhīsu ca vasī homi,</span><br />
</p>
<p id="thi-ap37c11p2">
<span class="pali m-text">dibbāya sotadhātuyā;</span><br />
</p>
<p id="thi-ap37c11p3">
<span class="pali m-text">Cetopariyañāṇassa,</span><br />
</p>
<p id="thi-ap37c11p4">
<span class="pali m-text">vasī homi mahāmune.</span><br />
</p>
<p id="thi-ap37c12p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap37c12p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap37c12p3">
<span class="pali m-text">Sabbāsavā parikkhīṇā,</span><br />
</p>
<p id="thi-ap37c12p4">
<span class="pali m-text">natthi dāni punabbhavo.</span><br />
</p>
<p id="thi-ap37c13p1">
<span class="pali m-text">Atthadhammaniruttīsu,</span><br />
</p>
<p id="thi-ap37c13p2">
<span class="pali m-text">paṭibhāne tatheva ca;</span><br />
</p>
<p id="thi-ap37c13p3">
<span class="pali m-text">Ñāṇaṁ mama mahāvīra,</span><br />
</p>
<p id="thi-ap37c13p4">
<span class="pali m-text">uppannaṁ tava santike.</span><br />
</p>
<p id="thi-ap37c14p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap37c14p2">
<span class="pali m-text">…pe…</span><br />
</p>
<p id="thi-ap37c14p3">
<span class="pali m-text">viharāmi anāsavā.</span><br />
</p>
<p id="thi-ap37c15p1">
<span class="pali m-text">Svāgataṁ vata me āsi,</span><br />
</p>
<p id="thi-ap37c15p2">
<span class="pali m-text">…pe…</span><br />
</p>
<p id="thi-ap37c15p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap37c16p1">
<span class="pali m-text">Paṭisambhidā catasso,</span><br />
</p>
<p id="thi-ap37c16p2">
<span class="pali m-text">…pe…</span><br />
</p>
<p id="thi-ap37c16p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap37c17p1">
<span class="pali m-text">Itthaṁ sudaṁ aḍḍhakāsi bhikkhunī imā gāthāyo abhāsitthāti.</span><br />
</p>
<p id="thi-ap37c18p1">
<span class="pali m-text">Aḍḍhakāsitheriyāpadānaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0036.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0038.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>