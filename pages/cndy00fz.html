<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cndy00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="https://theravadan.org/pages/cndy00fz.html" />
  <meta property="og:description" content="Pārāyanavagganiddesa Pucchāniddesa 9. Todeyyamāṇavapucchāniddesa **Yasmiṁ kāmā na vasanti,** (iccāyasmā todeyyo) **Taṇhā yassa na vijjati;** **Kathaṅkathā ca yo tiṇṇo,** **Vimokkho tassa kīdiso. ** **Yasmiṁ kāmā na vasantī**ti yasmiṁ kāmā na vasanti na saṁvasanti na āvasanti na parivasantīti— yasmiṁ kāmā na vasanti. **Iccāyasmā todeyyo**ti. **Iccā**ti …" />
  <meta name="twitter:description" content="Pārāyanavagganiddesa Pucchāniddesa 9. Todeyyamāṇavapucchāniddesa **Yasmiṁ kāmā na vasanti,** (iccāyasmā todeyyo) **Taṇhā yassa na vijjati;** **Kathaṅkathā ca yo tiṇṇo,** **Vimokkho tassa kīdiso. ** **Yasmiṁ kāmā na vasantī**ti yasmiṁ kāmā na vasanti na saṁvasanti na āvasanti na parivasantīti— yasmiṁ kāmā na vasanti. **Iccāyasmā todeyyo**ti. **Iccā**ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavagganiddesa">
<h2><a href="#parayanavagganiddesa">Pārāyanavagganiddesa</a></h2>
<section id="pucchaniddesa">
<h3><a href="#pucchaniddesa">Pucchāniddesa</a></h3>
<section id="todeyyamanavapucchaniddesa">
<h4><a href="#todeyyamanavapucchaniddesa">9. Todeyyamāṇavapucchāniddesa</a></h4>
<p id="cnd13c1p1">
<span class="m-text m-primary">**Yasmiṁ kāmā na vasanti,**</span><br />
</p>
<p id="cnd13c1p2">
<span class="m-text m-primary">(iccāyasmā todeyyo)</span><br />
</p>
<p id="cnd13c1p3">
<span class="m-text m-primary">**Taṇhā yassa na vijjati;**</span><br />
</p>
<p id="cnd13c1p4">
<span class="m-text m-primary">**Kathaṅkathā ca yo tiṇṇo,**</span><br />
</p>
<p id="cnd13c1p5">
<span class="m-text m-primary">**Vimokkho tassa kīdiso. **</span><br />
</p>
<p id="cnd13c2p1">
<span class="m-text m-primary">**Yasmiṁ kāmā na vasantī**ti yasmiṁ kāmā na vasanti na saṁvasanti na āvasanti na parivasantīti—</span><br />
</p>
<p id="cnd13c2p2">
<span class="m-text m-primary">yasmiṁ kāmā na vasanti.</span><br />
</p>
<p id="cnd13c2p3">
<span class="m-text m-primary">**Iccāyasmā todeyyo**ti.</span><br />
</p>
<p id="cnd13c2p4">
<span class="m-text m-primary">**Iccā**ti padasandhi …pe… padānupubbatāpetaṁ—</span><br />
</p>
<p id="cnd13c2p5">
<span class="m-text m-primary">iccāti.</span><br />
</p>
<p id="cnd13c2p6">
<span class="m-text m-primary">**Āyasmā**ti piyavacanaṁ …pe….</span><br />
</p>
<p id="cnd13c2p7">
<span class="m-text m-primary">**Todeyyo**ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd13c2p8">
<span class="m-text m-primary">iccāyasmā todeyyo.</span><br />
</p>
<p id="cnd13c3p1">
<span class="m-text m-primary">**Taṇhā yassa na vijjatī**ti taṇhā yassa natthi na atthi na saṁvijjati nupalabbhati ñāṇagginā daḍḍhāti—</span><br />
</p>
<p id="cnd13c3p2">
<span class="m-text m-primary">taṇhā yassa na vijjati.</span><br />
</p>
<p id="cnd13c4p1">
<span class="m-text m-primary">**Kathaṅkathā ca yo tiṇṇo**ti kathaṅkathā ca yo tiṇṇo uttiṇṇo nitthiṇṇo atikkanto samatikkanto vītivattoti—</span><br />
</p>
<p id="cnd13c4p2">
<span class="m-text m-primary">kathaṅkathā ca yo tiṇṇo.</span><br />
</p>
<p id="cnd13c5p1">
<span class="m-text m-primary">**Vimokkho tassa kīdiso**ti vimokkho tassa kīdiso kiṁsaṇṭhito kiṁpakāro kiṁpaṭibhāgo icchitabboti vimokkhaṁ pucchatīti—</span><br />
</p>
<p id="cnd13c5p2">
<span class="m-text m-primary">vimokkho tassa kīdiso.</span><br />
</p>
<p id="cnd13c5p3">
<span class="m-text m-primary">Tenāha so brāhmaṇo—</span><br />
</p>
<p id="cnd13c6p1">
<span class="m-text m-primary">“Yasmiṁ kāmā na vasanti,</span><br />
</p>
<p id="cnd13c6p2">
<span class="m-text m-primary">(iccāyasmā todeyyo)</span><br />
</p>
<p id="cnd13c6p3">
<span class="m-text m-primary">Taṇhā yassa na vijjati;</span><br />
</p>
<p id="cnd13c6p4">
<span class="m-text m-primary">Kathaṅkathā ca yo tiṇṇo,</span><br />
</p>
<p id="cnd13c6p5">
<span class="m-text m-primary">Vimokkho tassa kīdiso”ti.</span><br />
</p>
<p id="cnd13c7p1">
<span class="m-text m-primary">**Yasmiṁ kāmā na vasanti,**</span><br />
</p>
<p id="cnd13c7p2">
<span class="m-text m-primary">(todeyyāti bhagavā)</span><br />
</p>
<p id="cnd13c7p3">
<span class="m-text m-primary">**Taṇhā yassa na vijjati;**</span><br />
</p>
<p id="cnd13c7p4">
<span class="m-text m-primary">**Kathaṅkathā ca yo tiṇṇo,**</span><br />
</p>
<p id="cnd13c7p5">
<span class="m-text m-primary">**Vimokkho tassa nāparo. **</span><br />
</p>
<p id="cnd13c8p1">
<span class="m-text m-primary">**Yasmiṁ kāmā na vasantī**ti.</span><br />
</p>
<p id="cnd13c8p2">
<span class="m-text m-primary">**Yasmin**ti yasmiṁ puggale arahante khīṇāsave.</span><br />
</p>
<p id="cnd13c8p3">
<span class="m-text m-primary">**Kāmā**ti uddānato dve kāmā—</span><br />
</p>
<p id="cnd13c8p4">
<span class="m-text m-primary">vatthukāmā ca kilesakāmā ca …pe…</span><br />
</p>
<p id="cnd13c8p5">
<span class="m-text m-primary">ime vuccanti vatthukāmā …pe…</span><br />
</p>
<p id="cnd13c8p6">
<span class="m-text m-primary">ime vuccanti kilesakāmā.</span><br />
</p>
<p id="cnd13c8p7">
<span class="m-text m-primary">**Yasmiṁ kāmā na vasantī**ti yasmiṁ kāmā na vasanti na saṁvasanti na āvasanti na parivasantīti—</span><br />
</p>
<p id="cnd13c8p8">
<span class="m-text m-primary">yasmiṁ kāmā na vasanti.</span><br />
</p>
<p id="cnd13c9p1">
<span class="m-text m-primary">**Todeyyāti bhagavā**ti.</span><br />
</p>
<p id="cnd13c9p2">
<span class="m-text m-primary">**Todeyyā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd13c9p3">
<span class="m-text m-primary">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd13c9p4">
<span class="m-text m-primary">todeyyāti bhagavā.</span><br />
</p>
<p id="cnd13c10p1">
<span class="m-text m-primary">**Taṇhā yassa na vijjatī**ti.</span><br />
</p>
<p id="cnd13c10p2">
<span class="m-text m-primary">**Taṇhā**ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā.</span><br />
</p>
<p id="cnd13c10p3">
<span class="m-text m-primary">**Yassā**ti arahato khīṇāsavassa.</span><br />
</p>
<p id="cnd13c10p4">
<span class="m-text m-primary">**Taṇhā yassa na vijjatī**ti taṇhā yassa natthi na atthi na saṁvijjati nupalabbhati, pahīnā samucchinnā vūpasantā paṭippassaddhā abhabbuppattikā ñāṇagginā daḍḍhāti—</span><br />
</p>
<p id="cnd13c10p5">
<span class="m-text m-primary">taṇhā yassa na vijjati.</span><br />
</p>
<p id="cnd13c11p1">
<span class="m-text m-primary">**Kathaṅkathā ca yo tiṇṇo**ti kathaṅkathā vuccati vicikicchā.</span><br />
</p>
<p id="cnd13c11p2">
<span class="m-text m-primary">Dukkhe kaṅkhā …pe… chambhitattaṁ cittassa manovilekho.</span><br />
</p>
<p id="cnd13c11p3">
<span class="m-text m-primary">**Yo**ti yo so arahaṁ khīṇāsavo.</span><br />
</p>
<p id="cnd13c11p4">
<span class="m-text m-primary">**Kathaṅkathā ca yo tiṇṇo**ti kathaṅkathā ca yo tiṇṇo uttiṇṇo nitthiṇṇo atikkanto samatikkanto vītivattoti—</span><br />
</p>
<p id="cnd13c11p5">
<span class="m-text m-primary">kathaṅkathā ca yo tiṇṇo.</span><br />
</p>
<p id="cnd13c12p1">
<span class="m-text m-primary">**Vimokkho tassa nāparo**ti natthi tassa aparo vimokkho.</span><br />
</p>
<p id="cnd13c12p2">
<span class="m-text m-primary">Yena vimokkhena vimucceyya vimutto so.</span><br />
</p>
<p id="cnd13c12p3">
<span class="m-text m-primary">Kataṁ tassa vimokkhena karaṇīyanti—</span><br />
</p>
<p id="cnd13c12p4">
<span class="m-text m-primary">vimokkho tassa nāparo.</span><br />
</p>
<p id="cnd13c12p5">
<span class="m-text m-primary">Tenāha bhagavā—</span><br />
</p>
<p id="cnd13c13p1">
<span class="m-text m-primary">“Yasmiṁ kāmā na vasanti,</span><br />
</p>
<p id="cnd13c13p2">
<span class="m-text m-primary">(todeyyāti bhagavā)</span><br />
</p>
<p id="cnd13c13p3">
<span class="m-text m-primary">Taṇhā yassa na vijjati;</span><br />
</p>
<p id="cnd13c13p4">
<span class="m-text m-primary">Kathaṅkathā ca yo tiṇṇo,</span><br />
</p>
<p id="cnd13c13p5">
<span class="m-text m-primary">Vimokkho tassa nāparo”ti.</span><br />
</p>
<p id="cnd13c14p1">
<span class="m-text m-primary">**Nirāsaso so uda āsasāno,**</span><br />
</p>
<p id="cnd13c14p2">
<span class="m-text m-primary">**Paññāṇavā so uda paññakappī;**</span><br />
</p>
<p id="cnd13c14p3">
<span class="m-text m-primary">**Muniṁ ahaṁ sakka yathā vijaññaṁ,**</span><br />
</p>
<p id="cnd13c14p4">
<span class="m-text m-primary">**Taṁ me viyācikkha samantacakkhu. **</span><br />
</p>
<p id="cnd13c15p1">
<span class="m-text m-primary">**Nirāsaso so uda āsasāno**ti nittaṇho so, udāhu sataṇho rūpe āsīsati, sadde …pe…</span><br />
</p>
<p id="cnd13c15p2">
<span class="m-text m-primary">gandhe …</span><br />
</p>
<p id="cnd13c15p3">
<span class="m-text m-primary">rase …</span><br />
</p>
<p id="cnd13c15p4">
<span class="m-text m-primary">phoṭṭhabbe …</span><br />
</p>
<p id="cnd13c15p5">
<span class="m-text m-primary">kulaṁ …</span><br />
</p>
<p id="cnd13c15p6">
<span class="m-text m-primary">gaṇaṁ …</span><br />
</p>
<p id="cnd13c15p7">
<span class="m-text m-primary">āvāsaṁ …</span><br />
</p>
<p id="cnd13c15p8">
<span class="m-text m-primary">lābhaṁ …</span><br />
</p>
<p id="cnd13c15p9">
<span class="m-text m-primary">yasaṁ …</span><br />
</p>
<p id="cnd13c15p10">
<span class="m-text m-primary">pasaṁsaṁ …</span><br />
</p>
<p id="cnd13c15p11">
<span class="m-text m-primary">sukhaṁ …</span><br />
</p>
<p id="cnd13c15p12">
<span class="m-text m-primary">cīvaraṁ …</span><br />
</p>
<p id="cnd13c15p13">
<span class="m-text m-primary">piṇḍapātaṁ …</span><br />
</p>
<p id="cnd13c15p14">
<span class="m-text m-primary">senāsanaṁ …</span><br />
</p>
<p id="cnd13c15p15">
<span class="m-text m-primary">gilānapaccayabhesajjaparikkhāraṁ …</span><br />
</p>
<p id="cnd13c15p16">
<span class="m-text m-primary">kāmadhātuṁ …</span><br />
</p>
<p id="cnd13c15p17">
<span class="m-text m-primary">rūpadhātuṁ …</span><br />
</p>
<p id="cnd13c15p18">
<span class="m-text m-primary">arūpadhātuṁ …</span><br />
</p>
<p id="cnd13c15p19">
<span class="m-text m-primary">kāmabhavaṁ …</span><br />
</p>
<p id="cnd13c15p20">
<span class="m-text m-primary">rūpabhavaṁ …</span><br />
</p>
<p id="cnd13c15p21">
<span class="m-text m-primary">arūpabhavaṁ …</span><br />
</p>
<p id="cnd13c15p22">
<span class="m-text m-primary">saññābhavaṁ …</span><br />
</p>
<p id="cnd13c15p23">
<span class="m-text m-primary">asaññābhavaṁ …</span><br />
</p>
<p id="cnd13c15p24">
<span class="m-text m-primary">nevasaññānāsaññābhavaṁ …</span><br />
</p>
<p id="cnd13c15p25">
<span class="m-text m-primary">ekavokārabhavaṁ …</span><br />
</p>
<p id="cnd13c15p26">
<span class="m-text m-primary">catuvokārabhavaṁ …</span><br />
</p>
<p id="cnd13c15p27">
<span class="m-text m-primary">pañcavokārabhavaṁ …</span><br />
</p>
<p id="cnd13c15p28">
<span class="m-text m-primary">atītaṁ …</span><br />
</p>
<p id="cnd13c15p29">
<span class="m-text m-primary">anāgataṁ …</span><br />
</p>
<p id="cnd13c15p30">
<span class="m-text m-primary">paccuppannaṁ …</span><br />
</p>
<p id="cnd13c15p31">
<span class="m-text m-primary">diṭṭhasutamutaviññātabbe dhamme āsīsati sādiyati pattheti piheti abhijappatīti—</span><br />
</p>
<p id="cnd13c15p32">
<span class="m-text m-primary">nirāsaso so uda āsasāno.</span><br />
</p>
<p id="cnd13c16p1">
<span class="m-text m-primary">**Paññāṇavā so uda paññakappī**ti.</span><br />
</p>
<p id="cnd13c16p2">
<span class="m-text m-primary">**Paññāṇavā so**ti paṇḍito paññavā buddhimā ñāṇī vibhāvī medhāvī.</span><br />
</p>
<p id="cnd13c16p3">
<span class="m-text m-primary">**Uda paññakappī**ti udāhu aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṁ vā diṭṭhikappaṁ vā kappeti janeti sañjaneti nibbatteti abhinibbattetīti—</span><br />
</p>
<p id="cnd13c16p4">
<span class="m-text m-primary">paññāṇavā so uda paññakappī.</span><br />
</p>
<p id="cnd13c17p1">
<span class="m-text m-primary">**Muniṁ ahaṁ sakka yathā vijaññan**ti.</span><br />
</p>
<p id="cnd13c17p2">
<span class="m-text m-primary">**Sakkā**ti sakko bhagavā.</span><br />
</p>
<p id="cnd13c17p3">
<span class="m-text m-primary">Sakyakulā pabbajitotipi sakko.</span><br />
</p>
<p id="cnd13c17p4">
<span class="m-text m-primary">Atha vā aḍḍho mahaddhano dhanavātipi sakko.</span><br />
</p>
<p id="cnd13c17p5">
<span class="m-text m-primary">Tassimāni dhanāni, seyyathidaṁ—</span><br />
</p>
<p id="cnd13c17p6">
<span class="m-text m-primary">saddhādhanaṁ sīladhanaṁ hiridhanaṁ ottappadhanaṁ sutadhanaṁ cāgadhanaṁ paññādhanaṁ satipaṭṭhānadhanaṁ sammappadhānadhanaṁ iddhipādadhanaṁ indriyadhanaṁ baladhanaṁ bojjhaṅgadhanaṁ maggadhanaṁ phaladhanaṁ nibbānadhananti.</span><br />
</p>
<p id="cnd13c17p7">
<span class="m-text m-primary">Tehi anekavidhehi dhanaratanehi aḍḍho mahaddhano dhanavātipi sakko.</span><br />
</p>
<p id="cnd13c17p8">
<span class="m-text m-primary">Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṁsotipi sakko.</span><br />
</p>
<p id="cnd13c17p9">
<span class="m-text m-primary">**Muniṁ ahaṁ sakka yathā vijaññan**ti sakka yathāhaṁ muniṁ jāneyyaṁ ājāneyyaṁ vijāneyyaṁ paṭivijāneyyaṁ paṭivijjheyyanti—</span><br />
</p>
<p id="cnd13c17p10">
<span class="m-text m-primary">muniṁ ahaṁ sakka yathā vijaññaṁ.</span><br />
</p>
<p id="cnd13c18p1">
<span class="m-text m-primary">**Taṁ me viyācikkha samantacakkhū**ti.</span><br />
</p>
<p id="cnd13c18p2">
<span class="m-text m-primary">**Tan**ti yaṁ pucchāmi yaṁ yācāmi yaṁ ajjhesāmi yaṁ pasādemi.</span><br />
</p>
<p id="cnd13c18p3">
<span class="m-text m-primary">**Viyācikkhā**ti ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi.</span><br />
</p>
<p id="cnd13c18p4">
<span class="m-text m-primary">**Samantacakkhū**ti samantacakkhu vuccati sabbaññutañāṇaṁ …pe…</span><br />
</p>
<p id="cnd13c18p5">
<span class="m-text m-primary">tathāgato tena samantacakkhūti—</span><br />
</p>
<p id="cnd13c18p6">
<span class="m-text m-primary">taṁ me viyācikkha samantacakkhu.</span><br />
</p>
<p id="cnd13c18p7">
<span class="m-text m-primary">Tenāha so brāhmaṇo—</span><br />
</p>
<p id="cnd13c19p1">
<span class="m-text m-primary">“Nirāsaso so uda āsasāno,</span><br />
</p>
<p id="cnd13c19p2">
<span class="m-text m-primary">Paññāṇavā so uda paññakappī;</span><br />
</p>
<p id="cnd13c19p3">
<span class="m-text m-primary">Muniṁ ahaṁ sakka yathā vijaññaṁ,</span><br />
</p>
<p id="cnd13c19p4">
<span class="m-text m-primary">Taṁ me viyācikkha samantacakkhū”ti.</span><br />
</p>
<p id="cnd13c20p1">
<span class="m-text m-primary">**Nirāsaso so na ca āsasāno,**</span><br />
</p>
<p id="cnd13c20p2">
<span class="m-text m-primary">**Paññāṇavā so na ca paññakappī;**</span><br />
</p>
<p id="cnd13c20p3">
<span class="m-text m-primary">**Evampi todeyya muniṁ vijāna,**</span><br />
</p>
<p id="cnd13c20p4">
<span class="m-text m-primary">**Akiñcanaṁ kāmabhave asattaṁ. **</span><br />
</p>
<p id="cnd13c21p1">
<span class="m-text m-primary">**Nirāsaso so na ca āsasāno**ti nittaṇho so.</span><br />
</p>
<p id="cnd13c21p2">
<span class="m-text m-primary">Na so sataṇho rūpe nāsīsati.</span><br />
</p>
<p id="cnd13c21p3">
<span class="m-text m-primary">Sadde …pe…</span><br />
</p>
<p id="cnd13c21p4">
<span class="m-text m-primary">gandhe …</span><br />
</p>
<p id="cnd13c21p5">
<span class="m-text m-primary">diṭṭhasutamutaviññātabbe dhamme nāsīsati na icchati na sādiyati na pattheti na piheti nābhijappatīti—</span><br />
</p>
<p id="cnd13c21p6">
<span class="m-text m-primary">nirāsaso so na ca āsasāno.</span><br />
</p>
<p id="cnd13c22p1">
<span class="m-text m-primary">**Paññāṇavā so na ca paññakappī**ti.</span><br />
</p>
<p id="cnd13c22p2">
<span class="m-text m-primary">**Paññāṇavā**ti paṇḍito paññavā buddhimā ñāṇī vibhāvī medhāvī.</span><br />
</p>
<p id="cnd13c22p3">
<span class="m-text m-primary">**Na ca paññakappī**ti aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṁ vā na kappeti diṭṭhikappaṁ vā na kappeti na janeti na sañjaneti na nibbatteti nābhinibbattetīti—</span><br />
</p>
<p id="cnd13c22p4">
<span class="m-text m-primary">paññāṇavā so na ca paññakappī.</span><br />
</p>
<p id="cnd13c23p1">
<span class="m-text m-primary">**Evampi todeyya muniṁ vijānā**ti.</span><br />
</p>
<p id="cnd13c23p2">
<span class="m-text m-primary">**Munī**ti monaṁ vuccati ñāṇaṁ …pe… saṅgajālamaticca so muni.</span><br />
</p>
<p id="cnd13c23p3">
<span class="m-text m-primary">**Evampi todeyya muniṁ vijānā**ti todeyya, evaṁ muniṁ jāna paṭijāna paṭivijāna paṭivijjhāti—</span><br />
</p>
<p id="cnd13c23p4">
<span class="m-text m-primary">evampi todeyya muniṁ vijāna.</span><br />
</p>
<p id="cnd13c24p1">
<span class="m-text m-primary">**Akiñcanaṁ kāmabhave asattan**ti.</span><br />
</p>
<p id="cnd13c24p2">
<span class="m-text m-primary">**Akiñcanan**ti rāgakiñcanaṁ dosakiñcanaṁ mohakiñcanaṁ mānakiñcanaṁ diṭṭhikiñcanaṁ kilesakiñcanaṁ duccaritakiñcanaṁ.</span><br />
</p>
<p id="cnd13c24p3">
<span class="m-text m-primary">Yassetāni kiñcanāni pahīnāni samucchinnāni vūpasantāni paṭippassaddhāni abhabbuppattikāni ñāṇagginā daḍḍhāni, so vuccati akiñcano.</span><br />
</p>
<p id="cnd13c24p4">
<span class="m-text m-primary">**Kāmā**ti uddānato dve kāmā—</span><br />
</p>
<p id="cnd13c24p5">
<span class="m-text m-primary">vatthukāmā ca kilesakāmā ca …pe…</span><br />
</p>
<p id="cnd13c24p6">
<span class="m-text m-primary">ime vuccanti vatthukāmā …pe…</span><br />
</p>
<p id="cnd13c24p7">
<span class="m-text m-primary">ime vuccanti kilesakāmā.</span><br />
</p>
<p id="cnd13c24p8">
<span class="m-text m-primary">**Bhavā**ti dve bhavā—</span><br />
</p>
<p id="cnd13c24p9">
<span class="m-text m-primary">kammabhavo ca paṭisandhiko ca punabbhavo …pe…</span><br />
</p>
<p id="cnd13c24p10">
<span class="m-text m-primary">ayaṁ paṭisandhiko punabbhavo.</span><br />
</p>
<p id="cnd13c25p1">
<span class="m-text m-primary">**Akiñcanaṁ kāmabhave asattan**ti akiñcanaṁ puggalaṁ kāme ca bhave ca asattaṁ alaggaṁ alaggitaṁ apalibuddhaṁ nikkhantaṁ nissaṭaṁ vippamuttaṁ visaññuttaṁ vimariyādikatena cetasā viharantanti—</span><br />
</p>
<p id="cnd13c25p2">
<span class="m-text m-primary">akiñcanaṁ kāmabhave asattaṁ.</span><br />
</p>
<p id="cnd13c25p3">
<span class="m-text m-primary">Tenāha bhagavā—</span><br />
</p>
<p id="cnd13c26p1">
<span class="m-text m-primary">“Nirāsaso so na ca āsasāno,</span><br />
</p>
<p id="cnd13c26p2">
<span class="m-text m-primary">Paññāṇavā so na ca paññakappī;</span><br />
</p>
<p id="cnd13c26p3">
<span class="m-text m-primary">Evampi todeyya muniṁ vijāna,</span><br />
</p>
<p id="cnd13c26p4">
<span class="m-text m-primary">Akiñcanaṁ kāmabhave asattan”ti.</span><br />
</p>
<p id="cnd13c27p1">
<span class="m-text m-primary">Saha gāthāpariyosānā …pe…</span><br />
</p>
<p id="cnd13c27p2">
<span class="m-text m-primary">satthā me bhante bhagavā, sāvakohamasmīti.</span><br />
</p>
<p id="cnd13c27p3">
<span class="m-text m-primary">Todeyyamāṇavapucchāniddeso navamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>