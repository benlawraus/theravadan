<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0jez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0jez.html" />
  <meta property="og:description" content="Ekādasakanipāta Mātuposakavagga 6. Yudhañcayajātaka “Mittāmaccaparibyūḷhaṁ, ahaṁ vande rathesabhaṁ; Pabbajissāmahaṁ rāja, taṁ devo anumaññatu”. “Sace te ūnaṁ kāmehi, ahaṁ paripūrayāmi te; Yo taṁ hiṁsati vāremi, mā pabbaja yudhañcaya”. “Na matthi ūnaṁ kāmehi, hiṁsitā me na vijjati; Dīpañca kātumicchāmi, yaṁ jarā nābhikīrati”. “Putto vā pitaraṁ yāce, pitā vā puttamorasa …" />
  <meta name="twitter:description" content="Ekādasakanipāta Mātuposakavagga 6. Yudhañcayajātaka “Mittāmaccaparibyūḷhaṁ, ahaṁ vande rathesabhaṁ; Pabbajissāmahaṁ rāja, taṁ devo anumaññatu”. “Sace te ūnaṁ kāmehi, ahaṁ paripūrayāmi te; Yo taṁ hiṁsati vāremi, mā pabbaja yudhañcaya”. “Na matthi ūnaṁ kāmehi, hiṁsitā me na vijjati; Dīpañca kātumicchāmi, yaṁ jarā nābhikīrati”. “Putto vā pitaraṁ yāce, pitā vā puttamorasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="ekadasakanipata">
<h2><a href="#ekadasakanipata">Ekādasakanipāta</a></h2>
<section id="matuposakavagga">
<h3><a href="#matuposakavagga">Mātuposakavagga</a></h3>
<section id="yudhancayajataka">
<h4><a href="#yudhancayajataka">6. Yudhañcayajātaka</a></h4>
<p id="ja460c1p1">
<span class="m-text m-primary">“Mittāmaccaparibyūḷhaṁ,</span><br />
</p>
<p id="ja460c1p2">
<span class="m-text m-primary">ahaṁ vande rathesabhaṁ;</span><br />
</p>
<p id="ja460c1p3">
<span class="m-text m-primary">Pabbajissāmahaṁ rāja,</span><br />
</p>
<p id="ja460c1p4">
<span class="m-text m-primary">taṁ devo anumaññatu”.</span><br />
</p>
<p id="ja460c2p1">
<span class="m-text m-primary">“Sace te ūnaṁ kāmehi,</span><br />
</p>
<p id="ja460c2p2">
<span class="m-text m-primary">ahaṁ paripūrayāmi te;</span><br />
</p>
<p id="ja460c2p3">
<span class="m-text m-primary">Yo taṁ hiṁsati vāremi,</span><br />
</p>
<p id="ja460c2p4">
<span class="m-text m-primary">mā pabbaja yudhañcaya”.</span><br />
</p>
<p id="ja460c3p1">
<span class="m-text m-primary">“Na matthi ūnaṁ kāmehi,</span><br />
</p>
<p id="ja460c3p2">
<span class="m-text m-primary">hiṁsitā me na vijjati;</span><br />
</p>
<p id="ja460c3p3">
<span class="m-text m-primary">Dīpañca kātumicchāmi,</span><br />
</p>
<p id="ja460c3p4">
<span class="m-text m-primary">yaṁ jarā nābhikīrati”.</span><br />
</p>
<p id="ja460c4p1">
<span class="m-text m-primary">“Putto vā pitaraṁ yāce,</span><br />
</p>
<p id="ja460c4p2">
<span class="m-text m-primary">pitā vā puttamorasaṁ;</span><br />
</p>
<p id="ja460c4p3">
<span class="m-text m-primary">Negamo taṁ yāce tāta,</span><br />
</p>
<p id="ja460c4p4">
<span class="m-text m-primary">mā pabbaja yudhañcaya”.</span><br />
</p>
<p id="ja460c5p1">
<span class="m-text m-primary">“Mā maṁ deva nivārehi,</span><br />
</p>
<p id="ja460c5p2">
<span class="m-text m-primary">pabbajantaṁ rathesabha;</span><br />
</p>
<p id="ja460c5p3">
<span class="m-text m-primary">Māhaṁ kāmehi sammatto,</span><br />
</p>
<p id="ja460c5p4">
<span class="m-text m-primary">jarāya vasamanvagū”.</span><br />
</p>
<p id="ja460c6p1">
<span class="m-text m-primary">“Ahaṁ taṁ tāta yācāmi,</span><br />
</p>
<p id="ja460c6p2">
<span class="m-text m-primary">ahaṁ putta nivāraye;</span><br />
</p>
<p id="ja460c6p3">
<span class="m-text m-primary">Ciraṁ taṁ daṭṭhumicchāmi,</span><br />
</p>
<p id="ja460c6p4">
<span class="m-text m-primary">mā pabbaja yudhañcaya”.</span><br />
</p>
<p id="ja460c7p1">
<span class="m-text m-primary">“Ussāvova tiṇaggamhi,</span><br />
</p>
<p id="ja460c7p2">
<span class="m-text m-primary">sūriyuggamanaṁ pati;</span><br />
</p>
<p id="ja460c7p3">
<span class="m-text m-primary">Evamāyu manussānaṁ,</span><br />
</p>
<p id="ja460c7p4">
<span class="m-text m-primary">mā maṁ amma nivāraya”.</span><br />
</p>
<p id="ja460c8p1">
<span class="m-text m-primary">“Taramāno imaṁ yānaṁ,</span><br />
</p>
<p id="ja460c8p2">
<span class="m-text m-primary">āropetu rathesabha;</span><br />
</p>
<p id="ja460c8p3">
<span class="m-text m-primary">Mā me mātā tarantassa,</span><br />
</p>
<p id="ja460c8p4">
<span class="m-text m-primary">antarāyakarā ahu”.</span><br />
</p>
<p id="ja460c9p1">
<span class="m-text m-primary">“Abhidhāvatha bhaddante,</span><br />
</p>
<p id="ja460c9p2">
<span class="m-text m-primary">suññaṁ hessati rammakaṁ;</span><br />
</p>
<p id="ja460c9p3">
<span class="m-text m-primary">Yudhañcayo anuññāto,</span><br />
</p>
<p id="ja460c9p4">
<span class="m-text m-primary">sabbadattena rājinā.</span><br />
</p>
<p id="ja460c10p1">
<span class="m-text m-primary">Yohu seṭṭho sahassassa,</span><br />
</p>
<p id="ja460c10p2">
<span class="m-text m-primary">yuvā kañcanasannibho;</span><br />
</p>
<p id="ja460c10p3">
<span class="m-text m-primary">Soyaṁ kumāro pabbajito,</span><br />
</p>
<p id="ja460c10p4">
<span class="m-text m-primary">kāsāyavasano balī”.</span><br />
</p>
<p id="ja460c11p1">
<span class="m-text m-primary">“Ubho kumārā pabbajitā,</span><br />
</p>
<p id="ja460c11p2">
<span class="m-text m-primary">yudhañcayo yudhiṭṭhilo;</span><br />
</p>
<p id="ja460c11p3">
<span class="m-text m-primary">Pahāya mātāpitaro,</span><br />
</p>
<p id="ja460c11p4">
<span class="m-text m-primary">saṅgaṁ chetvāna maccuno”ti.</span><br />
</p>
<p id="ja460c12p1">
<span class="m-text m-primary">Yudhañcayajātakaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>