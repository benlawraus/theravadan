<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.195 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0195.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.195
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0194.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0196.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.195</span></p>
<p id="an4p195c0p2">
<span class="pali m-text">20. Mahāvagga</span><br />
<span class="sujato m-text">20. The Great Chapter</span><br />
</p>
<section id="vappasutta">
<span id="an4p195c0p3"></span><h2><span class="pali m-text">Vappasutta</span></h2>
<p><span class="sujato m-text">With Vappa</span></p>
<p id="an4p195c1p1">
<span class="pali m-text">Ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="sujato m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="an4p195c1p2">
<span class="pali m-text">Atha kho vappo sakko nigaṇṭhasāvako yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ nisīdi. Ekamantaṁ nisinnaṁ kho vappaṁ sakkaṁ nigaṇṭhasāvakaṁ āyasmā mahāmoggallāno etadavoca:</span><br />
<span class="sujato m-text">Then Vappa of the Sakyans, a disciple of the Jains, went up to Venerable Mahāmoggallāna, bowed, and sat down to one side. Mahāmoggallāna said to him:</span><br />
</p>
<p id="an4p195c2p1">
<span class="pali m-text">“Idhassa, vappa, kāyena saṁvuto vācāya saṁvuto manasā saṁvuto avijjāvirāgā vijjuppādā.</span><br />
<span class="sujato m-text">“Vappa, take a person who, due to the fading away of ignorance and the arising of knowledge, is restrained in body, speech, and mind.</span><br />
</p>
<p id="an4p195c2p2">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan”ti?</span><br />
<span class="sujato m-text">Do you see any reason why defilements giving rise to painful feelings would defile that person in the next life?”</span><br />
</p>
<p id="an4p195c2p3">
<span class="pali m-text">“Passāmahaṁ, bhante, taṁ ṭhānaṁ.</span><br />
<span class="sujato m-text">“Sir, I do see such a case.</span><br />
</p>
<p id="an4p195c2p4">
<span class="pali m-text">Idhassa, bhante, pubbe pāpakammaṁ kataṁ avipakkavipākaṁ.</span><br />
<span class="sujato m-text">Take a person who did bad deeds in a past life. But the result of that has not yet ripened.</span><br />
</p>
<p id="an4p195c2p5">
<span class="pali m-text">Tatonidānaṁ purisaṁ dukkhavedaniyā āsavā assaveyyuṁ abhisamparāyan”ti.</span><br />
<span class="sujato m-text">For this reason defilements giving rise to painful feelings would defile that person in the next life.”</span><br />
</p>
<p id="an4p195c2p6">
<span class="pali m-text">Ayañceva kho pana āyasmato mahāmoggallānassa vappena sakkena nigaṇṭhasāvakena saddhiṁ antarākathā vippakatā hoti.</span><br />
<span class="sujato m-text">But this conversation between Mahāmoggallāna and Vappa was left unfinished.</span><br />
</p>
<p id="an4p195c3p1">
<span class="pali m-text">Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṁ mahāmoggallānaṁ etadavoca:</span><br />
<span class="sujato m-text">Then in the late afternoon, the Buddha came out of retreat and went to the assembly hall. He sat down on the seat spread out, and said to Mahāmoggallāna,</span><br />
</p>
<p id="an4p195c4p1">
<span class="pali m-text">“Kāya nuttha, moggallāna, etarahi kathāya sannisinnā; kā ca pana vo antarākathā vippakatā”ti?</span><br />
<span class="sujato m-text">“Moggallāna, what were you sitting talking about just now? What conversation was left unfinished?”</span><br />
</p>
<p id="an4p195c4p2">
<span class="pali m-text">“Idhāhaṁ, bhante, vappaṁ sakkaṁ nigaṇṭhasāvakaṁ etadavocaṁ:</span><br />
<span class="sujato m-text">Moggallāna repeated the entire conversation to the Buddha, and concluded:</span><br />
</p>
<p id="an4p195c4p3">
<span class="pali m-text">‘idhassa, vappa, kāyena saṁvuto vācāya saṁvuto manasā saṁvuto avijjāvirāgā vijjuppādā.</span><br />
</p>
<p id="an4p195c4p4">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan’ti?</span><br />
</p>
<p id="an4p195c4p5">
<span class="pali m-text">Evaṁ vutte, bhante, vappo sakko nigaṇṭhasāvako maṁ etadavoca:</span><br />
</p>
<p id="an4p195c4p6">
<span class="pali m-text">‘passāmahaṁ, bhante, taṁ ṭhānaṁ.</span><br />
</p>
<p id="an4p195c4p7">
<span class="pali m-text">Idhassa, bhante, pubbe pāpakammaṁ kataṁ avipakkavipākaṁ.</span><br />
</p>
<p id="an4p195c4p8">
<span class="pali m-text">Tatonidānaṁ purisaṁ dukkhavedaniyā āsavā assaveyyuṁ abhisamparāyan’ti.</span><br />
</p>
<p id="an4p195c4p9">
<span class="pali m-text">Ayaṁ kho no, bhante, vappena sakkena nigaṇṭhasāvakena saddhiṁ antarākathā vippakatā; atha bhagavā anuppatto”ti.</span><br />
<span class="sujato m-text">“This was my conversation with Vappa that was unfinished when the Buddha arrived.”</span><br />
</p>
<p id="an4p195c5p1">
<span class="pali m-text">Atha kho bhagavā vappaṁ sakkaṁ nigaṇṭhasāvakaṁ etadavoca:</span><br />
<span class="sujato m-text">Then the Buddha said to Vappa,</span><br />
</p>
<p id="an4p195c5p2">
<span class="pali m-text">“sace me tvaṁ, vappa, anuññeyyañceva anujāneyyāsi, paṭikkositabbañca paṭikkoseyyāsi, yassa ca me bhāsitassa atthaṁ na jāneyyāsi mamevettha uttari paṭipuccheyyāsi:</span><br />
<span class="sujato m-text">“Vappa, we can discuss this. But only if you allow what should be allowed, and reject what should be rejected. And if you ask me the meaning of anything you don’t understand, saying:</span><br />
</p>
<p id="an4p195c5p3">
<span class="pali m-text">‘idaṁ, bhante, kathaṁ, imassa ko attho’ti, siyā no ettha kathāsallāpo”ti.</span><br />
<span class="sujato m-text">‘Sir, why is this? What’s the meaning of that?’”</span><br />
</p>
<p id="an4p195c5p4">
<span class="pali m-text">“Anuññeyyañcevāhaṁ, bhante, bhagavato anujānissāmi, paṭikkositabbañca paṭikkosissāmi, yassa cāhaṁ bhagavato bhāsitassa atthaṁ na jānissāmi bhagavantaṁyevettha uttari paṭipucchissāmi:</span><br />
<span class="sujato m-text">“Sir, let us discuss this. I will do as you say.”</span><br />
</p>
<p id="an4p195c5p5">
<span class="pali m-text">‘idaṁ, bhante, kathaṁ, imassa ko attho’ti?</span><br />
</p>
<p id="an4p195c5p6">
<span class="pali m-text">Hotu no ettha kathāsallāpo”ti.</span><br />
</p>
<p id="an4p195c6p1">
<span class="pali m-text">“Taṁ kiṁ maññasi, vappa,</span><br />
<span class="sujato m-text">“What do you think, Vappa?</span><br />
</p>
<p id="an4p195c6p2">
<span class="pali m-text">ye kāyasamārambhapaccayā uppajjanti āsavā vighātapariḷāhā, kāyasamārambhā paṭiviratassa evaṁsa te āsavā vighātapariḷāhā na honti.</span><br />
<span class="sujato m-text">There are distressing and feverish defilements that arise because of instigating bodily activity. These don’t occur in someone who refrains from such bodily activity.</span><br />
</p>
<p id="an4p195c6p3">
<span class="pali m-text">So navañca kammaṁ na karoti, purāṇañca kammaṁ phussa phussa byantīkaroti, sandiṭṭhikā nijjarā akālikā ehipassikā opaneyyikā paccattaṁ veditabbā viññūhi.</span><br />
<span class="sujato m-text">They don’t perform any new deeds, and old deeds are eliminated by experiencing their results little by little. This wearing away is apparent in the present life, immediately effective, inviting inspection, relevant, so that sensible people can know it for themselves.</span><br />
</p>
<p id="an4p195c6p4">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan”ti?</span><br />
<span class="sujato m-text">Do you see any reason why defilements giving rise to painful feelings would defile that person in the next life?”</span><br />
</p>
<p id="an4p195c6p5">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an4p195c7p1">
<span class="pali m-text">“Taṁ kiṁ maññasi, vappa,</span><br />
<span class="sujato m-text">“What do you think, Vappa?</span><br />
</p>
<p id="an4p195c7p2">
<span class="pali m-text">ye vacīsamārambhapaccayā uppajjanti āsavā vighātapariḷāhā, vacīsamārambhā paṭiviratassa evaṁsa te āsavā vighātapariḷāhā na honti.</span><br />
<span class="sujato m-text">There are distressing and feverish defilements that arise because of instigating verbal activity. These don’t occur in someone who refrains from such verbal activity.</span><br />
</p>
<p id="an4p195c7p3">
<span class="pali m-text">So navañca kammaṁ na karoti, purāṇañca kammaṁ phussa phussa byantīkaroti.</span><br />
<span class="sujato m-text">They don’t perform any new deeds, and old deeds are eliminated by experiencing their results little by little.</span><br />
</p>
<p id="an4p195c7p4">
<span class="pali m-text">Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi.</span><br />
<span class="sujato m-text">This wearing away is apparent in the present life, immediately effective, inviting inspection, relevant, so that sensible people can know it for themselves.</span><br />
</p>
<p id="an4p195c7p5">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan”ti?</span><br />
<span class="sujato m-text">Do you see any reason why defilements giving rise to painful feelings would defile that person in the next life?”</span><br />
</p>
<p id="an4p195c7p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an4p195c8p1">
<span class="pali m-text">“Taṁ kiṁ maññasi, vappa,</span><br />
<span class="sujato m-text">“What do you think, Vappa?</span><br />
</p>
<p id="an4p195c8p2">
<span class="pali m-text">ye manosamārambhapaccayā uppajjanti āsavā vighātapariḷāhā, manosamārambhā paṭiviratassa evaṁsa te āsavā vighātapariḷāhā na honti.</span><br />
<span class="sujato m-text">There are distressing and feverish defilements that arise because of instigating mental activity. These don’t occur in someone who refrains from such mental activity.</span><br />
</p>
<p id="an4p195c8p3">
<span class="pali m-text">So navañca kammaṁ na karoti, purāṇañca kammaṁ phussa phussa byantīkaroti.</span><br />
<span class="sujato m-text">They don’t perform any new deeds, and old deeds are eliminated by experiencing their results little by little.</span><br />
</p>
<p id="an4p195c8p4">
<span class="pali m-text">Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi.</span><br />
<span class="sujato m-text">This wearing away is apparent in the present life, immediately effective, inviting inspection, relevant, so that sensible people can know it for themselves.</span><br />
</p>
<p id="an4p195c8p5">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan”ti?</span><br />
<span class="sujato m-text">Do you see any reason why defilements giving rise to painful feelings would defile that person in the next life?”</span><br />
</p>
<p id="an4p195c8p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an4p195c9p1">
<span class="pali m-text">“Taṁ kiṁ maññasi, vappa,</span><br />
<span class="sujato m-text">“What do you think, Vappa?</span><br />
</p>
<p id="an4p195c9p2">
<span class="pali m-text">ye avijjāpaccayā uppajjanti āsavā vighātapariḷāhā, avijjāvirāgā vijjuppādā evaṁsa te āsavā vighātapariḷāhā na honti.</span><br />
<span class="sujato m-text">There are distressing and feverish defilements that arise because of ignorance. These don’t occur when ignorance fades away and knowledge arises.</span><br />
</p>
<p id="an4p195c9p3">
<span class="pali m-text">So navañca kammaṁ na karoti, purāṇañca kammaṁ phussa phussa byantīkaroti.</span><br />
<span class="sujato m-text">They don’t perform any new deeds, and old deeds are eliminated by experiencing their results little by little.</span><br />
</p>
<p id="an4p195c9p4">
<span class="pali m-text">Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi.</span><br />
<span class="sujato m-text">This wearing away is apparent in the present life, immediately effective, inviting inspection, relevant, so that sensible people can know it for themselves.</span><br />
</p>
<p id="an4p195c9p5">
<span class="pali m-text">Passasi no tvaṁ, vappa, taṁ ṭhānaṁ yatonidānaṁ purisaṁ dukkhavedaniyā āsavā assaveyyuṁ abhisamparāyan”ti?</span><br />
<span class="sujato m-text">Do you see any reason why defilements giving rise to painful feelings would defile that person in the next life?”</span><br />
</p>
<p id="an4p195c9p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an4p195c10p1">
<span class="pali m-text">“Evaṁ sammā vimuttacittassa kho, vappa, bhikkhuno cha satatavihārā adhigatā honti.</span><br />
<span class="sujato m-text">“A mendicant whose mind is rightly freed like this has achieved six consistent responses.</span><br />
</p>
<p id="an4p195c10p2">
<span class="pali m-text">So cakkhunā rūpaṁ disvā neva sumano hoti na dummano; upekkhako viharati sato sampajāno.</span><br />
<span class="sujato m-text">Seeing a sight with the eye, they’re neither happy nor sad, but remain equanimous, mindful and aware.</span><br />
</p>
<p id="an4p195c10p3">
<span class="pali m-text">Sotena saddaṁ sutvā …pe…</span><br />
<span class="sujato m-text">Hearing a sound with the ears …</span><br />
</p>
<p id="an4p195c10p4">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">Smelling an odor with the nose …</span><br />
</p>
<p id="an4p195c10p5">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">Tasting a flavor with the tongue …</span><br />
</p>
<p id="an4p195c10p6">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">Feeling a touch with the body …</span><br />
</p>
<p id="an4p195c10p7">
<span class="pali m-text">manasā dhammaṁ viññāya neva sumano hoti na dummano; upekkhako viharati sato sampajāno.</span><br />
<span class="sujato m-text">Knowing an idea with the mind, they’re neither happy nor sad, but remain equanimous, mindful and aware.</span><br />
</p>
<p id="an4p195c10p8">
<span class="pali m-text">So kāyapariyantikaṁ vedanaṁ vediyamāno ‘kāyapariyantikaṁ vedanaṁ vediyāmī’ti pajānāti; jīvitapariyantikaṁ vedanaṁ vediyamāno ‘jīvitapariyantikaṁ vedanaṁ vediyāmī’ti pajānāti;</span><br />
<span class="sujato m-text">Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="an4p195c10p9">
<span class="pali m-text">‘kāyassa bhedā uddhaṁ jīvitapariyādānā idheva sabbavedayitāni anabhinanditāni sītī bhavissantī’ti pajānāti.</span><br />
<span class="sujato m-text">They understand: ‘When my body breaks up and my life has come to an end, everything that’s felt, being no longer relished, will become cool right here.’</span><br />
</p>
<p id="an4p195c11p1">
<span class="pali m-text">Seyyathāpi, vappa, thūṇaṁ paṭicca chāyā paññāyati.</span><br />
<span class="sujato m-text">Suppose there was a shadow cast by a post.</span><br />
</p>
<p id="an4p195c11p2">
<span class="pali m-text">Atha puriso āgaccheyya kuddālapiṭakaṁ ādāya.</span><br />
<span class="sujato m-text">Then along comes a person with a spade and basket.</span><br />
</p>
<p id="an4p195c11p3">
<span class="pali m-text">So taṁ thūṇaṁ mūle chindeyya;</span><br />
<span class="sujato m-text">They cut down the post at its base,</span><br />
</p>
<p id="an4p195c11p4">
<span class="pali m-text">mūle chinditvā palikhaṇeyya;</span><br />
<span class="sujato m-text">dig it up,</span><br />
</p>
<p id="an4p195c11p5">
<span class="pali m-text">palikhaṇitvā mūlāni uddhareyya, antamaso usīranāḷimattānipi.</span><br />
<span class="sujato m-text">and pull it out by its roots, right down to the fibers and stems.</span><br />
</p>
<p id="an4p195c11p6">
<span class="pali m-text">So taṁ thūṇaṁ khaṇḍākhaṇḍikaṁ chindeyya.</span><br />
<span class="sujato m-text">Then they split it apart,</span><br />
</p>
<p id="an4p195c11p7">
<span class="pali m-text">Khaṇḍākhaṇḍikaṁ chetvā phāleyya.</span><br />
<span class="sujato m-text">cut up the parts,</span><br />
</p>
<p id="an4p195c11p8">
<span class="pali m-text">Phāletvā sakalikaṁ sakalikaṁ kareyya.</span><br />
<span class="sujato m-text">and chop them into splinters.</span><br />
</p>
<p id="an4p195c11p9">
<span class="pali m-text">Sakalikaṁ sakalikaṁ katvā vātātape visoseyya.</span><br />
<span class="sujato m-text">Next they dry the splinters in the wind and sun,</span><br />
</p>
<p id="an4p195c11p10">
<span class="pali m-text">Vātātape visosetvā agginā ḍaheyya.</span><br />
<span class="sujato m-text">burn them with fire,</span><br />
</p>
<p id="an4p195c11p11">
<span class="pali m-text">Agginā ḍahetvā masiṁ kareyya.</span><br />
<span class="sujato m-text">and reduce them to ashes.</span><br />
</p>
<p id="an4p195c11p12">
<span class="pali m-text">Masiṁ karitvā mahāvāte vā ophuṇeyya nadiyā vā sīghasotāya pavāheyya.</span><br />
<span class="sujato m-text">Then they sweep away the ashes in a strong wind, or float them away down a swift stream.</span><br />
</p>
<p id="an4p195c11p13">
<span class="pali m-text">Evaṁ hissa, vappa, yā thūṇaṁ paṭicca chāyā sā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">And so the shadow cast by the post is cut off at the root, made like a palm stump, obliterated, and unable to arise in the future.</span><br />
</p>
<p id="an4p195c12p1">
<span class="pali m-text">Evamevaṁ kho, vappa, evaṁ sammā vimuttacittassa bhikkhuno cha satatavihārā adhigatā honti.</span><br />
<span class="sujato m-text">In the same way, a mendicant whose mind is rightly freed like this has achieved six consistent responses.</span><br />
</p>
<p id="an4p195c12p2">
<span class="pali m-text">So cakkhunā rūpaṁ disvā neva sumano hoti na dummano; upekkhako viharati sato sampajāno.</span><br />
<span class="sujato m-text">Seeing a sight with the eye, they’re neither happy nor sad, but remain equanimous, mindful and aware.</span><br />
</p>
<p id="an4p195c12p3">
<span class="pali m-text">Sotena saddaṁ sutvā …pe…</span><br />
<span class="sujato m-text">Hearing a sound with the ears …</span><br />
</p>
<p id="an4p195c12p4">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">Smelling an odor with the nose …</span><br />
</p>
<p id="an4p195c12p5">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">Tasting a flavor with the tongue …</span><br />
</p>
<p id="an4p195c12p6">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">Feeling a touch with the body …</span><br />
</p>
<p id="an4p195c12p7">
<span class="pali m-text">manasā dhammaṁ viññāya neva sumano hoti na dummano; upekkhako viharati sato sampajāno.</span><br />
<span class="sujato m-text">Knowing an idea with the mind, they’re neither happy nor sad, but remain equanimous, mindful and aware.</span><br />
</p>
<p id="an4p195c12p8">
<span class="pali m-text">So kāyapariyantikaṁ vedanaṁ vediyamāno ‘kāyapariyantikaṁ vedanaṁ vediyāmī’ti pajānāti; jīvitapariyantikaṁ vedanaṁ vediyamāno ‘jīvitapariyantikaṁ vedanaṁ vediyāmī’ti pajānāti;</span><br />
<span class="sujato m-text">Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="an4p195c12p9">
<span class="pali m-text">‘kāyassa bhedā uddhaṁ jīvitapariyādānā idheva sabbavedayitāni anabhinanditāni sītī bhavissantī’ti pajānāti”.</span><br />
<span class="sujato m-text">They understand: ‘When my body breaks up and my life has come to an end, everything that’s felt, being no longer relished, will become cool right here.’”</span><br />
</p>
<p id="an4p195c13p1">
<span class="pali m-text">Evaṁ vutte, vappo sakko nigaṇṭhasāvako bhagavantaṁ etadavoca:</span><br />
<span class="sujato m-text">When he said this, Vappa the Sakyan, the disciple of the Jains, said to the Buddha:</span><br />
</p>
<p id="an4p195c13p2">
<span class="pali m-text">“seyyathāpi, bhante, puriso udayatthiko assapaṇiyaṁ poseyya.</span><br />
<span class="sujato m-text">“Sir, suppose there was a man who raised commercial horses for profit.</span><br />
</p>
<p id="an4p195c13p3">
<span class="pali m-text">So udayañceva nādhigaccheyya, uttariñca kilamathassa vighātassa bhāgī assa.</span><br />
<span class="sujato m-text">But he never made any profit, and instead just got weary and frustrated.</span><br />
</p>
<p id="an4p195c13p4">
<span class="pali m-text">Evamevaṁ kho ahaṁ, bhante, udayatthiko bāle nigaṇṭhe payirupāsiṁ.</span><br />
<span class="sujato m-text">In the same way, I paid homage to those Jain fools for profit.</span><br />
</p>
<p id="an4p195c13p5">
<span class="pali m-text">Svāhaṁ udayañceva nādhigacchiṁ, uttariñca kilamathassa vighātassa bhāgī ahosiṁ.</span><br />
<span class="sujato m-text">But I never made any profit, and instead just got weary and frustrated.</span><br />
</p>
<p id="an4p195c13p6">
<span class="pali m-text">Esāhaṁ, bhante, ajjatagge yo me bālesu nigaṇṭhesu pasādo taṁ mahāvāte vā ophuṇāmi nadiyā vā sīghasotāya pavāhemi.</span><br />
<span class="sujato m-text">From this day forth, any confidence I had in those Jain fools I sweep away as in a strong wind, or float away as down a swift stream.</span><br />
</p>
<p id="an4p195c13p7">
<span class="pali m-text">Abhikkantaṁ, bhante …pe… upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">Excellent, sir! … From this day forth, may the Buddha remember me as a lay follower who has gone for refuge for life.”</span><br />
</p>
<p id="an4p195c13p8">
<span class="pali m-text">Pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0194.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0196.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>