<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0j8z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0j8z.html" />
  <meta property="og:description" content="Ekādasakanipāta Mātuposakavagga 2. Juṇhajātaka “Suṇohi mayhaṁ vacanaṁ janinda, Atthena juṇhamhi idhānupatto; Na brāhmaṇe addhike tiṭṭhamāne, Gantabbamāhu dvipadindaseṭṭha”. “Suṇomi tiṭṭhāmi vadehi brahme, Yenāsi atthena idhānupatto; Kaṁ vā tvamatthaṁ mayi patthayāno, Idhāgamā brahme tadiṅgha brūhi”. “Dadāhi me gāmavarāni pañca, Dāsīsataṁ satta gavaṁsatāni …" />
  <meta name="twitter:description" content="Ekādasakanipāta Mātuposakavagga 2. Juṇhajātaka “Suṇohi mayhaṁ vacanaṁ janinda, Atthena juṇhamhi idhānupatto; Na brāhmaṇe addhike tiṭṭhamāne, Gantabbamāhu dvipadindaseṭṭha”. “Suṇomi tiṭṭhāmi vadehi brahme, Yenāsi atthena idhānupatto; Kaṁ vā tvamatthaṁ mayi patthayāno, Idhāgamā brahme tadiṅgha brūhi”. “Dadāhi me gāmavarāni pañca, Dāsīsataṁ satta gavaṁsatāni …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="ekadasakanipata">
<h2><a href="#ekadasakanipata">Ekādasakanipāta</a></h2>
<section id="matuposakavagga">
<h3><a href="#matuposakavagga">Mātuposakavagga</a></h3>
<section id="junhajataka">
<h4><a href="#junhajataka">2. Juṇhajātaka</a></h4>
<p id="ja456c1p1">
<span class="m-text m-primary">“Suṇohi mayhaṁ vacanaṁ janinda,</span><br />
</p>
<p id="ja456c1p2">
<span class="m-text m-primary">Atthena juṇhamhi idhānupatto;</span><br />
</p>
<p id="ja456c1p3">
<span class="m-text m-primary">Na brāhmaṇe addhike tiṭṭhamāne,</span><br />
</p>
<p id="ja456c1p4">
<span class="m-text m-primary">Gantabbamāhu dvipadindaseṭṭha”.</span><br />
</p>
<p id="ja456c2p1">
<span class="m-text m-primary">“Suṇomi tiṭṭhāmi vadehi brahme,</span><br />
</p>
<p id="ja456c2p2">
<span class="m-text m-primary">Yenāsi atthena idhānupatto;</span><br />
</p>
<p id="ja456c2p3">
<span class="m-text m-primary">Kaṁ vā tvamatthaṁ mayi patthayāno,</span><br />
</p>
<p id="ja456c2p4">
<span class="m-text m-primary">Idhāgamā brahme tadiṅgha brūhi”.</span><br />
</p>
<p id="ja456c3p1">
<span class="m-text m-primary">“Dadāhi me gāmavarāni pañca,</span><br />
</p>
<p id="ja456c3p2">
<span class="m-text m-primary">Dāsīsataṁ satta gavaṁsatāni;</span><br />
</p>
<p id="ja456c3p3">
<span class="m-text m-primary">Parosahassañca suvaṇṇanikkhe,</span><br />
</p>
<p id="ja456c3p4">
<span class="m-text m-primary">Bhariyā ca me sādisī dve dadāhi.</span><br />
</p>
<p id="ja456c4p1">
<span class="m-text m-primary">Tapo nu te brāhmaṇa bhiṁsarūpo,</span><br />
</p>
<p id="ja456c4p2">
<span class="m-text m-primary">Mantā nu te brāhmaṇa cittarūpā;</span><br />
</p>
<p id="ja456c4p3">
<span class="m-text m-primary">Yakkhā nu te assavā santi keci,</span><br />
</p>
<p id="ja456c4p4">
<span class="m-text m-primary">Atthaṁ vā me abhijānāsi kattaṁ.</span><br />
</p>
<p id="ja456c5p1">
<span class="m-text m-primary">Na me tapo atthi na cāpi mantā,</span><br />
</p>
<p id="ja456c5p2">
<span class="m-text m-primary">Yakkhāpi me assavā natthi keci;</span><br />
</p>
<p id="ja456c5p3">
<span class="m-text m-primary">Atthampi te nābhijānāmi kattaṁ,</span><br />
</p>
<p id="ja456c5p4">
<span class="m-text m-primary">Pubbe ca kho saṅgatimattamāsi.</span><br />
</p>
<p id="ja456c6p1">
<span class="m-text m-primary">Paṭhamaṁ idaṁ dassanaṁ jānato me,</span><br />
</p>
<p id="ja456c6p2">
<span class="m-text m-primary">Na tābhijānāmi ito puratthā;</span><br />
</p>
<p id="ja456c6p3">
<span class="m-text m-primary">Akkhāhi me pucchito etamatthaṁ,</span><br />
</p>
<p id="ja456c6p4">
<span class="m-text m-primary">Kadā kuhiṁ vā ahu saṅgamo no.</span><br />
</p>
<p id="ja456c7p1">
<span class="m-text m-primary">Gandhārarājassa puramhi ramme,</span><br />
</p>
<p id="ja456c7p2">
<span class="m-text m-primary">Avasimhase takkasīlāyaṁ deva;</span><br />
</p>
<p id="ja456c7p3">
<span class="m-text m-primary">Tatthandhakāramhi timīsikāyaṁ,</span><br />
</p>
<p id="ja456c7p4">
<span class="m-text m-primary">Aṁsena aṁsaṁ samaghaṭṭayimha.</span><br />
</p>
<p id="ja456c8p1">
<span class="m-text m-primary">Te tattha ṭhatvāna ubho janinda,</span><br />
</p>
<p id="ja456c8p2">
<span class="m-text m-primary">Sārāṇiyaṁ vītisārayimha tattha;</span><br />
</p>
<p id="ja456c8p3">
<span class="m-text m-primary">Sāyeva no saṅgatimattamāsi,</span><br />
</p>
<p id="ja456c8p4">
<span class="m-text m-primary">Tato na pacchā na pure ahosi.</span><br />
</p>
<p id="ja456c9p1">
<span class="m-text m-primary">Yadā kadāci manujesu brahme,</span><br />
</p>
<p id="ja456c9p2">
<span class="m-text m-primary">Samāgamo sappurisena hoti;</span><br />
</p>
<p id="ja456c9p3">
<span class="m-text m-primary">Na paṇḍitā saṅgatisanthavāni,</span><br />
</p>
<p id="ja456c9p4">
<span class="m-text m-primary">Pubbe kataṁ vāpi vināsayanti.</span><br />
</p>
<p id="ja456c10p1">
<span class="m-text m-primary">Bālāva kho saṅgatisanthavāni,</span><br />
</p>
<p id="ja456c10p2">
<span class="m-text m-primary">Pubbe kataṁ vāpi vināsayanti;</span><br />
</p>
<p id="ja456c10p3">
<span class="m-text m-primary">Bahumpi bālesu kataṁ vinassati,</span><br />
</p>
<p id="ja456c10p4">
<span class="m-text m-primary">Tathā hi bālā akataññurūpā.</span><br />
</p>
<p id="ja456c11p1">
<span class="m-text m-primary">Dhīrā ca kho saṅgatisanthavāni,</span><br />
</p>
<p id="ja456c11p2">
<span class="m-text m-primary">Pubbe kataṁ vāpi na nāsayanti;</span><br />
</p>
<p id="ja456c11p3">
<span class="m-text m-primary">Appampi dhīresu kataṁ na nassati,</span><br />
</p>
<p id="ja456c11p4">
<span class="m-text m-primary">Tathā hi dhīrā sukataññurūpā.</span><br />
</p>
<p id="ja456c12p1">
<span class="m-text m-primary">Dadāmi te gāmavarāni pañca,</span><br />
</p>
<p id="ja456c12p2">
<span class="m-text m-primary">Dāsīsataṁ satta gavaṁsatāni;</span><br />
</p>
<p id="ja456c12p3">
<span class="m-text m-primary">Parosahassañca suvaṇṇanikkhe,</span><br />
</p>
<p id="ja456c12p4">
<span class="m-text m-primary">Bhariyā ca te sādisī dve dadāmi.</span><br />
</p>
<p id="ja456c13p1">
<span class="m-text m-primary">Evaṁ sataṁ hoti samecca rāja,</span><br />
</p>
<p id="ja456c13p2">
<span class="m-text m-primary">Nakkhattarājāriva tārakānaṁ;</span><br />
</p>
<p id="ja456c13p3">
<span class="m-text m-primary">Āpūratī kāsipatī tathāhaṁ,</span><br />
</p>
<p id="ja456c13p4">
<span class="m-text m-primary">Tayāpi me saṅgamo ajja laddho”ti.</span><br />
</p>
<p id="ja456c14p1">
<span class="m-text m-primary">Juṇhajātakaṁ dutiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>