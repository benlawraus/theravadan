<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya2 &raquo; 2 Khandhayamaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ya002p001p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="2 Khandhayamaka" />
  <meta name="twitter:title" content="2 Khandhayamaka" />
  <meta property="og:url" content="https://www.theravadan.org/pages/ya002p001p002z.html" />
  <meta property="og:description" content="2.1 Paṇṇattivāra 2.1.2. Paṇṇattivāraniddesa 2.1.2.1. Padasodhanavāra 2.1.2.1.1. Anuloma Rūpaṁ rūpakkhandhoti? Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca. Rūpakkhandho rūpanti? Āmantā. Vedanā vedanākkhandhoti? Āmantā. Vedanākkhandho vedanāti? Āmantā. Saññā saññākkhandhoti? Diṭṭhisaññā saññā, na saññākkhandho. Saññākkhandho saññā ceva …" />
  <meta name="twitter:description" content="2.1 Paṇṇattivāra 2.1.2. Paṇṇattivāraniddesa 2.1.2.1. Padasodhanavāra 2.1.2.1.1. Anuloma Rūpaṁ rūpakkhandhoti? Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca. Rūpakkhandho rūpanti? Āmantā. Vedanā vedanākkhandhoti? Āmantā. Vedanākkhandho vedanāti? Āmantā. Saññā saññākkhandhoti? Diṭṭhisaññā saññā, na saññākkhandho. Saññākkhandho saññā ceva …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ya-index.html">ya</a> &raquo;
            <a href="https://www.theravadan.org/pages/ms-abhidhamma-ya-ya2-index.html">ya2</a> &raquo;
          </span>
          2 Khandhayamaka
        </h1>
<!-- content -->
<section id="pannattivara">
<h2><a href="#pannattivara">2.1 Paṇṇattivāra</a></h2>
<section id="pannattivaraniddesa">
<h3><a href="#pannattivaraniddesa">2.1.2. Paṇṇattivāraniddesa</a></h3>
<section id="padasodhanavara">
<h4><a href="#padasodhanavara">2.1.2.1. Padasodhanavāra</a></h4>
<section id="anuloma">
<h5><a href="#anuloma">2.1.2.1.1. Anuloma</a></h5>
<p id="ya2p1p2c1p1">
<span class="m-text m-primary">Rūpaṁ rūpakkhandhoti?</span><br />
</p>
<p id="ya2p1p2c2p1">
<span class="m-text m-primary">Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca.</span><br />
</p>
<p id="ya2p1p2c3p1">
<span class="m-text m-primary">Rūpakkhandho rūpanti? Āmantā.</span><br />
</p>
<p id="ya2p1p2c4p1">
<span class="m-text m-primary">Vedanā vedanākkhandhoti? Āmantā.</span><br />
</p>
<p id="ya2p1p2c5p1">
<span class="m-text m-primary">Vedanākkhandho vedanāti? Āmantā.</span><br />
</p>
<p id="ya2p1p2c6p1">
<span class="m-text m-primary">Saññā saññākkhandhoti?</span><br />
</p>
<p id="ya2p1p2c7p1">
<span class="m-text m-primary">Diṭṭhisaññā saññā, na saññākkhandho. Saññākkhandho saññā ceva saññākkhandho ca.</span><br />
</p>
<p id="ya2p1p2c8p1">
<span class="m-text m-primary">Saññākkhandho saññāti? Āmantā.</span><br />
</p>
<p id="ya2p1p2c9p1">
<span class="m-text m-primary">Saṅkhārā saṅkhārakkhandhoti?</span><br />
</p>
<p id="ya2p1p2c10p1">
<span class="m-text m-primary">Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca.</span><br />
</p>
<p id="ya2p1p2c11p1">
<span class="m-text m-primary">Saṅkhārakkhandho saṅkhārāti? Āmantā.</span><br />
</p>
<p id="ya2p1p2c12p1">
<span class="m-text m-primary">Viññāṇaṁ viññāṇakkhandhoti? Āmantā.</span><br />
</p>
<p id="ya2p1p2c13p1">
<span class="m-text m-primary">Viññāṇakkhandho viññāṇanti? Āmantā.</span><br />
</p>
<p id="ya2p1p2c14p0">
<span class="m-text m-primary">2.1.2.1.2. Paccanīka</span><br />
</p>
<p id="ya2p1p2c14p1">
<span class="m-text m-primary">Na rūpaṁ na rūpakkhandhoti? Āmantā.</span><br />
</p>
<p id="ya2p1p2c15p1">
<span class="m-text m-primary">Na rūpakkhandho na rūpanti?</span><br />
</p>
<p id="ya2p1p2c16p1">
<span class="m-text m-primary">Piyarūpaṁ sātarūpaṁ na rūpakkhandho, rūpaṁ. Rūpañca rūpakkhandhañca ṭhapetvā avasesā na ceva rūpaṁ na ca rūpakkhandho.</span><br />
</p>
<p id="ya2p1p2c17p1">
<span class="m-text m-primary">Na vedanā na vedanākkhandhoti? Āmantā.</span><br />
</p>
<p id="ya2p1p2c18p1">
<span class="m-text m-primary">Na vedanākkhandho na vedanāti? Āmantā.</span><br />
</p>
<p id="ya2p1p2c19p1">
<span class="m-text m-primary">Na saññā na saññākkhandhoti? Āmantā.</span><br />
</p>
<p id="ya2p1p2c20p1">
<span class="m-text m-primary">Na saññākkhandho na saññāti?</span><br />
</p>
<p id="ya2p1p2c21p1">
<span class="m-text m-primary">Diṭṭhisaññā na saññākkhandho, saññā. Saññañca saññākkhandhañca ṭhapetvā avasesā na ceva saññā na ca saññākkhandho.</span><br />
</p>
<p id="ya2p1p2c22p1">
<span class="m-text m-primary">Na saṅkhārā na saṅkhārakkhandhoti? Āmantā.</span><br />
</p>
<p id="ya2p1p2c23p1">
<span class="m-text m-primary">Na saṅkhārakkhandho na saṅkhārāti?</span><br />
</p>
<p id="ya2p1p2c24p1">
<span class="m-text m-primary">Saṅkhārakkhandhaṁ ṭhapetvā avasesā na saṅkhārakkhandho, saṅkhārā. Saṅkhāre ca saṅkhārakkhandhañca ṭhapetvā avasesā na ceva saṅkhārā na ca saṅkhārakkhandho.</span><br />
</p>
<p id="ya2p1p2c25p1">
<span class="m-text m-primary">Na viññāṇaṁ na viññāṇakkhandhoti? Āmantā.</span><br />
</p>
<p id="ya2p1p2c26p1">
<span class="m-text m-primary">Na viññāṇakkhandho na viññāṇanti? Āmantā.</span><br />
</p>
<p id="ya2p1p2c27p0p1">
<span class="m-text m-primary">2.1.2.2. Padasodhanamūlacakkavāra</span><br />
</p>
<p id="ya2p1p2c27p0p2">
<span class="m-text m-primary">2.1.2.2.1. Anuloma</span><br />
</p>
<p id="ya2p1p2c27p1">
<span class="m-text m-primary">Rūpaṁ rūpakkhandhoti?</span><br />
</p>
<p id="ya2p1p2c28p1">
<span class="m-text m-primary">Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca.</span><br />
</p>
<p id="ya2p1p2c29p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c30p1">
<span class="m-text m-primary">Vedanākkhandho khandho ceva vedanākkhandho ca.</span><br />
</p>
<p id="ya2p1p2c31p1">
<span class="m-text m-primary">Avasesā khandhā na vedanākkhandho.</span><br />
</p>
<p id="ya2p1p2c32p1">
<span class="m-text m-primary">Rūpaṁ rūpakkhandhoti?</span><br />
</p>
<p id="ya2p1p2c33p1">
<span class="m-text m-primary">Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca.</span><br />
</p>
<p id="ya2p1p2c34p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c35p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c36p1">
<span class="m-text m-primary">Rūpaṁ rūpakkhandhoti?</span><br />
</p>
<p id="ya2p1p2c37p1">
<span class="m-text m-primary">Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca.</span><br />
</p>
<p id="ya2p1p2c38p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c39p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c40p1">
<span class="m-text m-primary">Rūpaṁ rūpakkhandhoti?</span><br />
</p>
<p id="ya2p1p2c41p1">
<span class="m-text m-primary">Piyarūpaṁ sātarūpaṁ rūpaṁ, na rūpakkhandho. Rūpakkhandho rūpañceva rūpakkhandho ca.</span><br />
</p>
<p id="ya2p1p2c42p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c43p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c44p1">
<span class="m-text m-primary">Vedanā vedanākkhandhoti? Āmantā.</span><br />
</p>
<p id="ya2p1p2c45p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c46p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c47p1">
<span class="m-text m-primary">Vedanā vedanākkhandhoti? Āmantā.</span><br />
</p>
<p id="ya2p1p2c48p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c49p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c50p1">
<span class="m-text m-primary">Vedanā vedanākkhandhoti? Āmantā.</span><br />
</p>
<p id="ya2p1p2c51p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c52p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c53p1">
<span class="m-text m-primary">Vedanā vedanākkhandhoti? Āmantā.</span><br />
</p>
<p id="ya2p1p2c54p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c55p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c56p1">
<span class="m-text m-primary">Saññā saññākkhandhoti?</span><br />
</p>
<p id="ya2p1p2c57p1">
<span class="m-text m-primary">Diṭṭhisaññā saññā, na saññākkhandho. Saññākkhandho saññā ceva saññākkhandho ca.</span><br />
</p>
<p id="ya2p1p2c58p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c59p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c60p1">
<span class="m-text m-primary">Saññā saññākkhandhoti?</span><br />
</p>
<p id="ya2p1p2c61p1">
<span class="m-text m-primary">Diṭṭhisaññā saññā, na saññākkhandho. Saññākkhandho saññā ceva saññākkhandho ca.</span><br />
</p>
<p id="ya2p1p2c62p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c63p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c64p1">
<span class="m-text m-primary">Saññā saññākkhandhoti?</span><br />
</p>
<p id="ya2p1p2c65p1">
<span class="m-text m-primary">Diṭṭhisaññā saññā, na saññākkhandho. Saññākkhandho saññā ceva saññākkhandho ca.</span><br />
</p>
<p id="ya2p1p2c66p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c67p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c68p1">
<span class="m-text m-primary">Saññā saññākkhandhoti?</span><br />
</p>
<p id="ya2p1p2c69p1">
<span class="m-text m-primary">Diṭṭhisaññā saññā, na saññākkhandho. Saññākkhandho saññā ceva saññākkhandho ca.</span><br />
</p>
<p id="ya2p1p2c70p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c71p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c72p1">
<span class="m-text m-primary">Saṅkhārā saṅkhārakkhandhoti?</span><br />
</p>
<p id="ya2p1p2c73p1">
<span class="m-text m-primary">Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca.</span><br />
</p>
<p id="ya2p1p2c74p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c75p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c76p1">
<span class="m-text m-primary">Saṅkhārā saṅkhārakkhandhoti?</span><br />
</p>
<p id="ya2p1p2c77p1">
<span class="m-text m-primary">Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca.</span><br />
</p>
<p id="ya2p1p2c78p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c79p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c80p1">
<span class="m-text m-primary">Saṅkhārā saṅkhārakkhandhoti?</span><br />
</p>
<p id="ya2p1p2c81p1">
<span class="m-text m-primary">Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca.</span><br />
</p>
<p id="ya2p1p2c82p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c83p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c84p1">
<span class="m-text m-primary">Saṅkhārā saṅkhārakkhandhoti?</span><br />
</p>
<p id="ya2p1p2c85p1">
<span class="m-text m-primary">Saṅkhārakkhandhaṁ ṭhapetvā avasesā saṅkhārā, na saṅkhārakkhandho. Saṅkhārakkhandho saṅkhārā ceva saṅkhārakkhandho ca.</span><br />
</p>
<p id="ya2p1p2c86p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c87p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c88p1">
<span class="m-text m-primary">Viññāṇaṁ viññāṇakkhandhoti? Āmantā.</span><br />
</p>
<p id="ya2p1p2c89p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c90p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c91p1">
<span class="m-text m-primary">Viññāṇaṁ viññāṇakkhandhoti? Āmantā.</span><br />
</p>
<p id="ya2p1p2c92p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c93p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c94p1">
<span class="m-text m-primary">Viññāṇaṁ viññāṇakkhandhoti? Āmantā.</span><br />
</p>
<p id="ya2p1p2c95p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c96p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c97p1">
<span class="m-text m-primary">Viññāṇaṁ viññāṇakkhandhoti? Āmantā.</span><br />
</p>
<p id="ya2p1p2c98p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c99p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c100p0">
<span class="m-text m-primary">2.1.2.2.2. Paccanīka</span><br />
</p>
<p id="ya2p1p2c100p1">
<span class="m-text m-primary">Na rūpaṁ na rūpakkhandhoti? Āmantā.</span><br />
</p>
<p id="ya2p1p2c101p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c102p1">
<span class="m-text m-primary">Na rūpaṁ na rūpakkhandhoti? Āmantā.</span><br />
</p>
<p id="ya2p1p2c103p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c104p1">
<span class="m-text m-primary">Na rūpaṁ na rūpakkhandhoti? Āmantā.</span><br />
</p>
<p id="ya2p1p2c105p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c106p1">
<span class="m-text m-primary">Na rūpaṁ na rūpakkhandhoti? Āmantā.</span><br />
</p>
<p id="ya2p1p2c107p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c108p1">
<span class="m-text m-primary">Na vedanā na vedanākkhandhoti? Āmantā.</span><br />
</p>
<p id="ya2p1p2c109p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c110p1">
<span class="m-text m-primary">Na vedanā na vedanākkhandhoti? Āmantā.</span><br />
</p>
<p id="ya2p1p2c111p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c112p1">
<span class="m-text m-primary">Na vedanā na vedanākkhandhoti? Āmantā.</span><br />
</p>
<p id="ya2p1p2c113p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c114p1">
<span class="m-text m-primary">Na vedanā na vedanākkhandhoti? Āmantā.</span><br />
</p>
<p id="ya2p1p2c115p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c116p1">
<span class="m-text m-primary">Na saññā na saññākkhandhoti? Āmantā.</span><br />
</p>
<p id="ya2p1p2c117p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c118p1">
<span class="m-text m-primary">Na saññā na saññākkhandhoti? Āmantā.</span><br />
</p>
<p id="ya2p1p2c119p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c120p1">
<span class="m-text m-primary">Na saññā na saññākkhandhoti? Āmantā.</span><br />
</p>
<p id="ya2p1p2c121p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c122p1">
<span class="m-text m-primary">Na saññā na saññākkhandhoti? Āmantā.</span><br />
</p>
<p id="ya2p1p2c123p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c124p1">
<span class="m-text m-primary">Na saṅkhārā na saṅkhārakkhandhoti? Āmantā.</span><br />
</p>
<p id="ya2p1p2c125p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c126p1">
<span class="m-text m-primary">Na saṅkhārā na saṅkhārakkhandhoti? Āmantā.</span><br />
</p>
<p id="ya2p1p2c127p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c128p1">
<span class="m-text m-primary">Na saṅkhārā na saṅkhārakkhandhoti? Āmantā.</span><br />
</p>
<p id="ya2p1p2c129p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c130p1">
<span class="m-text m-primary">Na saṅkhārā na saṅkhārakkhandhoti? Āmantā.</span><br />
</p>
<p id="ya2p1p2c131p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c132p1">
<span class="m-text m-primary">Na viññāṇaṁ na viññāṇakkhandhoti? Āmantā.</span><br />
</p>
<p id="ya2p1p2c133p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c134p1">
<span class="m-text m-primary">Na viññāṇaṁ na viññāṇakkhandhoti? Āmantā.</span><br />
</p>
<p id="ya2p1p2c135p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c136p1">
<span class="m-text m-primary">Na viññāṇaṁ na viññāṇakkhandhoti? Āmantā.</span><br />
</p>
<p id="ya2p1p2c137p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c138p1">
<span class="m-text m-primary">Na viññāṇaṁ na viññāṇakkhandhoti? Āmantā.</span><br />
</p>
<p id="ya2p1p2c139p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c140p0p1">
<span class="m-text m-primary">2.1.2.3. Suddhakhandhavāra</span><br />
</p>
<p id="ya2p1p2c140p0p2">
<span class="m-text m-primary">2.1.2.3.1. Anuloma</span><br />
</p>
<p id="ya2p1p2c140p1">
<span class="m-text m-primary">Rūpaṁ khandhoti? Āmantā.</span><br />
</p>
<p id="ya2p1p2c141p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c142p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c143p1">
<span class="m-text m-primary">Vedanā khandhoti? Āmantā.</span><br />
</p>
<p id="ya2p1p2c144p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c145p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c146p1">
<span class="m-text m-primary">Saññā khandhoti? Āmantā.</span><br />
</p>
<p id="ya2p1p2c147p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c148p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c149p1">
<span class="m-text m-primary">Saṅkhārā khandhoti? Āmantā.</span><br />
</p>
<p id="ya2p1p2c150p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c151p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c152p1">
<span class="m-text m-primary">Viññāṇaṁ khandhoti? Āmantā.</span><br />
</p>
<p id="ya2p1p2c153p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c154p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c155p0">
<span class="m-text m-primary">2.1.2.3.2. Paccanīka</span><br />
</p>
<p id="ya2p1p2c155p1">
<span class="m-text m-primary">Na rūpaṁ na khandhoti?</span><br />
</p>
<p id="ya2p1p2c156p1">
<span class="m-text m-primary">Rūpaṁ ṭhapetvā avasesā khandhā na rūpaṁ, khandhā. Rūpañca khandhe ca ṭhapetvā avasesā na ceva rūpaṁ na ca khandhā.</span><br />
</p>
<p id="ya2p1p2c157p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c158p1">
<span class="m-text m-primary">Na vedanā na khandhoti?</span><br />
</p>
<p id="ya2p1p2c159p1">
<span class="m-text m-primary">Vedanaṁ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.</span><br />
</p>
<p id="ya2p1p2c160p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c161p1">
<span class="m-text m-primary">Na saññā na khandhoti?</span><br />
</p>
<p id="ya2p1p2c162p1">
<span class="m-text m-primary">Saññaṁ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.</span><br />
</p>
<p id="ya2p1p2c163p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c164p1">
<span class="m-text m-primary">Na saṅkhārā na khandhoti? Āmantā.</span><br />
</p>
<p id="ya2p1p2c165p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c166p1">
<span class="m-text m-primary">Na viññāṇaṁ na khandhoti?</span><br />
</p>
<p id="ya2p1p2c167p1">
<span class="m-text m-primary">Viññāṇaṁ ṭhapetvā avasesā khandhā na viññāṇaṁ, khandhā. Viññāṇañca khandhe ca ṭhapetvā avasesā na ceva viññāṇaṁ na ca khandhā.</span><br />
</p>
<p id="ya2p1p2c168p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c169p0p1">
<span class="m-text m-primary">2.1.2.4. Suddhakhandhamūlacakkavāra</span><br />
</p>
<p id="ya2p1p2c169p0p2">
<span class="m-text m-primary">2.1.2.4.1. Anuloma</span><br />
</p>
<p id="ya2p1p2c169p1">
<span class="m-text m-primary">Rūpaṁ khandhoti? Āmantā.</span><br />
</p>
<p id="ya2p1p2c170p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c171p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c172p1">
<span class="m-text m-primary">Rūpaṁ khandhoti? Āmantā.</span><br />
</p>
<p id="ya2p1p2c173p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c174p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c175p1">
<span class="m-text m-primary">Rūpaṁ khandhoti? Āmantā.</span><br />
</p>
<p id="ya2p1p2c176p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c177p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c178p1">
<span class="m-text m-primary">Rūpaṁ khandhoti? Āmantā.</span><br />
</p>
<p id="ya2p1p2c179p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c180p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c181p1">
<span class="m-text m-primary">Vedanā khandhoti? Āmantā.</span><br />
</p>
<p id="ya2p1p2c182p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c183p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c184p1">
<span class="m-text m-primary">Vedanā khandhoti? Āmantā.</span><br />
</p>
<p id="ya2p1p2c185p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c186p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c187p1">
<span class="m-text m-primary">Vedanā khandhoti? Āmantā.</span><br />
</p>
<p id="ya2p1p2c188p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c189p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c190p1">
<span class="m-text m-primary">Vedanā khandhoti? Āmantā.</span><br />
</p>
<p id="ya2p1p2c191p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c192p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c193p1">
<span class="m-text m-primary">Saññā khandhoti? Āmantā.</span><br />
</p>
<p id="ya2p1p2c194p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c195p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c196p1">
<span class="m-text m-primary">Saññā khandhoti? Āmantā.</span><br />
</p>
<p id="ya2p1p2c197p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c198p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c199p1">
<span class="m-text m-primary">Saññā khandhoti? Āmantā.</span><br />
</p>
<p id="ya2p1p2c200p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c201p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c202p1">
<span class="m-text m-primary">Saññā khandhoti? Āmantā.</span><br />
</p>
<p id="ya2p1p2c203p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c204p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c205p1">
<span class="m-text m-primary">Saṅkhārā khandhoti? Āmantā.</span><br />
</p>
<p id="ya2p1p2c206p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c207p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c208p1">
<span class="m-text m-primary">Saṅkhārā khandhoti? Āmantā.</span><br />
</p>
<p id="ya2p1p2c209p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c210p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c211p1">
<span class="m-text m-primary">Saṅkhārā khandhoti? Āmantā.</span><br />
</p>
<p id="ya2p1p2c212p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c213p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c214p1">
<span class="m-text m-primary">Saṅkhārā khandhoti? Āmantā.</span><br />
</p>
<p id="ya2p1p2c215p1">
<span class="m-text m-primary">Khandhā viññāṇakkhandhoti?</span><br />
</p>
<p id="ya2p1p2c216p1">
<span class="m-text m-primary">Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.</span><br />
</p>
<p id="ya2p1p2c217p1">
<span class="m-text m-primary">Viññāṇaṁ khandhoti? Āmantā.</span><br />
</p>
<p id="ya2p1p2c218p1">
<span class="m-text m-primary">Khandhā rūpakkhandhoti?</span><br />
</p>
<p id="ya2p1p2c219p1">
<span class="m-text m-primary">Rūpakkhandho khandho ceva rūpakkhandho ca. Avasesā khandhā na rūpakkhandho.</span><br />
</p>
<p id="ya2p1p2c220p1">
<span class="m-text m-primary">Viññāṇaṁ khandhoti? Āmantā.</span><br />
</p>
<p id="ya2p1p2c221p1">
<span class="m-text m-primary">Khandhā vedanākkhandhoti?</span><br />
</p>
<p id="ya2p1p2c222p1">
<span class="m-text m-primary">Vedanākkhandho khandho ceva vedanākkhandho ca. Avasesā khandhā na vedanākkhandho.</span><br />
</p>
<p id="ya2p1p2c223p1">
<span class="m-text m-primary">Viññāṇaṁ khandhoti?</span><br />
</p>
<p id="ya2p1p2c224p1">
<span class="m-text m-primary">Āmantā.</span><br />
</p>
<p id="ya2p1p2c225p1">
<span class="m-text m-primary">Khandhā saññākkhandhoti?</span><br />
</p>
<p id="ya2p1p2c226p1">
<span class="m-text m-primary">Saññākkhandho khandho ceva saññākkhandho ca. Avasesā khandhā na saññākkhandho.</span><br />
</p>
<p id="ya2p1p2c227p1">
<span class="m-text m-primary">Viññāṇaṁ khandhoti? Āmantā.</span><br />
</p>
<p id="ya2p1p2c228p1">
<span class="m-text m-primary">Khandhā saṅkhārakkhandhoti?</span><br />
</p>
<p id="ya2p1p2c229p1">
<span class="m-text m-primary">Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.</span><br />
</p>
<p id="ya2p1p2c230p0">
<span class="m-text m-primary">2.1.2.4.2. Paccanīka</span><br />
</p>
<p id="ya2p1p2c230p1">
<span class="m-text m-primary">Na rūpaṁ na khandhoti?</span><br />
</p>
<p id="ya2p1p2c231p1">
<span class="m-text m-primary">Rūpaṁ ṭhapetvā avasesā khandhā na rūpaṁ, khandhā. Rūpañca khandhe ca ṭhapetvā avasesā na ceva rūpaṁ na ca khandhā.</span><br />
</p>
<p id="ya2p1p2c232p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c233p1">
<span class="m-text m-primary">Na rūpaṁ na khandhoti?</span><br />
</p>
<p id="ya2p1p2c234p1">
<span class="m-text m-primary">Rūpaṁ ṭhapetvā avasesā khandhā na rūpaṁ, khandhā. Rūpañca khandhe ca ṭhapetvā avasesā na ceva rūpaṁ na ca khandhā.</span><br />
</p>
<p id="ya2p1p2c235p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c236p1">
<span class="m-text m-primary">Na rūpaṁ na khandhoti?</span><br />
</p>
<p id="ya2p1p2c237p1">
<span class="m-text m-primary">Rūpaṁ ṭhapetvā avasesā khandhā na rūpaṁ, khandhā. Rūpañca khandhe ca ṭhapetvā avasesā na ceva rūpaṁ na ca khandhā.</span><br />
</p>
<p id="ya2p1p2c238p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c239p1">
<span class="m-text m-primary">Na rūpaṁ na khandhoti?</span><br />
</p>
<p id="ya2p1p2c240p1">
<span class="m-text m-primary">Rūpaṁ ṭhapetvā avasesā khandhā na rūpaṁ, khandhā. Rūpañca khandhe ca ṭhapetvā avasesā na ceva rūpaṁ na ca khandhā.</span><br />
</p>
<p id="ya2p1p2c241p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c242p1">
<span class="m-text m-primary">Na vedanā na khandhoti?</span><br />
</p>
<p id="ya2p1p2c243p1">
<span class="m-text m-primary">Vedanaṁ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.</span><br />
</p>
<p id="ya2p1p2c244p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c245p1">
<span class="m-text m-primary">Na vedanā na khandhoti?</span><br />
</p>
<p id="ya2p1p2c246p1">
<span class="m-text m-primary">Vedanaṁ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.</span><br />
</p>
<p id="ya2p1p2c247p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c248p1">
<span class="m-text m-primary">Na vedanā na khandhoti?</span><br />
</p>
<p id="ya2p1p2c249p1">
<span class="m-text m-primary">Vedanaṁ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.</span><br />
</p>
<p id="ya2p1p2c250p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c251p1">
<span class="m-text m-primary">Na vedanā na khandhoti?</span><br />
</p>
<p id="ya2p1p2c252p1">
<span class="m-text m-primary">Vedanaṁ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.</span><br />
</p>
<p id="ya2p1p2c253p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c254p1">
<span class="m-text m-primary">Na saññā na khandhoti?</span><br />
</p>
<p id="ya2p1p2c255p1">
<span class="m-text m-primary">Saññaṁ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.</span><br />
</p>
<p id="ya2p1p2c256p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c257p1">
<span class="m-text m-primary">Na saññā na khandhoti?</span><br />
</p>
<p id="ya2p1p2c258p1">
<span class="m-text m-primary">Saññaṁ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.</span><br />
</p>
<p id="ya2p1p2c259p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c260p1">
<span class="m-text m-primary">Na saññā na khandhoti?</span><br />
</p>
<p id="ya2p1p2c261p1">
<span class="m-text m-primary">Saññaṁ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.</span><br />
</p>
<p id="ya2p1p2c262p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c263p1">
<span class="m-text m-primary">Na saññā na khandhoti?</span><br />
</p>
<p id="ya2p1p2c264p1">
<span class="m-text m-primary">Saññaṁ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.</span><br />
</p>
<p id="ya2p1p2c265p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c266p1">
<span class="m-text m-primary">Na saṅkhārā na khandhoti? Āmantā.</span><br />
</p>
<p id="ya2p1p2c267p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c268p1">
<span class="m-text m-primary">Na saṅkhārā na khandhoti? Āmantā.</span><br />
</p>
<p id="ya2p1p2c269p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c270p1">
<span class="m-text m-primary">Na saṅkhārā na khandhoti? Āmantā.</span><br />
</p>
<p id="ya2p1p2c271p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c272p1">
<span class="m-text m-primary">Na saṅkhārā na khandhoti? Āmantā.</span><br />
</p>
<p id="ya2p1p2c273p1">
<span class="m-text m-primary">Na khandhā na viññāṇakkhandhoti? Āmantā.</span><br />
</p>
<p id="ya2p1p2c274p1">
<span class="m-text m-primary">Na viññāṇaṁ na khandhoti?</span><br />
</p>
<p id="ya2p1p2c275p1">
<span class="m-text m-primary">Viññāṇaṁ ṭhapetvā avasesā khandhā na viññāṇaṁ, khandhā. Viññāṇañca khandhe ca ṭhapetvā avasesā na ceva viññāṇaṁ na ca khandhā.</span><br />
</p>
<p id="ya2p1p2c276p1">
<span class="m-text m-primary">Na khandhā na rūpakkhandhoti? Āmantā.</span><br />
</p>
<p id="ya2p1p2c277p1">
<span class="m-text m-primary">Na viññāṇaṁ na khandhoti?</span><br />
</p>
<p id="ya2p1p2c278p1">
<span class="m-text m-primary">Viññāṇaṁ ṭhapetvā avasesā khandhā na viññāṇaṁ, khandhā. Viññāṇañca khandhe ca ṭhapetvā avasesā na ceva viññāṇaṁ na ca khandhā.</span><br />
</p>
<p id="ya2p1p2c279p1">
<span class="m-text m-primary">Na khandhā na vedanākkhandhoti? Āmantā.</span><br />
</p>
<p id="ya2p1p2c280p1">
<span class="m-text m-primary">Na viññāṇaṁ na khandhoti?</span><br />
</p>
<p id="ya2p1p2c281p1">
<span class="m-text m-primary">Viññāṇaṁ ṭhapetvā avasesā khandhā na viññāṇaṁ, khandhā. Viññāṇañca khandhe ca ṭhapetvā avasesā na ceva viññāṇaṁ na ca khandhā.</span><br />
</p>
<p id="ya2p1p2c282p1">
<span class="m-text m-primary">Na khandhā na saññākkhandhoti? Āmantā.</span><br />
</p>
<p id="ya2p1p2c283p1">
<span class="m-text m-primary">Na viññāṇaṁ na khandhoti?</span><br />
</p>
<p id="ya2p1p2c284p1">
<span class="m-text m-primary">Viññāṇaṁ ṭhapetvā avasesā khandhā na viññāṇaṁ, khandhā. Viññāṇañca khandhe ca ṭhapetvā avasesā na ceva viññāṇaṁ na ca khandhā.</span><br />
</p>
<p id="ya2p1p2c285p1">
<span class="m-text m-primary">Na khandhā na saṅkhārakkhandhoti? Āmantā.</span><br />
</p>
<p id="ya2p1p2c286p1">
<span class="m-text m-primary">Paṇṇattiniddesavāro.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>