<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 151 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0151.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 151
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0150.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0152.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 151</span></p>
<section id="pindapataparisuddhisutta">
<span id="mn151c0p2"></span><h2><span class="pali m-text">Piṇḍapātapārisuddhisutta</span></h2>
<p><span class="sujato m-text">The Purification of Alms</span></p>
<p id="mn151c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn151c1p2">
<span class="pali m-text">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="sujato m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="mn151c1p3">
<span class="pali m-text">Atha kho āyasmā sāriputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:</span><br />
<span class="sujato m-text">Then in the late afternoon, Sāriputta came out of retreat and went to the Buddha. He bowed and sat down to one side. The Buddha said to him,</span><br />
</p>
<p id="mn151c2p1">
<span class="pali m-text">“Vippasannāni kho te, sāriputta, indriyāni, parisuddho chavivaṇṇo pariyodāto.</span><br />
<span class="sujato m-text">“Sāriputta, your faculties are so very clear, and your complexion is pure and bright.</span><br />
</p>
<p id="mn151c2p2">
<span class="pali m-text">Katamena kho tvaṁ, sāriputta, vihārena etarahi bahulaṁ viharasī”ti?</span><br />
<span class="sujato m-text">What kind of meditation are you usually practicing these days?”</span><br />
</p>
<p id="mn151c2p3">
<span class="pali m-text">“Suññatāvihārena kho ahaṁ, bhante, etarahi bahulaṁ viharāmī”ti.</span><br />
<span class="sujato m-text">“Sir, these days I usually practice the meditation on emptiness.”</span><br />
</p>
<p id="mn151c2p4">
<span class="pali m-text">“Sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="mn151c2p5">
<span class="pali m-text">Mahāpurisavihārena kira tvaṁ, sāriputta, etarahi bahulaṁ viharasi.</span><br />
<span class="sujato m-text">It seems you usually practice the meditation of a great man.</span><br />
</p>
<p id="mn151c2p6">
<span class="pali m-text">Mahāpurisavihāro eso, sāriputta, yadidaṁ—</span><br />
<span class="sujato m-text">For emptiness is the meditation of a great man.</span><br />
</p>
<p id="mn151c2p7">
<span class="pali m-text">suññatā.</span><br />
</p>
<p id="mn151c3p1">
<span class="pali m-text">Tasmātiha, sāriputta, bhikkhu sace ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="mn151c3p2">
<span class="pali m-text">‘suññatāvihārena bahulaṁ vihareyyan’ti, tena, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">‘May I usually practice the meditation on emptiness.’ So they should reflect:</span><br />
</p>
<p id="mn151c3p3">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi nu kho me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti?</span><br />
<span class="sujato m-text">‘Along the path that I went for alms, or in the place I wandered for alms, or along the path that I returned from alms, was there any desire or greed or hate or delusion or repulsion in my heart for sights known by the eye?’</span><br />
</p>
<p id="mn151c3p4">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c3p5">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ.</span><br />
<span class="sujato m-text">there was such desire or greed or hate or delusion or repulsion in their heart, they should make an effort to give up those unskillful qualities.</span><br />
</p>
<p id="mn151c3p6">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c3p7">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, natthi me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">there was no such desire or greed or hate or delusion or repulsion in their heart, they should meditate with rapture and joy, training day and night in skillful qualities.</span><br />
</p>
<p id="mn151c4-8p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c4-8p2">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi nu kho me tattha sotaviññeyyesu saddesu …pe…</span><br />
<span class="sujato m-text">‘Along the path that I went for alms, or in the place I wandered for alms, or along the path that I returned from alms, was there any desire or greed or hate or delusion or repulsion in my heart for sounds known by the ear …</span><br />
</p>
<p id="mn151c4-8p3">
<span class="pali m-text">ghānaviññeyyesu gandhesu …</span><br />
<span class="sujato m-text">smells known by the nose …</span><br />
</p>
<p id="mn151c4-8p4">
<span class="pali m-text">jivhāviññeyyesu rasesu …</span><br />
<span class="sujato m-text">tastes known by the tongue …</span><br />
</p>
<p id="mn151c4-8p5">
<span class="pali m-text">kāyaviññeyyesu phoṭṭhabbesu …</span><br />
<span class="sujato m-text">touches known by the body …</span><br />
</p>
<p id="mn151c4-8p6">
<span class="pali m-text">manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti?</span><br />
<span class="sujato m-text">thoughts known by the mind?’</span><br />
</p>
<p id="mn151c4-8p7">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c4-8p8">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi me tattha manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ.</span><br />
<span class="sujato m-text">there was such desire or greed or hate or delusion or repulsion in their heart, they should make an effort to give up those unskillful qualities.</span><br />
</p>
<p id="mn151c4-8p9">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c4-8p10">
<span class="pali m-text">‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, natthi me tattha manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">there was no such desire or greed or hate or delusion or repulsion in their heart, they should meditate with rapture and joy, training day and night in skillful qualities.</span><br />
</p>
<p id="mn151c9p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c9p2">
<span class="pali m-text">‘pahīnā nu kho me pañca kāmaguṇā’ti?</span><br />
<span class="sujato m-text">‘Have I given up the five kinds of sensual stimulation?’</span><br />
</p>
<p id="mn151c9p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c9p4">
<span class="pali m-text">‘appahīnā kho me pañca kāmaguṇā’ti, tena, sāriputta, bhikkhunā pañcannaṁ kāmaguṇānaṁ pahānāya vāyamitabbaṁ.</span><br />
<span class="sujato m-text">they have not given them up, they should make an effort to do so.</span><br />
</p>
<p id="mn151c9p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c9p6">
<span class="pali m-text">‘pahīnā kho me pañca kāmaguṇā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have given them up, they should meditate with rapture and joy, training day and night in skillful qualities.</span><br />
</p>
<p id="mn151c10p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c10p2">
<span class="pali m-text">‘pahīnā nu kho me pañca nīvaraṇā’ti?</span><br />
<span class="sujato m-text">‘Have I given up the five hindrances?’</span><br />
</p>
<p id="mn151c10p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c10p4">
<span class="pali m-text">‘appahīnā kho me pañca nīvaraṇā’ti, tena, sāriputta, bhikkhunā pañcannaṁ nīvaraṇānaṁ pahānāya vāyamitabbaṁ.</span><br />
<span class="sujato m-text">they have not given them up, they should make an effort to do so.</span><br />
</p>
<p id="mn151c10p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c10p6">
<span class="pali m-text">‘pahīnā kho me pañca nīvaraṇā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have given them up, they should meditate with rapture and joy, training day and night in skillful qualities.</span><br />
</p>
<p id="mn151c11p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c11p2">
<span class="pali m-text">‘pariññātā nu kho me pañcupādānakkhandhā’ti?</span><br />
<span class="sujato m-text">‘Have I completely understood the five grasping aggregates?’</span><br />
</p>
<p id="mn151c11p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c11p4">
<span class="pali m-text">‘apariññātā kho me pañcupādānakkhandhā’ti, tena, sāriputta, bhikkhunā pañcannaṁ upādānakkhandhānaṁ pariññāya vāyamitabbaṁ.</span><br />
<span class="sujato m-text">they have not completely understood them, they should make an effort to do so.</span><br />
</p>
<p id="mn151c11p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c11p6">
<span class="pali m-text">‘pariññātā kho me pañcupādānakkhandhā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have completely understood them, they should meditate with rapture and joy, training day and night in skillful qualities.</span><br />
</p>
<p id="mn151c12p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c12p2">
<span class="pali m-text">‘bhāvitā nu kho me cattāro satipaṭṭhānā’ti?</span><br />
<span class="sujato m-text">‘Have I developed the four kinds of mindfulness meditation?’</span><br />
</p>
<p id="mn151c12p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c12p4">
<span class="pali m-text">‘abhāvitā kho me cattāro satipaṭṭhānā’ti, tena, sāriputta, bhikkhunā catunnaṁ satipaṭṭhānānaṁ bhāvanāya vāyamitabbaṁ.</span><br />
<span class="sujato m-text">they haven’t developed them, they should make an effort to do so.</span><br />
</p>
<p id="mn151c12p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c12p6">
<span class="pali m-text">‘bhāvitā kho me cattāro satipaṭṭhānā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have developed them, they should meditate with rapture and joy, training day and night in skillful qualities.</span><br />
</p>
<p id="mn151c13p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c13p2">
<span class="pali m-text">‘bhāvitā nu kho me cattāro sammappadhānā’ti?</span><br />
<span class="sujato m-text">‘Have I developed the four right efforts …</span><br />
</p>
<p id="mn151c13p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c13p4">
<span class="pali m-text">‘abhāvitā kho me cattāro sammappadhānā’ti, tena, sāriputta, bhikkhunā catunnaṁ sammappadhānānaṁ bhāvanāya vāyamitabbaṁ.</span><br />
</p>
<p id="mn151c13p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c13p6">
<span class="pali m-text">‘bhāvitā kho me cattāro sammappadhānā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
</p>
<p id="mn151c14p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
</p>
<p id="mn151c14p2">
<span class="pali m-text">‘bhāvitā nu kho me cattāro iddhipādā’ti?</span><br />
<span class="sujato m-text">the four bases of psychic power …</span><br />
</p>
<p id="mn151c14p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c14p4">
<span class="pali m-text">‘abhāvitā kho me cattāro iddhipādā’ti, tena, sāriputta, bhikkhunā catunnaṁ iddhipādānaṁ bhāvanāya vāyamitabbaṁ.</span><br />
</p>
<p id="mn151c14p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c14p6">
<span class="pali m-text">‘bhāvitā kho me cattāro iddhipādā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
</p>
<p id="mn151c15p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
</p>
<p id="mn151c15p2">
<span class="pali m-text">‘bhāvitāni nu kho me pañcindriyānī’ti?</span><br />
<span class="sujato m-text">the five faculties …</span><br />
</p>
<p id="mn151c15p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c15p4">
<span class="pali m-text">‘abhāvitāni kho me pañcindriyānī’ti, tena, sāriputta, bhikkhunā pañcannaṁ indriyānaṁ bhāvanāya vāyamitabbaṁ.</span><br />
</p>
<p id="mn151c15p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c15p6">
<span class="pali m-text">‘bhāvitāni kho me pañcindriyānī’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
</p>
<p id="mn151c16p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
</p>
<p id="mn151c16p2">
<span class="pali m-text">‘bhāvitāni nu kho me pañca balānī’ti?</span><br />
<span class="sujato m-text">the five powers …</span><br />
</p>
<p id="mn151c16p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c16p4">
<span class="pali m-text">‘abhāvitāni kho me pañca balānī’ti, tena, sāriputta, bhikkhunā pañcannaṁ balānaṁ bhāvanāya vāyamitabbaṁ.</span><br />
</p>
<p id="mn151c16p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c16p6">
<span class="pali m-text">‘bhāvitāni kho me pañca balānī’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
</p>
<p id="mn151c17p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
</p>
<p id="mn151c17p2">
<span class="pali m-text">‘bhāvitā nu kho me satta bojjhaṅgā’ti?</span><br />
<span class="sujato m-text">the seven awakening factors …</span><br />
</p>
<p id="mn151c17p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c17p4">
<span class="pali m-text">‘abhāvitā kho me satta bojjhaṅgā’ti, tena, sāriputta, bhikkhunā sattannaṁ bojjhaṅgānaṁ bhāvanāya vāyamitabbaṁ.</span><br />
</p>
<p id="mn151c17p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
</p>
<p id="mn151c17p6">
<span class="pali m-text">‘bhāvitā kho me satta bojjhaṅgā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
</p>
<p id="mn151c18p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
</p>
<p id="mn151c18p2">
<span class="pali m-text">‘bhāvito nu kho me ariyo aṭṭhaṅgiko maggo’ti?</span><br />
<span class="sujato m-text">the noble eightfold path?’</span><br />
</p>
<p id="mn151c18p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c18p4">
<span class="pali m-text">‘abhāvito kho me ariyo aṭṭhaṅgiko maggo’ti, tena, sāriputta, bhikkhunā ariyassa aṭṭhaṅgikassa maggassa bhāvanāya vāyamitabbaṁ.</span><br />
<span class="sujato m-text">they haven’t developed it, they should make an effort to do so.</span><br />
</p>
<p id="mn151c18p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c18p6">
<span class="pali m-text">‘bhāvito kho me ariyo aṭṭhaṅgiko maggo’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have developed it, they should meditate with rapture and joy, training day and night in skillful qualities.</span><br />
</p>
<p id="mn151c19p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c19p2">
<span class="pali m-text">‘bhāvitā nu kho me samatho ca vipassanā cā’ti?</span><br />
<span class="sujato m-text">‘Have I developed serenity and discernment?’</span><br />
</p>
<p id="mn151c19p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c19p4">
<span class="pali m-text">‘abhāvitā kho me samatho ca vipassanā cā’ti, tena, sāriputta, bhikkhunā samathavipassanānaṁ bhāvanāya vāyamitabbaṁ.</span><br />
<span class="sujato m-text">they haven’t developed them, they should make an effort to do so.</span><br />
</p>
<p id="mn151c19p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c19p6">
<span class="pali m-text">‘bhāvitā kho me samatho ca vipassanā cā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have developed them, they should meditate with rapture and joy, training day and night in skillful qualities.</span><br />
</p>
<p id="mn151c20p1">
<span class="pali m-text">Puna caparaṁ, sāriputta, bhikkhunā iti paṭisañcikkhitabbaṁ:</span><br />
<span class="sujato m-text">Furthermore, a mendicant should reflect:</span><br />
</p>
<p id="mn151c20p2">
<span class="pali m-text">‘sacchikatā nu kho me vijjā ca vimutti cā’ti?</span><br />
<span class="sujato m-text">‘Have I realized knowledge and freedom?’</span><br />
</p>
<p id="mn151c20p3">
<span class="pali m-text">Sace, sāriputta, bhikkhu paccavekkhamāno evaṁ jānāti:</span><br />
<span class="sujato m-text">Suppose that, upon checking, a mendicant knows that</span><br />
</p>
<p id="mn151c20p4">
<span class="pali m-text">‘asacchikatā kho me vijjā ca vimutti cā’ti, tena, sāriputta, bhikkhunā vijjāya vimuttiyā sacchikiriyāya vāyamitabbaṁ.</span><br />
<span class="sujato m-text">they haven’t realized them, they should make an effort to do so.</span><br />
</p>
<p id="mn151c20p5">
<span class="pali m-text">Sace pana, sāriputta, bhikkhu paccavekkhamāno evaṁ jānāti:</span><br />
<span class="sujato m-text">But suppose that, upon checking, a mendicant knows that</span><br />
</p>
<p id="mn151c20p6">
<span class="pali m-text">‘sacchikatā kho me vijjā ca vimutti cā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu.</span><br />
<span class="sujato m-text">they have realized them, they should meditate with rapture and joy, training day and night in skillful qualities.</span><br />
</p>
<p id="mn151c21p1">
<span class="pali m-text">Ye hi keci, sāriputta, atītamaddhānaṁ samaṇā vā brāhmaṇā vā piṇḍapātaṁ parisodhesuṁ, sabbe te evameva paccavekkhitvā paccavekkhitvā piṇḍapātaṁ parisodhesuṁ.</span><br />
<span class="sujato m-text">Whether in the past, future, or present, all those who purify their almsfood do so by continually checking in this way.</span><br />
</p>
<p id="mn151c21p2">
<span class="pali m-text">Yepi hi keci, sāriputta, anāgatamaddhānaṁ samaṇā vā brāhmaṇā vā piṇḍapātaṁ parisodhessanti, sabbe te evameva paccavekkhitvā paccavekkhitvā piṇḍapātaṁ parisodhessanti.</span><br />
</p>
<p id="mn151c21p3">
<span class="pali m-text">Yepi hi keci, sāriputta, etarahi samaṇā vā brāhmaṇā vā piṇḍapātaṁ parisodhenti, sabbe te evameva paccavekkhitvā paccavekkhitvā piṇḍapātaṁ parisodhenti.</span><br />
</p>
<p id="mn151c21p4">
<span class="pali m-text">Tasmātiha, sāriputta, ‘paccavekkhitvā paccavekkhitvā piṇḍapātaṁ parisodhessāmā’ti—</span><br />
<span class="sujato m-text">So, Sāriputta, you should all train like this: ‘We shall purify our almsfood by continually checking.’”</span><br />
</p>
<p id="mn151c21p5">
<span class="pali m-text">evañhi vo, sāriputta, sikkhitabban”ti.</span><br />
</p>
<p id="mn151c21p6">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn151c21p7">
<span class="pali m-text">Attamano āyasmā sāriputto bhagavato bhāsitaṁ abhinandīti.</span><br />
<span class="sujato m-text">Satisfied, Venerable Sāriputta was happy with what the Buddha said.</span><br />
</p>
<p id="mn151c21p8">
<span class="pali m-text">Piṇḍapātapārisuddhisuttaṁ niṭṭhitaṁ navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0150.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0152.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>