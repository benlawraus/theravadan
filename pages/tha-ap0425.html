<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0425.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0424.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0426.html">Next</a></div>
</div>
<p id="tha-ap425c0p2">
<span class="pali m-text">Sakiṁsammajjakavagga</span><br />
</p>
<section id="ekasanadayakattheraapadana">
<span id="tha-ap425c0p3"></span><h2><span class="pali m-text">3. Ekāsanadāyakattheraapadāna</span></h2>
<p id="tha-ap425c1p1">
<span class="pali m-text">“Himavantassāvidūre,</span><br />
</p>
<p id="tha-ap425c1p2">
<span class="pali m-text">gosito nāma pabbato;</span><br />
</p>
<p id="tha-ap425c1p3">
<span class="pali m-text">Assamo sukato mayhaṁ,</span><br />
</p>
<p id="tha-ap425c1p4">
<span class="pali m-text">paṇṇasālā sumāpitā.</span><br />
</p>
<p id="tha-ap425c2p1">
<span class="pali m-text">Nārado nāma nāmena,</span><br />
</p>
<p id="tha-ap425c2p2">
<span class="pali m-text">kassapo iti maṁ vidū;</span><br />
</p>
<p id="tha-ap425c2p3">
<span class="pali m-text">Suddhimaggaṁ gavesanto,</span><br />
</p>
<p id="tha-ap425c2p4">
<span class="pali m-text">vasāmi gosite tadā.</span><br />
</p>
<p id="tha-ap425c3p1">
<span class="pali m-text">Padumuttaro nāma jino,</span><br />
</p>
<p id="tha-ap425c3p2">
<span class="pali m-text">sabbadhammāna pāragū;</span><br />
</p>
<p id="tha-ap425c3p3">
<span class="pali m-text">Vivekakāmo sambuddho,</span><br />
</p>
<p id="tha-ap425c3p4">
<span class="pali m-text">agañchi anilañjasā.</span><br />
</p>
<p id="tha-ap425c4p1">
<span class="pali m-text">Vanagge gacchamānassa,</span><br />
</p>
<p id="tha-ap425c4p2">
<span class="pali m-text">disvā raṁsiṁ mahesino;</span><br />
</p>
<p id="tha-ap425c4p3">
<span class="pali m-text">Kaṭṭhamañcaṁ paññāpetvā,</span><br />
</p>
<p id="tha-ap425c4p4">
<span class="pali m-text">ajinañca apatthariṁ.</span><br />
</p>
<p id="tha-ap425c5p1">
<span class="pali m-text">Āsanaṁ paññapetvāna,</span><br />
</p>
<p id="tha-ap425c5p2">
<span class="pali m-text">sire katvāna añjaliṁ;</span><br />
</p>
<p id="tha-ap425c5p3">
<span class="pali m-text">Somanassaṁ paveditvā,</span><br />
</p>
<p id="tha-ap425c5p4">
<span class="pali m-text">idaṁ vacanamabraviṁ.</span><br />
</p>
<p id="tha-ap425c6p1">
<span class="pali m-text">‘Sallakatto mahāvīra,</span><br />
</p>
<p id="tha-ap425c6p2">
<span class="pali m-text">āturānaṁ tikicchako;</span><br />
</p>
<p id="tha-ap425c6p3">
<span class="pali m-text">Mamaṁ rogaparetassa,</span><br />
</p>
<p id="tha-ap425c6p4">
<span class="pali m-text">tikicchaṁ dehi nāyaka.</span><br />
</p>
<p id="tha-ap425c7p1">
<span class="pali m-text">Kallatthikā ye passanti,</span><br />
</p>
<p id="tha-ap425c7p2">
<span class="pali m-text">buddhaseṭṭha tuvaṁ mune;</span><br />
</p>
<p id="tha-ap425c7p3">
<span class="pali m-text">Dhuvatthasiddhiṁ papponti,</span><br />
</p>
<p id="tha-ap425c7p4">
<span class="pali m-text">etesaṁ ajaro bhave.</span><br />
</p>
<p id="tha-ap425c8p1">
<span class="pali m-text">Na me deyyadhammo atthi,</span><br />
</p>
<p id="tha-ap425c8p2">
<span class="pali m-text">pavattaphalabhojihaṁ;</span><br />
</p>
<p id="tha-ap425c8p3">
<span class="pali m-text">Idaṁ me āsanaṁ atthi,</span><br />
</p>
<p id="tha-ap425c8p4">
<span class="pali m-text">nisīda kaṭṭhamañcake’.</span><br />
</p>
<p id="tha-ap425c9p1">
<span class="pali m-text">Nisīdi tattha bhagavā,</span><br />
</p>
<p id="tha-ap425c9p2">
<span class="pali m-text">asambhītova kesarī;</span><br />
</p>
<p id="tha-ap425c9p3">
<span class="pali m-text">Muhuttaṁ vītināmetvā,</span><br />
</p>
<p id="tha-ap425c9p4">
<span class="pali m-text">idaṁ vacanamabravi.</span><br />
</p>
<p id="tha-ap425c10p1">
<span class="pali m-text">‘Vissattho hohi mā bhāyi,</span><br />
</p>
<p id="tha-ap425c10p2">
<span class="pali m-text">laddho jotiraso tayā;</span><br />
</p>
<p id="tha-ap425c10p3">
<span class="pali m-text">Yaṁ tuyhaṁ patthitaṁ sabbaṁ,</span><br />
</p>
<p id="tha-ap425c10p4">
<span class="pali m-text">paripūrissatināgate.</span><br />
</p>
<p id="tha-ap425c11p1">
<span class="pali m-text">Na moghaṁ taṁ kataṁ tuyhaṁ,</span><br />
</p>
<p id="tha-ap425c11p2">
<span class="pali m-text">puññakkhette anuttare;</span><br />
</p>
<p id="tha-ap425c11p3">
<span class="pali m-text">Sakkā uddharituṁ attā,</span><br />
</p>
<p id="tha-ap425c11p4">
<span class="pali m-text">yassa cittaṁ paṇīhitaṁ.</span><br />
</p>
<p id="tha-ap425c12p1">
<span class="pali m-text">Imināsanadānena,</span><br />
</p>
<p id="tha-ap425c12p2">
<span class="pali m-text">cetanāpaṇidhīhi ca;</span><br />
</p>
<p id="tha-ap425c12p3">
<span class="pali m-text">Kappasatasahassāni,</span><br />
</p>
<p id="tha-ap425c12p4">
<span class="pali m-text">vinipātaṁ na gacchasi.</span><br />
</p>
<p id="tha-ap425c13p1">
<span class="pali m-text">Paññāsakkhattuṁ devindo,</span><br />
</p>
<p id="tha-ap425c13p2">
<span class="pali m-text">devarajjaṁ karissasi;</span><br />
</p>
<p id="tha-ap425c13p3">
<span class="pali m-text">Asītikkhattuṁ rājā ca,</span><br />
</p>
<p id="tha-ap425c13p4">
<span class="pali m-text">cakkavattī bhavissasi.</span><br />
</p>
<p id="tha-ap425c14p1">
<span class="pali m-text">Padesarajjaṁ vipulaṁ,</span><br />
</p>
<p id="tha-ap425c14p2">
<span class="pali m-text">gaṇanāto asaṅkhiyaṁ;</span><br />
</p>
<p id="tha-ap425c14p3">
<span class="pali m-text">Sabbattha sukhito hutvā,</span><br />
</p>
<p id="tha-ap425c14p4">
<span class="pali m-text">saṁsāre saṁsarissasi’.</span><br />
</p>
<p id="tha-ap425c15p1">
<span class="pali m-text">Idaṁ vatvāna sambuddho,</span><br />
</p>
<p id="tha-ap425c15p2">
<span class="pali m-text">jalajuttamanāmako;</span><br />
</p>
<p id="tha-ap425c15p3">
<span class="pali m-text">Nabhaṁ abbhuggamī vīro,</span><br />
</p>
<p id="tha-ap425c15p4">
<span class="pali m-text">haṁsarājāva ambare.</span><br />
</p>
<p id="tha-ap425c16p1">
<span class="pali m-text">Hatthiyānaṁ assayānaṁ,</span><br />
</p>
<p id="tha-ap425c16p2">
<span class="pali m-text">sarathaṁ sandamānikaṁ;</span><br />
</p>
<p id="tha-ap425c16p3">
<span class="pali m-text">Labhāmi sabbamevetaṁ,</span><br />
</p>
<p id="tha-ap425c16p4">
<span class="pali m-text">ekāsanassidaṁ phalaṁ.</span><br />
</p>
<p id="tha-ap425c17p1">
<span class="pali m-text">Kānanaṁ pavisitvāpi,</span><br />
</p>
<p id="tha-ap425c17p2">
<span class="pali m-text">yadā icchāmi āsanaṁ;</span><br />
</p>
<p id="tha-ap425c17p3">
<span class="pali m-text">Mama saṅkappamaññāya,</span><br />
</p>
<p id="tha-ap425c17p4">
<span class="pali m-text">pallaṅko upatiṭṭhati.</span><br />
</p>
<p id="tha-ap425c18p1">
<span class="pali m-text">Vārimajjhagato santo,</span><br />
</p>
<p id="tha-ap425c18p2">
<span class="pali m-text">yadā icchāmi āsanaṁ;</span><br />
</p>
<p id="tha-ap425c18p3">
<span class="pali m-text">Mama saṅkappamaññāya,</span><br />
</p>
<p id="tha-ap425c18p4">
<span class="pali m-text">pallaṅko upatiṭṭhati.</span><br />
</p>
<p id="tha-ap425c19p1">
<span class="pali m-text">Yaṁ yaṁ yonupapajjāmi,</span><br />
</p>
<p id="tha-ap425c19p2">
<span class="pali m-text">devattaṁ atha mānusaṁ;</span><br />
</p>
<p id="tha-ap425c19p3">
<span class="pali m-text">Pallaṅkasatasahassāni,</span><br />
</p>
<p id="tha-ap425c19p4">
<span class="pali m-text">parivārenti maṁ sadā.</span><br />
</p>
<p id="tha-ap425c20p1">
<span class="pali m-text">Duve bhave saṁsarāmi,</span><br />
</p>
<p id="tha-ap425c20p2">
<span class="pali m-text">devatte atha mānuse;</span><br />
</p>
<p id="tha-ap425c20p3">
<span class="pali m-text">Duve kule pajāyāmi,</span><br />
</p>
<p id="tha-ap425c20p4">
<span class="pali m-text">khattiye atha brāhmaṇe.</span><br />
</p>
<p id="tha-ap425c21p1">
<span class="pali m-text">Ekāsanaṁ daditvāna,</span><br />
</p>
<p id="tha-ap425c21p2">
<span class="pali m-text">puññakkhette anuttare;</span><br />
</p>
<p id="tha-ap425c21p3">
<span class="pali m-text">Dhammapallaṅkamādāya,</span><br />
</p>
<p id="tha-ap425c21p4">
<span class="pali m-text">viharāmi anāsavo.</span><br />
</p>
<p id="tha-ap425c22p1">
<span class="pali m-text">Satasahassito kappe,</span><br />
</p>
<p id="tha-ap425c22p2">
<span class="pali m-text">yaṁ dānamadadiṁ tadā;</span><br />
</p>
<p id="tha-ap425c22p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap425c22p4">
<span class="pali m-text">ekāsanassidaṁ phalaṁ.</span><br />
</p>
<p id="tha-ap425c23p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap425c23p2">
<span class="pali m-text">…pe…</span><br />
</p>
<p id="tha-ap425c23p3">
<span class="pali m-text">viharāmi anāsavo.</span><br />
</p>
<p id="tha-ap425c24p1">
<span class="pali m-text">Svāgataṁ vata me āsi,</span><br />
</p>
<p id="tha-ap425c24p2">
<span class="pali m-text">…pe…</span><br />
</p>
<p id="tha-ap425c24p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap425c25p1">
<span class="pali m-text">Paṭisambhidā catasso,</span><br />
</p>
<p id="tha-ap425c25p2">
<span class="pali m-text">…pe…</span><br />
</p>
<p id="tha-ap425c25p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap425c26p1">
<span class="pali m-text">Itthaṁ sudaṁ āyasmā ekāsanadāyako thero imā gāthāyo abhāsitthāti.</span><br />
</p>
<p id="tha-ap425c27p1">
<span class="pali m-text">Ekāsanadāyakattherassāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0424.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0426.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>