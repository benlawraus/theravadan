<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0jvz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0jvz.html" />
  <meta property="og:description" content="Dvādasakanipāta Cūḷakuṇālavagga 10. Mittāmittajātaka “Kāni kammāni kubbānaṁ, kathaṁ viññū parakkame; Amittaṁ jāneyya medhāvī, disvā sutvā ca paṇḍito”. “Na naṁ umhayate disvā, na ca naṁ paṭinandati; Cakkhūni cassa na dadāti, paṭilomañca vattati. Amitte tassa bhajati, mitte tassa na sevati; Vaṇṇakāme nivāreti, akkosante pasaṁsati. Guyhañca …" />
  <meta name="twitter:description" content="Dvādasakanipāta Cūḷakuṇālavagga 10. Mittāmittajātaka “Kāni kammāni kubbānaṁ, kathaṁ viññū parakkame; Amittaṁ jāneyya medhāvī, disvā sutvā ca paṇḍito”. “Na naṁ umhayate disvā, na ca naṁ paṭinandati; Cakkhūni cassa na dadāti, paṭilomañca vattati. Amitte tassa bhajati, mitte tassa na sevati; Vaṇṇakāme nivāreti, akkosante pasaṁsati. Guyhañca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dvadasakanipata">
<h2><a href="#dvadasakanipata">Dvādasakanipāta</a></h2>
<section id="culakunalavagga">
<h3><a href="#culakunalavagga">Cūḷakuṇālavagga</a></h3>
<section id="mittamittajataka">
<h4><a href="#mittamittajataka">10. Mittāmittajātaka</a></h4>
<p id="ja473c1p1">
<span class="pali m-text">“Kāni kammāni kubbānaṁ,</span><br />
</p>
<p id="ja473c1p2">
<span class="pali m-text">kathaṁ viññū parakkame;</span><br />
</p>
<p id="ja473c1p3">
<span class="pali m-text">Amittaṁ jāneyya medhāvī,</span><br />
</p>
<p id="ja473c1p4">
<span class="pali m-text">disvā sutvā ca paṇḍito”.</span><br />
</p>
<p id="ja473c2p1">
<span class="pali m-text">“Na naṁ umhayate disvā,</span><br />
</p>
<p id="ja473c2p2">
<span class="pali m-text">na ca naṁ paṭinandati;</span><br />
</p>
<p id="ja473c2p3">
<span class="pali m-text">Cakkhūni cassa na dadāti,</span><br />
</p>
<p id="ja473c2p4">
<span class="pali m-text">paṭilomañca vattati.</span><br />
</p>
<p id="ja473c3p1">
<span class="pali m-text">Amitte tassa bhajati,</span><br />
</p>
<p id="ja473c3p2">
<span class="pali m-text">mitte tassa na sevati;</span><br />
</p>
<p id="ja473c3p3">
<span class="pali m-text">Vaṇṇakāme nivāreti,</span><br />
</p>
<p id="ja473c3p4">
<span class="pali m-text">akkosante pasaṁsati.</span><br />
</p>
<p id="ja473c4p1">
<span class="pali m-text">Guyhañca tassa nakkhāti,</span><br />
</p>
<p id="ja473c4p2">
<span class="pali m-text">tassa guyhaṁ na gūhati;</span><br />
</p>
<p id="ja473c4p3">
<span class="pali m-text">Kammaṁ tassa na vaṇṇeti,</span><br />
</p>
<p id="ja473c4p4">
<span class="pali m-text">paññassa nappasaṁsati.</span><br />
</p>
<p id="ja473c5p1">
<span class="pali m-text">Abhave nandati tassa,</span><br />
</p>
<p id="ja473c5p2">
<span class="pali m-text">bhave tassa na nandati;</span><br />
</p>
<p id="ja473c5p3">
<span class="pali m-text">Accheraṁ bhojanaṁ laddhā,</span><br />
</p>
<p id="ja473c5p4">
<span class="pali m-text">tassa nuppajjate sati;</span><br />
</p>
<p id="ja473c5p5">
<span class="pali m-text">Tato naṁ nānukampati,</span><br />
</p>
<p id="ja473c5p6">
<span class="pali m-text">aho sopi labheyyito.</span><br />
</p>
<p id="ja473c6p1">
<span class="pali m-text">Iccete soḷasākārā,</span><br />
</p>
<p id="ja473c6p2">
<span class="pali m-text">amittasmiṁ patiṭṭhitā;</span><br />
</p>
<p id="ja473c6p3">
<span class="pali m-text">Yehi amittaṁ jāneyya,</span><br />
</p>
<p id="ja473c6p4">
<span class="pali m-text">disvā sutvā ca paṇḍito”.</span><br />
</p>
<p id="ja473c7p1">
<span class="pali m-text">“Kāni kammāni kubbānaṁ,</span><br />
</p>
<p id="ja473c7p2">
<span class="pali m-text">kathaṁ viññū parakkame;</span><br />
</p>
<p id="ja473c7p3">
<span class="pali m-text">Mittaṁ jāneyya medhāvī,</span><br />
</p>
<p id="ja473c7p4">
<span class="pali m-text">disvā sutvā ca paṇḍito.</span><br />
</p>
<p id="ja473c8p1">
<span class="pali m-text">Pavutthaṁ tassa sarati,</span><br />
</p>
<p id="ja473c8p2">
<span class="pali m-text">āgataṁ abhinandati;</span><br />
</p>
<p id="ja473c8p3">
<span class="pali m-text">Tato kelāyito hoti,</span><br />
</p>
<p id="ja473c8p4">
<span class="pali m-text">vācāya paṭinandati.</span><br />
</p>
<p id="ja473c9p1">
<span class="pali m-text">Mitte tasseva bhajati,</span><br />
</p>
<p id="ja473c9p2">
<span class="pali m-text">amitte tassa na sevati;</span><br />
</p>
<p id="ja473c9p3">
<span class="pali m-text">Akkosante nivāreti,</span><br />
</p>
<p id="ja473c9p4">
<span class="pali m-text">vaṇṇakāme pasaṁsati.</span><br />
</p>
<p id="ja473c10p1">
<span class="pali m-text">Guyhañca tassa akkhāti,</span><br />
</p>
<p id="ja473c10p2">
<span class="pali m-text">tassa guyhañca gūhati;</span><br />
</p>
<p id="ja473c10p3">
<span class="pali m-text">Kammañca tassa vaṇṇeti,</span><br />
</p>
<p id="ja473c10p4">
<span class="pali m-text">paññaṁ tassa pasaṁsati.</span><br />
</p>
<p id="ja473c11p1">
<span class="pali m-text">Bhave ca nandati tassa,</span><br />
</p>
<p id="ja473c11p2">
<span class="pali m-text">abhave tassa na nandati;</span><br />
</p>
<p id="ja473c11p3">
<span class="pali m-text">Accheraṁ bhojanaṁ laddhā,</span><br />
</p>
<p id="ja473c11p4">
<span class="pali m-text">tassa uppajjate sati;</span><br />
</p>
<p id="ja473c11p5">
<span class="pali m-text">Tato naṁ anukampati,</span><br />
</p>
<p id="ja473c11p6">
<span class="pali m-text">aho sopi labheyyito.</span><br />
</p>
<p id="ja473c12p1">
<span class="pali m-text">Iccete soḷasākārā,</span><br />
</p>
<p id="ja473c12p2">
<span class="pali m-text">Mittasmiṁ suppatiṭṭhitā;</span><br />
</p>
<p id="ja473c12p3">
<span class="pali m-text">Yehi mittañca jāneyya,</span><br />
</p>
<p id="ja473c12p4">
<span class="pali m-text">Disvā sutvā ca paṇḍito”ti.</span><br />
</p>
<p id="ja473c13p1">
<span class="pali m-text">Mittāmittajātakaṁ dasamaṁ.</span><br />
</p>
<p id="ja473c14p1">
<span class="pali m-text">Dvādasakanipātaṁ niṭṭhitaṁ.</span><br />
</p>
<p id="ja473c15p1">
<span class="pali m-text">Tassuddānaṁ</span><br />
</p>
<p id="ja473c16p1">
<span class="pali m-text">Lahucitta sasāla kasanti puna,</span><br />
</p>
<p id="ja473c16p2">
<span class="pali m-text">Atha kāma dasakhaluṭṭhānavaro;</span><br />
</p>
<p id="ja473c16p3">
<span class="pali m-text">Atha kaṇha sukosiya meṇḍavaro,</span><br />
</p>
<p id="ja473c16p4">
<span class="pali m-text">Padumo puna mittavarena dasāti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>