<!DOCTYPE html>
<html lang="en">
<head>
  <meta charset="UTF-8" />
  <title>vinaya &raquo; pli-tv-bu-vb &raquo; pli-tv-bu-vb-ss &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-ss0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/vinaya-index.html">vinaya</a> &raquo;
            <a href="https://theravadan.org/pages/vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/vinaya-pli-tv-bu-vb-pli-tv-bu-vb-ss-index.html">pli-tv-bu-vb-ss</a> &raquo;
          </span>
          Theravāda Vinaya
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pli-tv-bu-vb-ss0002.html">Previous</a></div>
<div class="m-col-t-6 m-text-right">
<a href="https://theravadan.org/pages/pli-tv-bu-vb-ss0004.html">Next</a></div>
</div>
<p>Translators: <span class="brahmali m-text">brahmali</span></p>
<p><span class="brahmali m-text">Theravāda Collection on Monastic Law</span></p>
<p id="pli-tv-bu-vb-ss3c0p2">
<span class="pali m-text">Mahāvibhaṅga</span><br />
<span class="brahmali m-text">The Great Analysis</span><br />
</p>
<p id="pli-tv-bu-vb-ss3c0p3">
<span class="pali m-text">Saṅghādisesakaṇḍa</span><br />
<span class="brahmali m-text">The chapter on offenses entailing suspension</span><br />
</p>
<section id="dutthullavacasikkhapada">
<span id="pli-tv-bu-vb-ss3c0p4"></span><h2><span class="pali m-text">3. Duṭṭhullavācāsikkhāpada</span></h2>
<p><span class="brahmali m-text">The training rule on indecent speech</span></p>
<p id="pli-tv-bu-vb-ss3c1p1p1">
<span class="pali m-text">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="brahmali m-text">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-ss3c1p1p2">
<span class="pali m-text">Tena kho pana samayena āyasmā udāyī araññe viharati.</span><br />
<span class="brahmali m-text">At that time Venerable Udāyī was staying in a beautiful dwelling in the wilderness.</span><br />
</p>
<p id="pli-tv-bu-vb-ss3c1p1p3">
<span class="pali m-text">Tassāyasmato vihāro abhirūpo hoti dassanīyo pāsādiko.</span><br />
</p>
<p id="pli-tv-bu-vb-ss3c1p1p4">
<span class="pali m-text">Tena kho pana samayena sambahulā itthiyo ārāmaṁ āgamaṁsu vihārapekkhikāyo.</span><br />
<span class="brahmali m-text">On one occasion a number of women came to the monastery to see the dwellings.</span><br />
</p>
<p id="pli-tv-bu-vb-ss3c1p1p5">
<span class="pali m-text">Atha kho tā itthiyo yenāyasmā udāyī tenupasaṅkamiṁsu;</span><br />
<span class="brahmali m-text">They approached Udāyī</span><br />
</p>
<p id="pli-tv-bu-vb-ss3c1p1p6">
<span class="pali m-text">upasaṅkamitvā āyasmantaṁ udāyiṁ etadavocuṁ—</span><br />
<span class="brahmali m-text">and said,</span><br />
</p>
<p id="pli-tv-bu-vb-ss3c1p1p7">
<span class="pali m-text">“icchāma mayaṁ, bhante, ayyassa vihāraṁ pekkhitun”ti.</span><br />
<span class="brahmali m-text">“Venerable, we would like to see your dwelling.”</span><br />
</p>
<p id="pli-tv-bu-vb-ss3c1p1p8">
<span class="pali m-text">Atha kho āyasmā udāyī tā itthiyo vihāraṁ pekkhāpetvā tāsaṁ itthīnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi.</span><br />
<span class="brahmali m-text">Then, after showing them his dwelling, he praised and disparaged their private parts; he requested and implored, asked and enquired, described, instructed, and abused their private parts.</span><br />
</p>
<p id="pli-tv-bu-vb-ss3c1p1p9">
<span class="pali m-text">Yā tā itthiyo chinnikā dhuttikā ahirikāyo tā āyasmatā udāyinā saddhiṁ uhasantipi ullapantipi ujjagghantipi uppaṇḍentipi.</span><br />
<span class="brahmali m-text">The shameless and indecent women flirted with Udāyī; they called out to him, laughed with him, and teased him.</span><br />
</p>
<p id="pli-tv-bu-vb-ss3c1p1p10">
<span class="pali m-text">Yā pana tā itthiyo hirimanā tā nikkhamitvā bhikkhū ujjhāpenti—</span><br />
<span class="brahmali m-text">But after leaving, those of them who had a sense of shame complained to the monks,</span><br />
</p>
<p id="pli-tv-bu-vb-ss3c1p1p11">
<span class="pali m-text">“idaṁ, bhante, nacchannaṁ nappatirūpaṁ.</span><br />
<span class="brahmali m-text">“Venerables, this isn’t suitable or appropriate.</span><br />
</p>
<p id="pli-tv-bu-vb-ss3c1p1p12">
<span class="pali m-text">Sāmikenapi mayaṁ evaṁ vuttā na iccheyyāma, kiṁ panāyyena udāyinā”ti.</span><br />
<span class="brahmali m-text">We wouldn’t want to hear such speech from our own husbands, let alone from Venerable Udāyī.”</span><br />
</p>
<p id="pli-tv-bu-vb-ss3c1p2p1">
<span class="pali m-text">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="brahmali m-text">The monks of few desires complained and criticized him,</span><br />
</p>
<p id="pli-tv-bu-vb-ss3c1p2p2">
<span class="pali m-text">“kathañhi nāma āyasmā udāyī mātugāmaṁ duṭṭhullāhi vācāhi obhāsissatī”ti.</span><br />
<span class="brahmali m-text">“How could Venerable Udāyī speak indecently to women?”</span><br />
</p>
<p id="pli-tv-bu-vb-ss3c1p2p3">
<span class="pali m-text">Atha kho te bhikkhū āyasmantaṁ udāyiṁ anekapariyāyena vigarahitvā bhagavato etamatthaṁ ārocesuṁ.</span><br />
<span class="brahmali m-text">They rebuked Udāyī in many ways and told the Buddha.</span><br />
</p>
<p id="pli-tv-bu-vb-ss3c1p2p4">
<span class="pali m-text">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āyasmantaṁ udāyiṁ paṭipucchi—</span><br />
<span class="brahmali m-text">The Buddha had the Sangha gathered and questioned Udāyī:</span><br />
</p>
<p id="pli-tv-bu-vb-ss3c1p2p5">
<span class="pali m-text">“saccaṁ kira tvaṁ, udāyi, mātugāmaṁ duṭṭhullāhi vācāhi obhāsasī”ti?</span><br />
<span class="brahmali m-text">“Is it true, Udāyī, that you spoke like this?”</span><br />
</p>
<p id="pli-tv-bu-vb-ss3c1p2p6">
<span class="pali m-text">“Saccaṁ, bhagavā”ti.</span><br />
<span class="brahmali m-text">“It’s true, Sir.”</span><br />
</p>
<p id="pli-tv-bu-vb-ss3c1p2p7">
<span class="pali m-text">Vigarahi buddho bhagavā—</span><br />
<span class="brahmali m-text">The Buddha rebuked him,</span><br />
</p>
<p id="pli-tv-bu-vb-ss3c1p2p8">
<span class="pali m-text">“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.</span><br />
<span class="brahmali m-text">“It’s not suitable, foolish man, it’s not proper, it’s not worthy of a monastic, it’s not allowable, it should not be done.</span><br />
</p>
<p id="pli-tv-bu-vb-ss3c1p2p9">
<span class="pali m-text">Kathañhi nāma tvaṁ, moghapurisa, mātugāmaṁ duṭṭhullāhi vācāhi obhāsissasi.</span><br />
<span class="brahmali m-text">How could you speak like this?</span><br />
</p>
<p id="pli-tv-bu-vb-ss3c1p2p10">
<span class="pali m-text">Nanu mayā, moghapurisa, anekapariyāyena virāgāya dhammo desito no sarāgāya …pe…</span><br />
<span class="brahmali m-text">Haven’t I given many teachings for the sake of dispassion, not for the sake of passion …</span><br />
</p>
<p id="pli-tv-bu-vb-ss3c1p2p11">
<span class="pali m-text">kāmapariḷāhānaṁ vūpasamo akkhāto.</span><br />
<span class="brahmali m-text">the stilling of the fevers of sensual pleasure?</span><br />
</p>
<p id="pli-tv-bu-vb-ss3c1p2p12">
<span class="pali m-text">Netaṁ, moghapurisa, appasannānaṁ vā pasādāya …pe…</span><br />
<span class="brahmali m-text">This will affect people’s confidence …” …</span><br />
</p>
<p id="pli-tv-bu-vb-ss3c1p2p13">
<span class="pali m-text">evañca pana, bhikkhave, imaṁ sikkhāpadaṁ uddiseyyātha—</span><br />
<span class="brahmali m-text">“And, monks, this training rule should be recited like this:</span><br />
</p>
<p id="pli-tv-bu-vb-ss3c1p2p14p1">
<span class="pali m-text">“Yo pana bhikkhu otiṇṇo vipariṇatena cittena mātugāmaṁ duṭṭhullāhi vācāhi obhāseyya yathā taṁ yuvā yuvatiṁ methunupasaṁhitāhi, saṅghādiseso”ti.</span><br />
<span class="brahmali m-text">‘If a monk, overcome by lust and with a distorted mind, speaks indecent words to a woman, as a young man might to a young woman and referring to sexual intercourse, he commits an offense entailing suspension.’”</span><br />
</p>
<p id="pli-tv-bu-vb-ss3c2p1">
<span class="pali m-text">Yo panāti</span><br />
<span class="brahmali m-text">A:</span><br />
</p>
<p id="pli-tv-bu-vb-ss3c2p2">
<span class="pali m-text">yo yādiso …pe…</span><br />
<span class="brahmali m-text">whoever …</span><br />
</p>
<p id="pli-tv-bu-vb-ss3c2p3">
<span class="pali m-text">bhikkhūti</span><br />
<span class="brahmali m-text">Monk:</span><br />
</p>
<p id="pli-tv-bu-vb-ss3c2p4">
<span class="pali m-text">…pe… ayaṁ imasmiṁ atthe adhippeto bhikkhūti.</span><br />
<span class="brahmali m-text">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-ss3c2p5">
<span class="pali m-text">Otiṇṇo nāma</span><br />
<span class="brahmali m-text">Overcome by lust:</span><br />
</p>
<p id="pli-tv-bu-vb-ss3c2p6">
<span class="pali m-text">sāratto apekkhavā paṭibaddhacitto.</span><br />
<span class="brahmali m-text">having lust, longing for, in love with.</span><br />
</p>
<p id="pli-tv-bu-vb-ss3c2p7">
<span class="pali m-text">Vipariṇatanti</span><br />
<span class="brahmali m-text">Distorted:</span><br />
</p>
<p id="pli-tv-bu-vb-ss3c2p8">
<span class="pali m-text">rattampi cittaṁ vipariṇataṁ, duṭṭhampi cittaṁ vipariṇataṁ mūḷhampi cittaṁ vipariṇataṁ.</span><br />
<span class="brahmali m-text">a lustful mind is distorted; an angry mind is distorted; a confused mind is distorted.</span><br />
</p>
<p id="pli-tv-bu-vb-ss3c2p9">
<span class="pali m-text">Api ca rattaṁ cittaṁ imasmiṁ atthe adhippetaṁ vipariṇatanti.</span><br />
<span class="brahmali m-text">But in this case “distorted” refers to the lustful mind.</span><br />
</p>
<p id="pli-tv-bu-vb-ss3c2p10">
<span class="pali m-text">Mātugāmo nāma</span><br />
<span class="brahmali m-text">A woman:</span><br />
</p>
<p id="pli-tv-bu-vb-ss3c2p11">
<span class="pali m-text">manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṁ duṭṭhullāduṭṭhullaṁ ājānituṁ.</span><br />
<span class="brahmali m-text">a human female, not a female spirit, not a female ghost, not a female animal. She understands and is capable of discerning bad speech and good speech, what is decent and what is indecent.</span><br />
</p>
<p id="pli-tv-bu-vb-ss3c2p12">
<span class="pali m-text">Duṭṭhullā nāma</span><br />
<span class="brahmali m-text">Indecent words:</span><br />
</p>
<p id="pli-tv-bu-vb-ss3c2p13">
<span class="pali m-text">vācā vaccamaggapassāvamaggamethunadhammappaṭisaṁyuttā vācā.</span><br />
<span class="brahmali m-text">speech connected with the anus, the vagina, or sexual intercourse.</span><br />
</p>
<p id="pli-tv-bu-vb-ss3c2p14">
<span class="pali m-text">Obhāseyyāti</span><br />
<span class="brahmali m-text">Speaks:</span><br />
</p>
<p id="pli-tv-bu-vb-ss3c2p15">
<span class="pali m-text">ajjhācāro vuccati.</span><br />
<span class="brahmali m-text">misconduct is what is meant.</span><br />
</p>
<p id="pli-tv-bu-vb-ss3c2p16">
<span class="pali m-text">Yathā taṁ yuvā yuvatinti</span><br />
<span class="brahmali m-text">As a young man might to a young woman:</span><br />
</p>
<p id="pli-tv-bu-vb-ss3c2p17">
<span class="pali m-text">daharo dahariṁ, taruṇo taruṇiṁ, kāmabhogī kāmabhoginiṁ.</span><br />
<span class="brahmali m-text">a male youth to a female youth, a boy to a girl, a male who indulges in worldly pleasures to a female who indulges in worldly pleasures.</span><br />
</p>
<p id="pli-tv-bu-vb-ss3c2p18">
<span class="pali m-text">Methunupasaṁhitāhīti</span><br />
<span class="brahmali m-text">Referring to sexual intercourse:</span><br />
</p>
<p id="pli-tv-bu-vb-ss3c2p19">
<span class="pali m-text">methunadhammappaṭisaṁyuttāhi.</span><br />
<span class="brahmali m-text">connected with the sexual act.</span><br />
</p>
<p id="pli-tv-bu-vb-ss3c2p20">
<span class="pali m-text">Saṅghādisesoti</span><br />
<span class="brahmali m-text">He commits an offense entailing suspension:</span><br />
</p>
<p id="pli-tv-bu-vb-ss3c2p21">
<span class="pali m-text">…pe… tenapi vuccati saṅghādisesoti.</span><br />
<span class="brahmali m-text">… Therefore, too, it is called “an offense entailing suspension”.</span><br />
</p>
<p id="pli-tv-bu-vb-ss3c3p1p1">
<span class="pali m-text">Dve magge ādissa vaṇṇampi bhaṇati, avaṇṇampi bhaṇati, yācatipi, āyācatipi, pucchatipi, paṭipucchatipi, ācikkhatipi, anusāsatipi, akkosatipi.</span><br />
<span class="brahmali m-text">Referring to the two private orifices, he praises, disparages, requests, implores, asks, enquires, describes, instructs, abuses.</span><br />
</p>
<p id="pli-tv-bu-vb-ss3c3p1p2p1">
<span class="pali m-text">Vaṇṇaṁ bhaṇati nāma</span><br />
<span class="brahmali m-text">Praises:</span><br />
</p>
<p id="pli-tv-bu-vb-ss3c3p1p3">
<span class="pali m-text">dve magge thometi vaṇṇeti pasaṁsati.</span><br />
<span class="brahmali m-text">extols, praises, commends the two private orifices.</span><br />
</p>
<p id="pli-tv-bu-vb-ss3c3p1p4">
<span class="pali m-text">Avaṇṇaṁ bhaṇati nāma</span><br />
<span class="brahmali m-text">Disparages:</span><br />
</p>
<p id="pli-tv-bu-vb-ss3c3p1p5">
<span class="pali m-text">dve magge khuṁseti vambheti garahati.</span><br />
<span class="brahmali m-text">despises, reviles, censures the two private orifices.</span><br />
</p>
<p id="pli-tv-bu-vb-ss3c3p1p6">
<span class="pali m-text">Yācati nāma</span><br />
<span class="brahmali m-text">Requests:</span><br />
</p>
<p id="pli-tv-bu-vb-ss3c3p1p7">
<span class="pali m-text">dehi me, arahasi me dātunti.</span><br />
<span class="brahmali m-text">saying, “Give to me; you should give to me.”</span><br />
</p>
<p id="pli-tv-bu-vb-ss3c3p1p8">
<span class="pali m-text">Āyācati nāma</span><br />
<span class="brahmali m-text">Implores:</span><br />
</p>
<p id="pli-tv-bu-vb-ss3c3p1p9">
<span class="pali m-text">kadā te mātā pasīdissati,</span><br />
<span class="brahmali m-text">saying, “When will you please your mother?”</span><br />
</p>
<p id="pli-tv-bu-vb-ss3c3p1p10">
<span class="pali m-text">kadā te pitā pasīdissati,</span><br />
<span class="brahmali m-text">“When will you please your father?”</span><br />
</p>
<p id="pli-tv-bu-vb-ss3c3p1p11">
<span class="pali m-text">kadā te devatāyo pasīdissanti,</span><br />
<span class="brahmali m-text">“When will you please the gods?”</span><br />
</p>
<p id="pli-tv-bu-vb-ss3c3p1p12">
<span class="pali m-text">kadā sukhaṇo sulayo sumuhutto bhavissati,</span><br />
<span class="brahmali m-text">“When will there be a good opportunity, a good time, a good moment?”</span><br />
</p>
<p id="pli-tv-bu-vb-ss3c3p1p13">
<span class="pali m-text">kadā te methunaṁ dhammaṁ labhissāmīti.</span><br />
<span class="brahmali m-text">“When will I have sexual intercourse with you?”</span><br />
</p>
<p id="pli-tv-bu-vb-ss3c3p1p14">
<span class="pali m-text">Pucchati nāma</span><br />
<span class="brahmali m-text">Asks:</span><br />
</p>
<p id="pli-tv-bu-vb-ss3c3p1p15">
<span class="pali m-text">kathaṁ tvaṁ sāmikassa desi,</span><br />
<span class="brahmali m-text">saying, “How do you give to your husband?”</span><br />
</p>
<p id="pli-tv-bu-vb-ss3c3p1p16">
<span class="pali m-text">kathaṁ jārassa desīti?</span><br />
<span class="brahmali m-text">“How do you give to your lover?”</span><br />
</p>
<p id="pli-tv-bu-vb-ss3c3p1p17">
<span class="pali m-text">Paṭipucchati nāma</span><br />
<span class="brahmali m-text">Enquires:</span><br />
</p>
<p id="pli-tv-bu-vb-ss3c3p1p18">
<span class="pali m-text">evaṁ kira tvaṁ sāmikassa desi,</span><br />
<span class="brahmali m-text">saying, “So you give to your husband like this,</span><br />
</p>
<p id="pli-tv-bu-vb-ss3c3p1p19">
<span class="pali m-text">evaṁ jārassa desīti.</span><br />
<span class="brahmali m-text">and to your lover like this?”</span><br />
</p>
<p id="pli-tv-bu-vb-ss3c3p1p20">
<span class="pali m-text">Ācikkhati nāma</span><br />
<span class="brahmali m-text">Describes:</span><br />
</p>
<p id="pli-tv-bu-vb-ss3c3p1p21">
<span class="pali m-text">puṭṭho bhaṇati— “evaṁ dehi. Evaṁ dentā sāmikassa piyā bhavissati manāpā cā”ti.</span><br />
<span class="brahmali m-text">when asked, he says, “Give like this. If you do, you’ll be dear and pleasing to your husband.”</span><br />
</p>
<p id="pli-tv-bu-vb-ss3c3p1p22">
<span class="pali m-text">Anusāsati nāma</span><br />
<span class="brahmali m-text">Instructs:</span><br />
</p>
<p id="pli-tv-bu-vb-ss3c3p1p23">
<span class="pali m-text">apuṭṭho bhaṇati— “evaṁ dehi. Evaṁ dentā sāmikassa piyā bhavissati manāpā cā”ti.</span><br />
<span class="brahmali m-text">without being asked, he says, “Give like this. If you do, you’ll be dear and pleasing to your husband.”</span><br />
</p>
<p id="pli-tv-bu-vb-ss3c3p1p24">
<span class="pali m-text">Akkosati nāma</span><br />
<span class="brahmali m-text">Abuses:</span><br />
</p>
<p id="pli-tv-bu-vb-ss3c3p1p25">
<span class="pali m-text">animittāsi,</span><br />
<span class="brahmali m-text">saying, “You lack genitals;”</span><br />
</p>
<p id="pli-tv-bu-vb-ss3c3p1p26">
<span class="pali m-text">nimittamattāsi,</span><br />
<span class="brahmali m-text">“You have incomplete genitals;”</span><br />
</p>
<p id="pli-tv-bu-vb-ss3c3p1p27">
<span class="pali m-text">alohitāsi,</span><br />
<span class="brahmali m-text">“You don’t menstruate;”</span><br />
</p>
<p id="pli-tv-bu-vb-ss3c3p1p28">
<span class="pali m-text">dhuvalohitāsi,</span><br />
<span class="brahmali m-text">“You menstruate continuously;”</span><br />
</p>
<p id="pli-tv-bu-vb-ss3c3p1p29">
<span class="pali m-text">dhuvacoḷāsi,</span><br />
<span class="brahmali m-text">“You always wear a menstruation pad;”</span><br />
</p>
<p id="pli-tv-bu-vb-ss3c3p1p30">
<span class="pali m-text">paggharantīsi,</span><br />
<span class="brahmali m-text">“You’re incontinent;”</span><br />
</p>
<p id="pli-tv-bu-vb-ss3c3p1p31">
<span class="pali m-text">sikharaṇīsi,</span><br />
<span class="brahmali m-text">“You have genital prolapse;”</span><br />
</p>
<p id="pli-tv-bu-vb-ss3c3p1p32">
<span class="pali m-text">itthipaṇḍakāsi,</span><br />
<span class="brahmali m-text">“You lack sexual organs;”</span><br />
</p>
<p id="pli-tv-bu-vb-ss3c3p1p33">
<span class="pali m-text">vepurisikāsi,</span><br />
<span class="brahmali m-text">“You’re manlike;”</span><br />
</p>
<p id="pli-tv-bu-vb-ss3c3p1p34">
<span class="pali m-text">sambhinnāsi,</span><br />
<span class="brahmali m-text">“You have fistula;”</span><br />
</p>
<p id="pli-tv-bu-vb-ss3c3p1p35">
<span class="pali m-text">ubhatobyañjanāsīti.</span><br />
<span class="brahmali m-text">“You’re a hermaphrodite.”</span><br />
</p>
<p id="pli-tv-bu-vb-ss3c3p2p1">
<span class="pali m-text">Itthī ca hoti itthisaññī sāratto ca.</span><br />
<span class="brahmali m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p2p2">
<span class="pali m-text">Bhikkhu ca naṁ itthiyā vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi, āpatti saṅghādisesassa.</span><br />
<span class="brahmali m-text">If the monk, referring to the anus or the vagina of the woman, praises, disparages, requests, implores, asks, enquires, describes, instructs, or abuses, he commits an offense entailing suspension. …</span><br />
</p>
<p id="pli-tv-bu-vb-ss3c3p2p3">
<span class="pali m-text">…pe….</span><br />
<span class="brahmali m-text">… (To be expanded as in &lt;a href='/pli-tv-bu-vb-ss2#3.1.3'&gt;Bu Ss 2:3.1.3&lt;/a&gt;–Bu Ss 2:3.1.49, with appropriate substitutions.) …</span><br />
</p>
<p id="pli-tv-bu-vb-ss3c3p2p4p1">
<span class="pali m-text">Dve itthiyo dvinnaṁ itthīnaṁ itthisaññī sāratto ca.</span><br />
<span class="brahmali m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p2p5">
<span class="pali m-text">Bhikkhu ca naṁ dvinnaṁ itthīnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to the anus or the vagina of both women, praises, disparages …</span><br />
</p>
<p id="pli-tv-bu-vb-ss3c3p2p6">
<span class="pali m-text">akkosatipi, āpatti dvinnaṁ saṅghādisesānaṁ.</span><br />
<span class="brahmali m-text">or abuses, he commits two offenses entailing suspension.</span><br />
</p>
<p id="pli-tv-bu-vb-ss3c3p2p7">
<span class="pali m-text">…pe…</span><br />
<span class="brahmali m-text">… (To be expanded as in &lt;a href='/pli-tv-bu-vb-ss2#3.2.4'&gt;Bu Ss 2:3.2.4&lt;/a&gt;–Bu Ss 2:3.2.26, with appropriate substitutions.) …</span><br />
</p>
<p id="pli-tv-bu-vb-ss3c3p2p8p1">
<span class="pali m-text">Itthī ca paṇḍako ca ubhinnaṁ itthisaññī sāratto ca.</span><br />
<span class="brahmali m-text">It is a woman and a &lt;i lang='pi' translate='no'&gt;paṇḍaka&lt;/i&gt;, but he perceives both as women, and he has lust.</span><br />
</p>
<p id="pli-tv-bu-vb-ss3c3p2p9">
<span class="pali m-text">Bhikkhu ca naṁ ubhinnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to the anus or the vagina of both of them, praises, disparages …</span><br />
</p>
<p id="pli-tv-bu-vb-ss3c3p2p10">
<span class="pali m-text">akkosatipi, āpatti saṅghādisesena dukkaṭassa.</span><br />
<span class="brahmali m-text">or abuses, he commits one offense entailing suspension and one offense of wrong conduct.</span><br />
</p>
<p id="pli-tv-bu-vb-ss3c3p2p11">
<span class="pali m-text">…pe…</span><br />
<span class="brahmali m-text">… (To be expanded as in &lt;a href='/pli-tv-bu-vb-ss2#3.3.4'&gt;Bu Ss 2:3.3.4&lt;/a&gt;–Bu Ss 2:3.3.61, with appropriate substitutions.) …</span><br />
</p>
<p id="pli-tv-bu-vb-ss3c3p3p1">
<span class="pali m-text">Itthī ca hoti itthisaññī sāratto ca.</span><br />
<span class="brahmali m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p3p2">
<span class="pali m-text">Bhikkhu ca naṁ itthiyā vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of the woman below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p3">
<span class="pali m-text">akkosatipi, āpatti thullaccayassa …pe….</span><br />
<span class="brahmali m-text">or abuses, he commits a serious offense. …</span><br />
</p>
<p id="pli-tv-bu-vb-ss3c3p3p4">
<span class="pali m-text">Dve itthiyo dvinnaṁ itthīnaṁ itthisaññī sāratto ca.</span><br />
<span class="brahmali m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p3p5">
<span class="pali m-text">Bhikkhu ca naṁ dvinnaṁ itthīnaṁ vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of both women below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p6">
<span class="pali m-text">akkosatipi, āpatti dvinnaṁ thullaccayānaṁ …pe….</span><br />
<span class="brahmali m-text">or abuses, he commits two serious offenses. …</span><br />
</p>
<p id="pli-tv-bu-vb-ss3c3p3p7">
<span class="pali m-text">Itthī ca paṇḍako ca ubhinnaṁ itthisaññī sāratto ca.</span><br />
<span class="brahmali m-text">It is a woman and a &lt;i lang='pi' translate='no'&gt;paṇḍaka&lt;/i&gt;, but he perceives both as women, and he has lust.</span><br />
</p>
<p id="pli-tv-bu-vb-ss3c3p3p8">
<span class="pali m-text">Bhikkhu ca naṁ ubhinnaṁ vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of both of them below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p9">
<span class="pali m-text">akkosatipi, āpatti thullaccayena dukkaṭassa …pe….</span><br />
<span class="brahmali m-text">or abuses, he commits one serious offense and one offense of wrong conduct. …</span><br />
</p>
<p id="pli-tv-bu-vb-ss3c3p4p1">
<span class="pali m-text">Itthī ca hoti itthisaññī sāratto ca.</span><br />
<span class="brahmali m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p4p2">
<span class="pali m-text">Bhikkhu ca naṁ itthiyā ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of the woman above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p3">
<span class="pali m-text">akkosatipi, āpatti dukkaṭassa …pe….</span><br />
<span class="brahmali m-text">or abuses, he commits an offense of wrong conduct. …</span><br />
</p>
<p id="pli-tv-bu-vb-ss3c3p4p4">
<span class="pali m-text">Dve itthiyo dvinnaṁ itthīnaṁ itthisaññī sāratto ca.</span><br />
<span class="brahmali m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p4p5">
<span class="pali m-text">Bhikkhu ca naṁ dvinnaṁ itthīnaṁ ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of both women above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p6">
<span class="pali m-text">akkosatipi, āpatti dvinnaṁ dukkaṭānaṁ …pe….</span><br />
<span class="brahmali m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p4p7">
<span class="pali m-text">Itthī ca paṇḍako ca ubhinnaṁ itthisaññī sāratto ca.</span><br />
<span class="brahmali m-text">It is a woman and a &lt;i lang='pi' translate='no'&gt;paṇḍaka&lt;/i&gt;, but he perceives both as women, and he has lust.</span><br />
</p>
<p id="pli-tv-bu-vb-ss3c3p4p8">
<span class="pali m-text">Bhikkhu ca naṁ ubhinnaṁ ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to any part of both of them above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p9">
<span class="pali m-text">akkosatipi, āpatti dvinnaṁ dukkaṭānaṁ …pe….</span><br />
<span class="brahmali m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p5p1">
<span class="pali m-text">Itthī ca hoti itthisaññī sāratto ca.</span><br />
<span class="brahmali m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p5p2">
<span class="pali m-text">Bhikkhu ca naṁ itthiyā kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to anything connected to the woman’s body, praises, disparages …</span><br />
</p>
<p id="pli-tv-bu-vb-ss3c3p5p3">
<span class="pali m-text">akkosatipi, āpatti dukkaṭassa …pe….</span><br />
<span class="brahmali m-text">or abuses, he commits an offense of wrong conduct. …</span><br />
</p>
<p id="pli-tv-bu-vb-ss3c3p5p4">
<span class="pali m-text">Dve itthiyo dvinnaṁ itthīnaṁ itthisaññī sāratto ca.</span><br />
<span class="brahmali m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p5p5">
<span class="pali m-text">Bhikkhu ca naṁ dvinnaṁ itthīnaṁ kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to anything connected to the body of both women, praises, disparages …</span><br />
</p>
<p id="pli-tv-bu-vb-ss3c3p5p6">
<span class="pali m-text">akkosatipi, āpatti dvinnaṁ dukkaṭānaṁ …pe….</span><br />
<span class="brahmali m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p5p7">
<span class="pali m-text">Itthī ca paṇḍako ca ubhinnaṁ itthisaññī sāratto ca.</span><br />
<span class="brahmali m-text">It is a woman and a &lt;i lang='pi' translate='no'&gt;paṇḍaka&lt;/i&gt;, but he perceives both as women, and he has lust.</span><br />
</p>
<p id="pli-tv-bu-vb-ss3c3p5p8">
<span class="pali m-text">Bhikkhu ca naṁ ubhinnaṁ kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="brahmali m-text">If the monk, referring to anything connected to the body of both of them, praises, disparages …</span><br />
</p>
<p id="pli-tv-bu-vb-ss3c3p5p9">
<span class="pali m-text">akkosatipi, āpatti dvinnaṁ dukkaṭānaṁ …pe….</span><br />
<span class="brahmali m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p6p1">
<span class="pali m-text">Anāpatti—</span><br />
<span class="brahmali m-text">There is no offense:</span><br />
</p>
<p id="pli-tv-bu-vb-ss3c3p6p2">
<span class="pali m-text">atthapurekkhārassa,</span><br />
<span class="brahmali m-text">if he is aiming at something beneficial;</span><br />
</p>
<p id="pli-tv-bu-vb-ss3c3p6p3">
<span class="pali m-text">dhammapurekkhārassa,</span><br />
<span class="brahmali m-text">if he is aiming at giving a teaching;</span><br />
</p>
<p id="pli-tv-bu-vb-ss3c3p6p4">
<span class="pali m-text">anusāsanipurekkhārassa,</span><br />
<span class="brahmali m-text">if he is aiming at giving an instruction;</span><br />
</p>
<p id="pli-tv-bu-vb-ss3c3p6p5">
<span class="pali m-text">ummattakassa,</span><br />
<span class="brahmali m-text">if he is insane;</span><br />
</p>
<p id="pli-tv-bu-vb-ss3c3p6p6">
<span class="pali m-text">ādikammikassāti.</span><br />
<span class="brahmali m-text">if he is the first offender.</span><br />
</p>
<p id="pli-tv-bu-vb-ss3c3p6p7">
<span class="pali m-text">3.1. Vinītavatthuuddānagāthā</span><br />
<span class="brahmali m-text">Summary verses of case studies</span><br />
</p>
<p id="pli-tv-bu-vb-ss3c3p6p8">
<span class="pali m-text">Lohitaṁ kakkasākiṇṇaṁ,</span><br />
<span class="brahmali m-text">“Red, coarse, thick,</span><br />
</p>
<p id="pli-tv-bu-vb-ss3c3p6p9">
<span class="pali m-text">kharaṁ dīghañca vāpitaṁ;</span><br />
<span class="brahmali m-text">Rough, long, sown;</span><br />
</p>
<p id="pli-tv-bu-vb-ss3c3p6p10">
<span class="pali m-text">Kacci saṁsīdati maggo,</span><br />
<span class="brahmali m-text">I hope the path has an end,</span><br />
</p>
<p id="pli-tv-bu-vb-ss3c3p6p11">
<span class="pali m-text">saddhā dānena kammunāti.</span><br />
<span class="brahmali m-text">Faith, with a gift, with work.”</span><br />
</p>
<p id="pli-tv-bu-vb-ss3c4p1p0">
<span class="pali m-text">3.2. Vinītavatthu</span><br />
<span class="brahmali m-text">Case studies</span><br />
</p>
<p id="pli-tv-bu-vb-ss3c4p1p1">
<span class="pali m-text">Tena kho pana samayena aññatarā itthī navarattaṁ kambalaṁ pārutā hoti.</span><br />
<span class="brahmali m-text">At one time a certain woman was wearing a newly dyed woolen cloak.</span><br />
</p>
<p id="pli-tv-bu-vb-ss3c4p1p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p1p3">
<span class="pali m-text">“lohitaṁ kho te, bhaginī”ti.</span><br />
<span class="brahmali m-text">“Sister, is that red thing yours?”</span><br />
</p>
<p id="pli-tv-bu-vb-ss3c4p1p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p1p5">
<span class="pali m-text">“Āmāyya, navaratto kambalo”ti.</span><br />
<span class="brahmali m-text">“Yes, Venerable, it’s a newly dyed woolen cloak.”</span><br />
</p>
<p id="pli-tv-bu-vb-ss3c4p1p6">
<span class="pali m-text">Tassa kukkuccaṁ ahosi “bhagavatā sikkhāpadaṁ paññattaṁ, kacci nu kho ahaṁ saṅghādisesaṁ āpattiṁ āpanno”ti?</span><br />
<span class="brahmali m-text">He became anxious and thought, “The Buddha has laid down a training rule. Could it be that I’ve committed an offense entailing suspension?”</span><br />
</p>
<p id="pli-tv-bu-vb-ss3c4p1p7">
<span class="pali m-text">Bhagavato etamatthaṁ ārocesi.</span><br />
<span class="brahmali m-text">He told the Buddha, who said,</span><br />
</p>
<p id="pli-tv-bu-vb-ss3c4p1p8">
<span class="pali m-text">“Anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p1p9">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p2p1">
<span class="pali m-text">Tena kho pana samayena aññatarā itthī kharakambalaṁ pārutā hoti.</span><br />
<span class="brahmali m-text">At one time a certain woman was wearing a coarse woolen cloak.</span><br />
</p>
<p id="pli-tv-bu-vb-ss3c4p2p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p2p3">
<span class="pali m-text">“kakkasalomaṁ kho te, bhaginī”ti.</span><br />
<span class="brahmali m-text">“Sister, is that rough hair yours?”</span><br />
</p>
<p id="pli-tv-bu-vb-ss3c4p2p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p2p5">
<span class="pali m-text">“Āmāyya, kharakambalo”ti.</span><br />
<span class="brahmali m-text">“Yes, Venerable, it’s a coarse woolen cloak.”</span><br />
</p>
<p id="pli-tv-bu-vb-ss3c4p2p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p2p7">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p2p8">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p3p1">
<span class="pali m-text">Tena kho pana samayena aññatarā itthī navāvutaṁ kambalaṁ pārutā hoti.</span><br />
<span class="brahmali m-text">At one time a certain woman was wearing a newly woven woolen cloak.</span><br />
</p>
<p id="pli-tv-bu-vb-ss3c4p3p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p3p3">
<span class="pali m-text">“ākiṇṇalomaṁ kho te, bhaginī”ti.</span><br />
<span class="brahmali m-text">“Sister, is that thick hair yours?”</span><br />
</p>
<p id="pli-tv-bu-vb-ss3c4p3p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p3p5">
<span class="pali m-text">“Āmāyya, navāvuto kambalo”ti.</span><br />
<span class="brahmali m-text">“Yes, Venerable, it’s a newly woven woolen cloak.”</span><br />
</p>
<p id="pli-tv-bu-vb-ss3c4p3p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p3p7">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p3p8">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p4p1">
<span class="pali m-text">Tena kho pana samayena aññatarā itthī kharakambalakaṁ pārutā hoti.</span><br />
<span class="brahmali m-text">At one time a certain woman was wearing a coarse woolen cloak.</span><br />
</p>
<p id="pli-tv-bu-vb-ss3c4p4p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p4p3">
<span class="pali m-text">“kharalomaṁ kho te, bhaginī”ti.</span><br />
<span class="brahmali m-text">“Sister, is that coarse hair yours?”</span><br />
</p>
<p id="pli-tv-bu-vb-ss3c4p4p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p4p5">
<span class="pali m-text">“Āmāyya, kharakambalako”ti.</span><br />
<span class="brahmali m-text">“Yes, Venerable, it’s a coarse woolen cloak.”</span><br />
</p>
<p id="pli-tv-bu-vb-ss3c4p4p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p4p7">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p4p8">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p5p1">
<span class="pali m-text">Tena kho pana samayena aññatarā itthī pāvāraṁ pārutā hoti.</span><br />
<span class="brahmali m-text">At one time a certain woman was wearing a fleecy upper robe.</span><br />
</p>
<p id="pli-tv-bu-vb-ss3c4p5p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p5p3">
<span class="pali m-text">“dīghalomaṁ kho te, bhaginī”ti.</span><br />
<span class="brahmali m-text">“Sister, is that long hair yours?”</span><br />
</p>
<p id="pli-tv-bu-vb-ss3c4p5p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p5p5">
<span class="pali m-text">“Āmāyya, pāvāro”ti.</span><br />
<span class="brahmali m-text">“Yes, Venerable, it’s a fleecy upper robe.”</span><br />
</p>
<p id="pli-tv-bu-vb-ss3c4p5p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p5p7">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p5p8">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p6p1">
<span class="pali m-text">Tena kho pana samayena aññatarā itthī khettaṁ vapāpetvā āgacchati.</span><br />
<span class="brahmali m-text">At one time a certain woman was returning after having had a field sown.</span><br />
</p>
<p id="pli-tv-bu-vb-ss3c4p6p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p6p3">
<span class="pali m-text">“vāpitaṁ kho te, bhaginī”ti?</span><br />
<span class="brahmali m-text">“Have you sown, Sister?”</span><br />
</p>
<p id="pli-tv-bu-vb-ss3c4p6p4">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p6p5">
<span class="pali m-text">“Āmāyya, no ca kho paṭivuttan”ti.</span><br />
<span class="brahmali m-text">“Yes, Venerable, but the furrow isn’t yet closed yet.”</span><br />
</p>
<p id="pli-tv-bu-vb-ss3c4p6p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p6p7">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p6p8">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p7p1">
<span class="pali m-text">Tena kho pana samayena aññataro bhikkhu paribbājikaṁ paṭipathe passitvā sāratto taṁ paribbājikaṁ etadavoca—</span><br />
<span class="brahmali m-text">At one time a lustful monk saw a female wanderer coming in the opposite direction. He said to her,</span><br />
</p>
<p id="pli-tv-bu-vb-ss3c4p7p2">
<span class="pali m-text">“kacci, bhagini, maggo saṁsīdatī”ti?</span><br />
<span class="brahmali m-text">“Sister, I hope the path has an end?”</span><br />
</p>
<p id="pli-tv-bu-vb-ss3c4p7p3">
<span class="pali m-text">Sā na paṭivijāni.</span><br />
<span class="brahmali m-text">She did not understand and said,</span><br />
</p>
<p id="pli-tv-bu-vb-ss3c4p7p4">
<span class="pali m-text">“Āma, bhikkhu, paṭipajjissasī”ti.</span><br />
<span class="brahmali m-text">“Yes, just keep going.”</span><br />
</p>
<p id="pli-tv-bu-vb-ss3c4p7p5">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p7p6">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p7p7">
<span class="pali m-text">āpatti thullaccayassā”ti.</span><br />
<span class="brahmali m-text">but there’s a serious offense.”</span><br />
</p>
<p id="pli-tv-bu-vb-ss3c4p8p1">
<span class="pali m-text">Tena kho pana samayena aññataro bhikkhu sāratto aññataraṁ itthiṁ etadavoca—</span><br />
<span class="brahmali m-text">At one time a lustful monk said to a woman,</span><br />
</p>
<p id="pli-tv-bu-vb-ss3c4p8p2">
<span class="pali m-text">“saddhāsi tvaṁ, bhagini.</span><br />
<span class="brahmali m-text">“You have faith, Sister,</span><br />
</p>
<p id="pli-tv-bu-vb-ss3c4p8p3">
<span class="pali m-text">Api ca yaṁ sāmikassa desi taṁ nāmhākaṁ desī”ti.</span><br />
<span class="brahmali m-text">yet you don’t give us what you give your husband.”</span><br />
</p>
<p id="pli-tv-bu-vb-ss3c4p8p4">
<span class="pali m-text">“Kiṁ, bhante”ti?</span><br />
<span class="brahmali m-text">“What’s that, Venerable?”</span><br />
</p>
<p id="pli-tv-bu-vb-ss3c4p8p5">
<span class="pali m-text">“Methunadhamman”ti.</span><br />
<span class="brahmali m-text">“Sexual intercourse.”</span><br />
</p>
<p id="pli-tv-bu-vb-ss3c4p8p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p8p7">
<span class="pali m-text">“āpattiṁ tvaṁ, bhikkhu, āpanno saṅghādisesan”ti.</span><br />
<span class="brahmali m-text">“There’s an offense entailing suspension.”</span><br />
</p>
<p id="pli-tv-bu-vb-ss3c4p9p1">
<span class="pali m-text">Tena kho pana samayena aññataro bhikkhu sāratto aññataraṁ itthiṁ etadavoca—</span><br />
<span class="brahmali m-text">At one time a lustful monk said to a woman,</span><br />
</p>
<p id="pli-tv-bu-vb-ss3c4p9p2">
<span class="pali m-text">“saddhāsi tvaṁ, bhagini.</span><br />
<span class="brahmali m-text">“You have faith, Sister,</span><br />
</p>
<p id="pli-tv-bu-vb-ss3c4p9p3">
<span class="pali m-text">Api ca yaṁ aggadānaṁ taṁ nāmhākaṁ desī”ti.</span><br />
<span class="brahmali m-text">yet you don’t give us the highest gift.”</span><br />
</p>
<p id="pli-tv-bu-vb-ss3c4p9p4">
<span class="pali m-text">“Kiṁ, bhante, aggadānan”ti?</span><br />
<span class="brahmali m-text">“What’s that, Venerable?”</span><br />
</p>
<p id="pli-tv-bu-vb-ss3c4p9p5">
<span class="pali m-text">“Methunadhamman”ti.</span><br />
<span class="brahmali m-text">“Sexual intercourse.”</span><br />
</p>
<p id="pli-tv-bu-vb-ss3c4p9p6">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p9p7">
<span class="pali m-text">“āpattiṁ tvaṁ, bhikkhu, āpanno saṅghādisesan”ti.</span><br />
<span class="brahmali m-text">“There’s an offense entailing suspension.”</span><br />
</p>
<p id="pli-tv-bu-vb-ss3c4p10p1">
<span class="pali m-text">Tena kho pana samayena aññatarā itthī kammaṁ karoti.</span><br />
<span class="brahmali m-text">At one time a certain woman was doing some work.</span><br />
</p>
<p id="pli-tv-bu-vb-ss3c4p10p2">
<span class="pali m-text">Aññataro bhikkhu sāratto taṁ itthiṁ etadavoca—</span><br />
<span class="brahmali m-text">A lustful monk said to her,</span><br />
</p>
<p id="pli-tv-bu-vb-ss3c4p10p3">
<span class="pali m-text">“tiṭṭha, bhagini, ahaṁ karissāmī”ti …pe…</span><br />
<span class="brahmali m-text">“Stand, Sister, I’ll work.” …</span><br />
</p>
<p id="pli-tv-bu-vb-ss3c4p10p4">
<span class="pali m-text">nisīda, bhagini, ahaṁ karissāmī”ti …pe…</span><br />
<span class="brahmali m-text">“Sit, Sister, I’ll work.” …</span><br />
</p>
<p id="pli-tv-bu-vb-ss3c4p10p5">
<span class="pali m-text">nipajja, bhagini, ahaṁ karissāmī”ti.</span><br />
<span class="brahmali m-text">“Lie down, Sister, I’ll work.”</span><br />
</p>
<p id="pli-tv-bu-vb-ss3c4p10p6">
<span class="pali m-text">Sā na paṭivijāni.</span><br />
<span class="brahmali m-text">She did not understand.</span><br />
</p>
<p id="pli-tv-bu-vb-ss3c4p10p7">
<span class="pali m-text">Tassa kukkuccaṁ ahosi …pe…</span><br />
<span class="brahmali m-text">He became anxious …</span><br />
</p>
<p id="pli-tv-bu-vb-ss3c4p10p8">
<span class="pali m-text">“anāpatti, bhikkhu, saṅghādisesassa;</span><br />
<span class="brahmali m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p10p9">
<span class="pali m-text">āpatti dukkaṭassā”ti.</span><br />
<span class="brahmali m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p10p10">
<span class="pali m-text">Duṭṭhullavācāsikkhāpadaṁ niṭṭhitaṁ tatiyaṁ.</span><br />
<span class="brahmali m-text">The training rule on indecent speech, the third, is finished.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pli-tv-bu-vb-ss0002.html">Previous</a></div>
<div class="m-col-t-6 m-text-right">
<a href="https://theravadan.org/pages/pli-tv-bu-vb-ss0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>