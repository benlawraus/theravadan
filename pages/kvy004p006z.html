<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv4 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy004p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy004p006z.html" />
  <meta property="og:description" content="Mahāpaṇṇāsaka Catutthavagga Bodhiyābuddhotikathā Bodhiyā buddhoti? Āmantā. Bodhiyā niruddhāya vigatāya paṭipassaddhāya abuddho hotīti? Na hevaṁ vattabbe …pe…. Bodhiyā buddhoti? Āmantā. Atītāya bodhiyā buddhoti? Na hevaṁ vattabbe …pe… atītāya bodhiyā buddhoti? Āmantā. Tāya bodhiyā bodhikaraṇīyaṁ karotīti? Na hevaṁ vattabbe …pe…. Tāya bodhiyā bodhikaraṇīyaṁ karotīti? Āmantā. Tāya bodhiyā dukkha …" />
  <meta name="twitter:description" content="Mahāpaṇṇāsaka Catutthavagga Bodhiyābuddhotikathā Bodhiyā buddhoti? Āmantā. Bodhiyā niruddhāya vigatāya paṭipassaddhāya abuddho hotīti? Na hevaṁ vattabbe …pe…. Bodhiyā buddhoti? Āmantā. Atītāya bodhiyā buddhoti? Na hevaṁ vattabbe …pe… atītāya bodhiyā buddhoti? Āmantā. Tāya bodhiyā bodhikaraṇīyaṁ karotīti? Na hevaṁ vattabbe …pe…. Tāya bodhiyā bodhikaraṇīyaṁ karotīti? Āmantā. Tāya bodhiyā dukkha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv4-index.html">kv4</a> &raquo;
          </span>
          Kathāvatthu
        </h1>
<!-- content -->
<p id="kv4p6c0p2">
<span class="pali m-text">Mahāpaṇṇāsaka</span><br />
</p>
<p id="kv4p6c0p3">
<span class="pali m-text">Catutthavagga</span><br />
</p>
<section id="bodhiyabuddhotikatha">
<span id="kv4p6c0p4"></span><h2><span class="pali m-text">Bodhiyābuddhotikathā</span></h2>
<p id="kv4p6c1p1">
<span class="pali m-text">Bodhiyā buddhoti?</span><br />
</p>
<p id="kv4p6c1p2">
<span class="pali m-text">Āmantā.</span><br />
</p>
<p id="kv4p6c1p3">
<span class="pali m-text">Bodhiyā niruddhāya vigatāya paṭipassaddhāya abuddho hotīti?</span><br />
</p>
<p id="kv4p6c1p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c2p1">
<span class="pali m-text">Bodhiyā buddhoti?</span><br />
</p>
<p id="kv4p6c2p2">
<span class="pali m-text">Āmantā.</span><br />
</p>
<p id="kv4p6c2p3">
<span class="pali m-text">Atītāya bodhiyā buddhoti?</span><br />
</p>
<p id="kv4p6c2p4">
<span class="pali m-text">Na hevaṁ vattabbe …pe…</span><br />
</p>
<p id="kv4p6c2p5">
<span class="pali m-text">atītāya bodhiyā buddhoti?</span><br />
</p>
<p id="kv4p6c2p6">
<span class="pali m-text">Āmantā.</span><br />
</p>
<p id="kv4p6c2p7">
<span class="pali m-text">Tāya bodhiyā bodhikaraṇīyaṁ karotīti?</span><br />
</p>
<p id="kv4p6c2p8">
<span class="pali m-text">Na hevaṁ vattabbe …pe….</span><br />
</p>
<p id="kv4p6c3p1">
<span class="pali m-text">Tāya bodhiyā bodhikaraṇīyaṁ karotīti?</span><br />
</p>
<p id="kv4p6c3p2">
<span class="pali m-text">Āmantā.</span><br />
</p>
<p id="kv4p6c3p3">
<span class="pali m-text">Tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv4p6c3p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c4p1">
<span class="pali m-text">Bodhiyā buddhoti?</span><br />
</p>
<p id="kv4p6c4p2">
<span class="pali m-text">Āmantā.</span><br />
</p>
<p id="kv4p6c4p3">
<span class="pali m-text">Anāgatāya bodhiyā buddhoti?</span><br />
</p>
<p id="kv4p6c4p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c5p1">
<span class="pali m-text">Anāgatāya bodhiyā buddhoti?</span><br />
</p>
<p id="kv4p6c5p2">
<span class="pali m-text">Āmantā.</span><br />
</p>
<p id="kv4p6c5p3">
<span class="pali m-text">Tāya bodhiyā bodhikaraṇīyaṁ karotīti?</span><br />
</p>
<p id="kv4p6c5p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c6p1">
<span class="pali m-text">Tāya bodhiyā bodhikaraṇīyaṁ karotīti?</span><br />
</p>
<p id="kv4p6c6p2">
<span class="pali m-text">Āmantā.</span><br />
</p>
<p id="kv4p6c6p3">
<span class="pali m-text">Tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c6p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c7p1">
<span class="pali m-text">Paccuppannāya bodhiyā buddho, tāya bodhiyā bodhikaraṇīyaṁ karotīti?</span><br />
</p>
<p id="kv4p6c7p2">
<span class="pali m-text">Āmantā.</span><br />
</p>
<p id="kv4p6c7p3">
<span class="pali m-text">Atītāya bodhiyā buddho, tāya bodhiyā bodhikaraṇīyaṁ karotīti?</span><br />
</p>
<p id="kv4p6c7p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c8p1">
<span class="pali m-text">Paccuppannāya bodhiyā buddho, tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv4p6c8p2">
<span class="pali m-text">Āmantā.</span><br />
</p>
<p id="kv4p6c8p3">
<span class="pali m-text">Atītāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c8p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c9p1">
<span class="pali m-text">Paccuppannāya bodhiyā buddho, tāya bodhiyā bodhikaraṇīyaṁ karotīti?</span><br />
</p>
<p id="kv4p6c9p2">
<span class="pali m-text">Āmantā.</span><br />
</p>
<p id="kv4p6c9p3">
<span class="pali m-text">Anāgatāya bodhiyā buddho, tāya bodhiyā bodhikaraṇīyaṁ karotīti?</span><br />
</p>
<p id="kv4p6c9p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c10p1">
<span class="pali m-text">Paccuppannāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c10p2">
<span class="pali m-text">Āmantā.</span><br />
</p>
<p id="kv4p6c10p3">
<span class="pali m-text">Anāgatāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c10p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c11p1">
<span class="pali m-text">Atītāya bodhiyā buddho, na ca tāya bodhiyā bodhikaraṇīyaṁ karotīti?</span><br />
</p>
<p id="kv4p6c11p2">
<span class="pali m-text">Āmantā.</span><br />
</p>
<p id="kv4p6c11p3">
<span class="pali m-text">Paccuppannāya bodhiyā buddho, na ca tāya bodhiyā bodhikaraṇīyaṁ karotīti?</span><br />
</p>
<p id="kv4p6c11p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c12p1">
<span class="pali m-text">Atītāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c12p2">
<span class="pali m-text">Āmantā.</span><br />
</p>
<p id="kv4p6c12p3">
<span class="pali m-text">Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c12p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c13p1">
<span class="pali m-text">Anāgatāya bodhiyā buddho, na ca tāya bodhiyā bodhikaraṇīyaṁ karotīti?</span><br />
</p>
<p id="kv4p6c13p2">
<span class="pali m-text">Āmantā.</span><br />
</p>
<p id="kv4p6c13p3">
<span class="pali m-text">Paccuppannāya bodhiyā buddho, na ca tāya bodhiyā bodhikaraṇīyaṁ karotīti?</span><br />
</p>
<p id="kv4p6c13p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c14p1">
<span class="pali m-text">Anāgatāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c14p2">
<span class="pali m-text">Āmantā.</span><br />
</p>
<p id="kv4p6c14p3">
<span class="pali m-text">Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?</span><br />
</p>
<p id="kv4p6c14p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c15p1">
<span class="pali m-text">Atītāya bodhiyā buddho, anāgatāya bodhiyā buddho, paccuppannāya bodhiyā buddhoti?</span><br />
</p>
<p id="kv4p6c15p2">
<span class="pali m-text">Āmantā.</span><br />
</p>
<p id="kv4p6c15p3">
<span class="pali m-text">Tīhi bodhīhi buddhoti?</span><br />
</p>
<p id="kv4p6c15p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c16p1">
<span class="pali m-text">Tīhi bodhīhi buddhoti?</span><br />
</p>
<p id="kv4p6c16p2">
<span class="pali m-text">Āmantā.</span><br />
</p>
<p id="kv4p6c16p3">
<span class="pali m-text">Satataṁ samitaṁ abbokiṇṇaṁ tīhi bodhīhi samannāgato samohito, tisso bodhiyo paccupaṭṭhitāti?</span><br />
</p>
<p id="kv4p6c16p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c17p1">
<span class="pali m-text">Na vattabbaṁ—</span><br />
</p>
<p id="kv4p6c17p2">
<span class="pali m-text">“bodhiyā buddho”ti?</span><br />
</p>
<p id="kv4p6c17p3">
<span class="pali m-text">Āmantā.</span><br />
</p>
<p id="kv4p6c17p4">
<span class="pali m-text">Nanu bodhipaṭilābhā buddhoti?</span><br />
</p>
<p id="kv4p6c17p5">
<span class="pali m-text">Āmantā.</span><br />
</p>
<p id="kv4p6c17p6">
<span class="pali m-text">Hañci bodhipaṭilābhā buddho, tena vata re vattabbe—</span><br />
</p>
<p id="kv4p6c17p7">
<span class="pali m-text">“bodhiyā buddho”ti.</span><br />
</p>
<p id="kv4p6c18p1">
<span class="pali m-text">Bodhipaṭilābhā buddhoti, bodhiyā buddhoti?</span><br />
</p>
<p id="kv4p6c18p2">
<span class="pali m-text">Āmantā.</span><br />
</p>
<p id="kv4p6c18p3">
<span class="pali m-text">Bodhipaṭilābhā bodhīti?</span><br />
</p>
<p id="kv4p6c18p4">
<span class="pali m-text">Na hevaṁ vattabbe …pe….</span><br />
</p>
<p id="kv4p6c18p5">
<span class="pali m-text">Bodhiyā buddhotikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>