<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn2 &raquo; Saṁyutta Nikāya 2 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny002p011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 2" />
  <meta name="twitter:title" content="Saṁyutta Nikāya 2" />
  <meta property="og:url" content="https://www.theravadan.org/pages/sny002p011z.html" />
  <meta property="og:description" content="Translators: sujato Linked Discourses 2 3. Nānātitthiyavagga 3. Various Sectarians 29. Susimasutta 29. With Susīma Sāvatthinidānaṁ. At Sāvatthī. Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: Then Venerable Ānanda went up to the Buddha, bowed, and sat …" />
  <meta name="twitter:description" content="Translators: sujato Linked Discourses 2 3. Nānātitthiyavagga 3. Various Sectarians 29. Susimasutta 29. With Susīma Sāvatthinidānaṁ. At Sāvatthī. Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: Then Venerable Ānanda went up to the Buddha, bowed, and sat …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn2-index.html">sn2</a> &raquo;
          </span>
          Saṁyutta Nikāya 2
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 2</span></p>
<section id="nanatitthiyavagga">
<h2><a href="#nanatitthiyavagga">3. Nānātitthiyavagga</a></h2>
<p><span class="m-text">3. Various Sectarians</span></p>
<section id="susimasutta">
<h3><a href="#susimasutta">29. Susimasutta</a></h3>
<p><span class="m-text">29. With Susīma</span></p>
<p id="sn2p29c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn2p29c1p2">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca:</span><br />
<span class="m-text">Then Venerable Ānanda went up to the Buddha, bowed, and sat down to one side. The Buddha said to him,</span><br />
</p>
<p id="sn2p29c1p3">
<span class="m-text m-primary">“tuyhampi no, ānanda, sāriputto ruccatī”ti?</span><br />
<span class="m-text">“Ānanda, do you like Sāriputta?”</span><br />
</p>
<p id="sn2p29c2p1">
<span class="m-text m-primary">“Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya?</span><br />
<span class="m-text">“Sir, who on earth would not like Venerable Sāriputta unless they’re a fool, a hater, delusional, or mentally deranged?</span><br />
</p>
<p id="sn2p29c2p2">
<span class="m-text m-primary">Paṇḍito, bhante, āyasmā sāriputto.</span><br />
<span class="m-text">Venerable Sāriputta is astute,</span><br />
</p>
<p id="sn2p29c2p3">
<span class="m-text m-primary">Mahāpañño, bhante, āyasmā sāriputto.</span><br />
<span class="m-text">he has great wisdom,</span><br />
</p>
<p id="sn2p29c2p4">
<span class="m-text m-primary">Puthupañño, bhante, āyasmā sāriputto.</span><br />
<span class="m-text">widespread wisdom,</span><br />
</p>
<p id="sn2p29c2p5">
<span class="m-text m-primary">Hāsapañño, bhante, āyasmā sāriputto.</span><br />
<span class="m-text">laughing wisdom,</span><br />
</p>
<p id="sn2p29c2p6">
<span class="m-text m-primary">Javanapañño, bhante, āyasmā sāriputto.</span><br />
<span class="m-text">swift wisdom,</span><br />
</p>
<p id="sn2p29c2p7">
<span class="m-text m-primary">Tikkhapañño, bhante, āyasmā sāriputto.</span><br />
<span class="m-text">sharp wisdom,</span><br />
</p>
<p id="sn2p29c2p8">
<span class="m-text m-primary">Nibbedhikapañño, bhante, āyasmā sāriputto.</span><br />
<span class="m-text">and penetrating wisdom.</span><br />
</p>
<p id="sn2p29c2p9">
<span class="m-text m-primary">Appiccho, bhante, āyasmā sāriputto.</span><br />
<span class="m-text">He has few wishes,</span><br />
</p>
<p id="sn2p29c2p10">
<span class="m-text m-primary">Santuṭṭho, bhante, āyasmā sāriputto.</span><br />
<span class="m-text">he’s content,</span><br />
</p>
<p id="sn2p29c2p11">
<span class="m-text m-primary">Pavivitto, bhante, āyasmā sāriputto.</span><br />
<span class="m-text">secluded,</span><br />
</p>
<p id="sn2p29c2p12">
<span class="m-text m-primary">Asaṁsaṭṭho, bhante, āyasmā sāriputto.</span><br />
<span class="m-text">aloof,</span><br />
</p>
<p id="sn2p29c2p13">
<span class="m-text m-primary">Āraddhavīriyo, bhante, āyasmā sāriputto.</span><br />
<span class="m-text">and energetic.</span><br />
</p>
<p id="sn2p29c2p14">
<span class="m-text m-primary">Vattā, bhante, āyasmā sāriputto.</span><br />
<span class="m-text">He gives advice</span><br />
</p>
<p id="sn2p29c2p15">
<span class="m-text m-primary">Vacanakkhamo, bhante, āyasmā sāriputto.</span><br />
<span class="m-text">and accepts advice;</span><br />
</p>
<p id="sn2p29c2p16">
<span class="m-text m-primary">Codako, bhante, āyasmā sāriputto.</span><br />
<span class="m-text">he accuses</span><br />
</p>
<p id="sn2p29c2p17">
<span class="m-text m-primary">Pāpagarahī, bhante, āyasmā sāriputto.</span><br />
<span class="m-text">and criticizes wickedness.</span><br />
</p>
<p id="sn2p29c2p18">
<span class="m-text m-primary">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyyā”ti?</span><br />
<span class="m-text">Who on earth would not like Venerable Sāriputta unless they’re a fool, a hater, delusional, or mentally deranged?”</span><br />
</p>
<p id="sn2p29c3p1">
<span class="m-text m-primary">“Evametaṁ, ānanda, evametaṁ, ānanda.</span><br />
<span class="m-text">“That’s so true, Ānanda! That’s so true!</span><br />
</p>
<p id="sn2p29c3p2">
<span class="m-text m-primary">Kassa hi nāma, ānanda, abālassa aduṭṭhassa amūḷhassa avipallatthacittassa sāriputto na rucceyya?</span><br />
<span class="m-text">Who on earth would not like Venerable Sāriputta unless they’re a fool, a hater, delusional, or mentally deranged?”</span><br />
</p>
<p id="sn2p29c3p3">
<span class="m-text m-primary">Paṇḍito, ānanda, sāriputto.</span><br />
<span class="m-text">And the Buddha repeated all of Ānanda’s terms of praise.</span><br />
</p>
<p id="sn2p29c3p4">
<span class="m-text m-primary">Mahāpañño, ānanda, sāriputto.</span><br />
</p>
<p id="sn2p29c3p5">
<span class="m-text m-primary">Puthupañño, ānanda, sāriputto.</span><br />
</p>
<p id="sn2p29c3p6">
<span class="m-text m-primary">Hāsapañño, ānanda, sāriputto.</span><br />
</p>
<p id="sn2p29c3p7">
<span class="m-text m-primary">Javanapañño, ānanda, sāriputto.</span><br />
</p>
<p id="sn2p29c3p8">
<span class="m-text m-primary">Tikkhapañño, ānanda, sāriputto.</span><br />
</p>
<p id="sn2p29c3p9">
<span class="m-text m-primary">Nibbedhikapañño, ānanda, sāriputto.</span><br />
</p>
<p id="sn2p29c3p10">
<span class="m-text m-primary">Appiccho, ānanda, sāriputto.</span><br />
</p>
<p id="sn2p29c3p11">
<span class="m-text m-primary">Santuṭṭho, ānanda, sāriputto.</span><br />
</p>
<p id="sn2p29c3p12">
<span class="m-text m-primary">Pavivitto, ānanda, sāriputto.</span><br />
</p>
<p id="sn2p29c3p13">
<span class="m-text m-primary">Asaṁsaṭṭho, ānanda, sāriputto.</span><br />
</p>
<p id="sn2p29c3p14">
<span class="m-text m-primary">Āraddhavīriyo, ānanda, sāriputto.</span><br />
</p>
<p id="sn2p29c3p15">
<span class="m-text m-primary">Vattā, ānanda, sāriputto.</span><br />
</p>
<p id="sn2p29c3p16">
<span class="m-text m-primary">Vacanakkhamo, ānanda, sāriputto.</span><br />
</p>
<p id="sn2p29c3p17">
<span class="m-text m-primary">Codako, ānanda, sāriputto.</span><br />
</p>
<p id="sn2p29c3p18">
<span class="m-text m-primary">Pāpagarahī, ānanda, sāriputto.</span><br />
</p>
<p id="sn2p29c3p19">
<span class="m-text m-primary">Kassa hi nāma, ānanda, abālassa aduṭṭhassa amūḷhassa avipallatthacittassa sāriputto na rucceyyā”ti?</span><br />
</p>
<p id="sn2p29c4p1">
<span class="m-text m-primary">Atha kho susimo devaputto āyasmato sāriputtassa vaṇṇe bhaññamāne mahatiyā devaputtaparisāya parivuto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho susimo devaputto bhagavantaṁ etadavoca:</span><br />
<span class="m-text">While this praise of Sāriputta was being spoken, the god Susīma approached the Buddha, escorted by a large assembly of gods. He bowed, stood to one side, and said to him:</span><br />
</p>
<p id="sn2p29c5p1">
<span class="m-text m-primary">“Evametaṁ, bhagavā, evametaṁ, sugata.</span><br />
<span class="m-text">“That’s so true, Blessed One! That’s so true, Holy One!</span><br />
</p>
<p id="sn2p29c5p2">
<span class="m-text m-primary">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya?</span><br />
<span class="m-text">Who on earth would not like Venerable Sāriputta unless they’re a fool, a hater, delusional, or mentally deranged?”</span><br />
</p>
<p id="sn2p29c5p3">
<span class="m-text m-primary">Paṇḍito, bhante, āyasmā sāriputto.</span><br />
<span class="m-text">And he too repeated all the terms of praise of Sāriputta, adding,</span><br />
</p>
<p id="sn2p29c5p4">
<span class="m-text m-primary">Mahāpañño, bhante, puthupañño, bhante, hāsapañño, bhante, javanapañño, bhante, tikkhapañño, bhante, nibbedhikapañño, bhante, appiccho, bhante, santuṭṭho, bhante, pavivitto, bhante, asaṁsaṭṭho, bhante, āraddhavīriyo, bhante, vattā, bhante, vacanakkhamo, bhante, codako, bhante, pāpagarahī, bhante, āyasmā sāriputto.</span><br />
</p>
<p id="sn2p29c5p5">
<span class="m-text m-primary">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya?</span><br />
</p>
<p id="sn2p29c6p1">
<span class="m-text m-primary">Ahampi hi, bhante, yaññadeva devaputtaparisaṁ upasaṅkamiṁ, etadeva bahulaṁ saddaṁ suṇāmi:</span><br />
<span class="m-text">“For I too, sir, whenever I go to an assembly of gods, frequently hear the same terms of praise.”</span><br />
</p>
<p id="sn2p29c6p2">
<span class="m-text m-primary">‘paṇḍito āyasmā sāriputto;</span><br />
</p>
<p id="sn2p29c6p3">
<span class="m-text m-primary">mahāpañño āyasmā, puthupañño āyasmā, hāsapañño āyasmā, javanapañño āyasmā, tikkhapañño āyasmā, nibbedhikapañño āyasmā, appiccho āyasmā, santuṭṭho āyasmā, pavivitto āyasmā, asaṁsaṭṭho āyasmā, āraddhavīriyo āyasmā, vattā āyasmā, vacanakkhamo āyasmā, codako āyasmā, pāpagarahī āyasmā sāriputto’ti.</span><br />
</p>
<p id="sn2p29c6p4">
<span class="m-text m-primary">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyyā”ti?</span><br />
</p>
<p id="sn2p29c7p1">
<span class="m-text m-primary">Atha kho susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṁseti.</span><br />
<span class="m-text">While this praise of Sāriputta was being spoken, the gods of Susīma’s assembly—uplifted and overjoyed, full of rapture and happiness—generated a rainbow of bright colors.</span><br />
</p>
<p id="sn2p29c8p1">
<span class="m-text m-primary">Seyyathāpi nāma maṇi veḷuriyo subho jātimā aṭṭhaṁso suparikammakato paṇḍukambale nikkhitto bhāsate ca tapate ca virocati ca;</span><br />
<span class="m-text">Suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate.</span><br />
</p>
<p id="sn2p29c8p2">
<span class="m-text m-primary">evamevaṁ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṁseti.</span><br />
<span class="m-text">In the same way, the gods of Susīma’s assembly generated a rainbow of bright colors.</span><br />
</p>
<p id="sn2p29c9p1">
<span class="m-text m-primary">Seyyathāpi nāma nikkhaṁ jambonadaṁ dakkhakammāraputtaukkāmukhasukusalasampahaṭṭhaṁ paṇḍukambale nikkhittaṁ bhāsate ca tapate ca virocati ca;</span><br />
<span class="m-text">Suppose there was a pendant of river gold, fashioned by an expert smith, well wrought in the forge. When placed on a cream rug it would shine and glow and radiate.</span><br />
</p>
<p id="sn2p29c9p2">
<span class="m-text m-primary">evamevaṁ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṁseti.</span><br />
<span class="m-text">In the same way, the gods of Susīma’s assembly generated a rainbow of bright colors.</span><br />
</p>
<p id="sn2p29c10p1">
<span class="m-text m-primary">Seyyathāpi nāma saradasamaye viddhe vigatavalāhake deve rattiyā paccūsasamayaṁ osadhitārakā bhāsate ca tapate ca virocati ca;</span><br />
<span class="m-text">Suppose that after the rainy season the sky was clear and cloudless. At the crack of dawn, the Morning Star shines and glows and radiates.</span><br />
</p>
<p id="sn2p29c10p2">
<span class="m-text m-primary">evamevaṁ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṁseti.</span><br />
<span class="m-text">In the same way, the gods of Susīma’s assembly generated a rainbow of bright colors.</span><br />
</p>
<p id="sn2p29c11p1">
<span class="m-text m-primary">Seyyathāpi nāma saradasamaye viddhe vigatavalāhake deve ādicco nabhaṁ abbhussakkamāno sabbaṁ ākāsagataṁ tamagataṁ abhivihacca bhāsate ca tapate ca virocati ca;</span><br />
<span class="m-text">Suppose that after the rainy season the sky was clear and cloudless. As the sun rises, it would dispel all the darkness from the sky as it shines and glows and radiates.</span><br />
</p>
<p id="sn2p29c11p2">
<span class="m-text m-primary">evamevaṁ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṁseti.</span><br />
<span class="m-text">In the same way, the gods of Susīma’s assembly generated a rainbow of bright colors.</span><br />
</p>
<p id="sn2p29c12p1">
<span class="m-text m-primary">Atha kho susimo devaputto āyasmantaṁ sāriputtaṁ ārabbha bhagavato santike imaṁ gāthaṁ abhāsi:</span><br />
<span class="m-text">Then the god Susīma recited this verse about Venerable Sāriputta in the Buddha’s presence:</span><br />
</p>
<p id="sn2p29c13p1">
<span class="m-text m-primary">“Paṇḍitoti samaññāto,</span><br />
<span class="m-text">“He’s considered astute,</span><br />
</p>
<p id="sn2p29c13p2">
<span class="m-text m-primary">sāriputto akodhano;</span><br />
<span class="m-text">Sāriputta, free of anger.</span><br />
</p>
<p id="sn2p29c13p3">
<span class="m-text m-primary">Appiccho sorato danto,</span><br />
<span class="m-text">Few in wishes, sweet, tamed,</span><br />
</p>
<p id="sn2p29c13p4">
<span class="m-text m-primary">satthuvaṇṇābhato isī”ti.</span><br />
<span class="m-text">the hermit shines in the Teacher’s praise!”</span><br />
</p>
<p id="sn2p29c14p1">
<span class="m-text m-primary">Atha kho bhagavā āyasmantaṁ sāriputtaṁ ārabbha susimaṁ devaputtaṁ gāthāya paccabhāsi:</span><br />
<span class="m-text">Then the Buddha replied to Susīma with this verse about Venerable Sāriputta:</span><br />
</p>
<p id="sn2p29c15p1">
<span class="m-text m-primary">“Paṇḍitoti samaññāto,</span><br />
<span class="m-text">“He’s considered astute,</span><br />
</p>
<p id="sn2p29c15p2">
<span class="m-text m-primary">sāriputto akodhano;</span><br />
<span class="m-text">Sāriputta, free of anger.</span><br />
</p>
<p id="sn2p29c15p3">
<span class="m-text m-primary">Appiccho sorato danto,</span><br />
<span class="m-text">Few in wishes, sweet, tamed;</span><br />
</p>
<p id="sn2p29c15p4">
<span class="m-text m-primary">kālaṁ kaṅkhati sudanto”ti.</span><br />
<span class="m-text">developed and well-tamed, he bides his time.”</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>