<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.46 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0010p0046.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an10-index.html">an10</a> &raquo;
          </span>
          Aṅguttara Nikāya 10.46
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0010p0045.html">Previous</a></div>
<div class="m-col-t-6 m-text-right">
<a href="../pages/an0010p0047.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.46</span></p>
<p id="an10p46c0p2">
<span class="pali m-text">5. Akkosavagga</span><br />
<span class="sujato m-text">5. Abuse</span><br />
</p>
<section id="sakkasutta">
<span id="an10p46c0p3"></span><h2><span class="pali m-text">Sakkasutta</span></h2>
<p><span class="sujato m-text">With the Sakyans</span></p>
<p id="an10p46c1p1">
<span class="pali m-text">Ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="sujato m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="an10p46c1p2">
<span class="pali m-text">Atha kho sambahulā sakkā upāsakā tadahuposathe yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho sakke upāsake bhagavā etadavoca:</span><br />
<span class="sujato m-text">Then on the sabbath several Sakyan lay followers went up to the Buddha, bowed, and sat down to one side. The Buddha said to them:</span><br />
</p>
<p id="an10p46c1p3">
<span class="pali m-text">“api nu tumhe, sakkā, aṭṭhaṅgasamannāgataṁ uposathaṁ upavasathā”ti?</span><br />
<span class="sujato m-text">“Sakyans, do you observe the sabbath with its eight factors?”</span><br />
</p>
<p id="an10p46c1p4">
<span class="pali m-text">“Appekadā mayaṁ, bhante, aṭṭhaṅgasamannāgataṁ uposathaṁ upavasāma, appekadā na upavasāmā”ti.</span><br />
<span class="sujato m-text">“Sir, sometimes we do, sometimes we don’t.”</span><br />
</p>
<p id="an10p46c1p5">
<span class="pali m-text">“Tesaṁ vo, sakkā, alābhā tesaṁ dulladdhaṁ, ye tumhe evaṁ sokasabhaye jīvite maraṇasabhaye jīvite appekadā aṭṭhaṅgasamannāgataṁ uposathaṁ upavasatha, appekadā na upavasatha.</span><br />
<span class="sujato m-text">“That’s your loss, Sakyans, it’s your misfortune. In this life with its fear of sorrow and death, you sometimes keep the sabbath and you sometimes don’t.</span><br />
</p>
<p id="an10p46c2p1">
<span class="pali m-text">Taṁ kiṁ maññatha, sakkā,</span><br />
<span class="sujato m-text">What do you think, Sakyans?</span><br />
</p>
<p id="an10p46c2p2">
<span class="pali m-text">idha puriso yena kenaci kammaṭṭhānena anāpajja akusalaṁ divasaṁ aḍḍhakahāpaṇaṁ nibbiseyya.</span><br />
<span class="sujato m-text">Take a man who earns half a dollar for an honest day’s work.</span><br />
</p>
<p id="an10p46c2p3">
<span class="pali m-text">Dakkho puriso uṭṭhānasampannoti alaṁvacanāyā”ti?</span><br />
<span class="sujato m-text">Is this enough to call him a deft and industrious man?”</span><br />
</p>
<p id="an10p46c2p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p46c3p1">
<span class="pali m-text">“Taṁ kiṁ maññatha, sakkā,</span><br />
<span class="sujato m-text">“What do you think, Sakyans?</span><br />
</p>
<p id="an10p46c3p2">
<span class="pali m-text">idha puriso yena kenaci kammaṭṭhānena anāpajja akusalaṁ divasaṁ kahāpaṇaṁ nibbiseyya.</span><br />
<span class="sujato m-text">Take a man who earns a dollar for an honest day’s work.</span><br />
</p>
<p id="an10p46c3p3">
<span class="pali m-text">Dakkho puriso uṭṭhānasampannoti alaṁvacanāyā”ti?</span><br />
<span class="sujato m-text">Is this enough to call him a deft and industrious man?”</span><br />
</p>
<p id="an10p46c3p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p46c4p1">
<span class="pali m-text">“Taṁ kiṁ maññatha, sakkā,</span><br />
<span class="sujato m-text">“What do you think, Sakyans?</span><br />
</p>
<p id="an10p46c4p2">
<span class="pali m-text">idha puriso yena kenaci kammaṭṭhānena anāpajja akusalaṁ divasaṁ dve kahāpaṇe nibbiseyya …</span><br />
<span class="sujato m-text">Take a man who, for an honest day’s work, earns two dollars …</span><br />
</p>
<p id="an10p46c4p3">
<span class="pali m-text">tayo kahāpaṇe nibbiseyya …</span><br />
<span class="sujato m-text">three dollars …</span><br />
</p>
<p id="an10p46c4p4">
<span class="pali m-text">cattāro kahāpaṇe nibbiseyya …</span><br />
<span class="sujato m-text">four dollars …</span><br />
</p>
<p id="an10p46c4p5">
<span class="pali m-text">pañca kahāpaṇe nibbiseyya …</span><br />
<span class="sujato m-text">five dollars …</span><br />
</p>
<p id="an10p46c4p6">
<span class="pali m-text">cha kahāpaṇe nibbiseyya …</span><br />
<span class="sujato m-text">six dollars …</span><br />
</p>
<p id="an10p46c4p7">
<span class="pali m-text">satta kahāpaṇe nibbiseyya …</span><br />
<span class="sujato m-text">seven dollars …</span><br />
</p>
<p id="an10p46c4p8">
<span class="pali m-text">aṭṭha kahāpaṇe nibbiseyya …</span><br />
<span class="sujato m-text">eight dollars …</span><br />
</p>
<p id="an10p46c4p9">
<span class="pali m-text">nava kahāpaṇe nibbiseyya …</span><br />
<span class="sujato m-text">nine dollars …</span><br />
</p>
<p id="an10p46c4p10">
<span class="pali m-text">dasa kahāpaṇe nibbiseyya …</span><br />
<span class="sujato m-text">ten dollars …</span><br />
</p>
<p id="an10p46c4p11">
<span class="pali m-text">vīsa kahāpaṇe nibbiseyya …</span><br />
<span class="sujato m-text">twenty dollars …</span><br />
</p>
<p id="an10p46c4p12">
<span class="pali m-text">tiṁsa kahāpaṇe nibbiseyya …</span><br />
<span class="sujato m-text">thirty dollars …</span><br />
</p>
<p id="an10p46c4p13">
<span class="pali m-text">cattārīsaṁ kahāpaṇe nibbiseyya …</span><br />
<span class="sujato m-text">forty dollars …</span><br />
</p>
<p id="an10p46c4p14">
<span class="pali m-text">paññāsaṁ kahāpaṇe nibbiseyya …</span><br />
<span class="sujato m-text">fifty dollars …</span><br />
</p>
<p id="an10p46c4p15">
<span class="pali m-text">kahāpaṇasataṁ nibbiseyya.</span><br />
<span class="sujato m-text">a hundred dollars.</span><br />
</p>
<p id="an10p46c4p16">
<span class="pali m-text">Dakkho puriso uṭṭhānasampannoti alaṁvacanāyā”ti?</span><br />
<span class="sujato m-text">Is this enough to call him a deft and industrious man?”</span><br />
</p>
<p id="an10p46c4p17">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p46c5p1">
<span class="pali m-text">“Taṁ kiṁ maññatha, sakkā,</span><br />
<span class="sujato m-text">“What do you think, Sakyans?</span><br />
</p>
<p id="an10p46c5p2">
<span class="pali m-text">api nu so puriso divase divase kahāpaṇasataṁ kahāpaṇasahassaṁ nibbisamāno laddhaṁ laddhaṁ nikkhipanto vassasatāyuko vassasatajīvī mahantaṁ bhogakkhandhaṁ adhigaccheyyā”ti?</span><br />
<span class="sujato m-text">Suppose that man earned a hundred or a thousand dollars every day and saved it all up. If he lived for a hundred years, would he not accumulate a large mass of wealth?”</span><br />
</p>
<p id="an10p46c5p3">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p46c6p1">
<span class="pali m-text">“Taṁ kiṁ maññatha, sakkā,</span><br />
<span class="sujato m-text">“What do you think, Sakyans?</span><br />
</p>
<p id="an10p46c6p2">
<span class="pali m-text">api nu so puriso bhogahetu bhoganidānaṁ bhogādhikaraṇaṁ ekaṁ vā rattiṁ ekaṁ vā divasaṁ upaḍḍhaṁ vā rattiṁ upaḍḍhaṁ vā divasaṁ ekantasukhappaṭisaṁvedī vihareyyā”ti?</span><br />
<span class="sujato m-text">Would that man, on account of that wealth, experience perfect happiness for a single day or night, or even half a day or night?”</span><br />
</p>
<p id="an10p46c6p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an10p46c6p4">
<span class="pali m-text">“Taṁ kissa hetu”?</span><br />
<span class="sujato m-text">“Why is that?”</span><br />
</p>
<p id="an10p46c6p5">
<span class="pali m-text">“Kāmā hi, bhante, aniccā tucchā musā mosadhammā”ti.</span><br />
<span class="sujato m-text">“Because sensual pleasures, sir, are impermanent, hollow, false, and deceptive.”</span><br />
</p>
<p id="an10p46c7p1">
<span class="pali m-text">“Idha pana vo, sakkā, mama sāvako dasa vassāni appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya.</span><br />
<span class="sujato m-text">“But take one of my disciples who lives diligent, keen, and resolute for ten years, practicing in line with my instructions. They can experience perfect happiness for a hundred years, ten thousand years, or a hundred thousand years.</span><br />
</p>
<p id="an10p46c7p2">
<span class="pali m-text">So ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">And they could become a once-returner or a non-returner, or guaranteed a stream-enterer.</span><br />
</p>
<p id="an10p46c7p3">
<span class="pali m-text">Tiṭṭhantu, sakkā, dasa vassāni.</span><br />
<span class="sujato m-text">Let alone ten years,</span><br />
</p>
<p id="an10p46c8p1">
<span class="pali m-text">Idha mama sāvako nava vassāni …</span><br />
<span class="sujato m-text">take one of my disciples who lives diligent, keen, and resolute for nine years …</span><br />
</p>
<p id="an10p46c8p2">
<span class="pali m-text">aṭṭha vassāni …</span><br />
<span class="sujato m-text">eight years …</span><br />
</p>
<p id="an10p46c8p3">
<span class="pali m-text">satta vassāni …</span><br />
<span class="sujato m-text">seven years …</span><br />
</p>
<p id="an10p46c8p4">
<span class="pali m-text">cha vassāni …</span><br />
<span class="sujato m-text">six years …</span><br />
</p>
<p id="an10p46c8p5">
<span class="pali m-text">pañca vassāni …</span><br />
<span class="sujato m-text">five years …</span><br />
</p>
<p id="an10p46c8p6">
<span class="pali m-text">cattāri vassāni …</span><br />
<span class="sujato m-text">four years …</span><br />
</p>
<p id="an10p46c8p7">
<span class="pali m-text">tīṇi vassāni …</span><br />
<span class="sujato m-text">three years …</span><br />
</p>
<p id="an10p46c8p8">
<span class="pali m-text">dve vassāni …</span><br />
<span class="sujato m-text">two years …</span><br />
</p>
<p id="an10p46c8p9">
<span class="pali m-text">ekaṁ vassaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">one year …</span><br />
</p>
<p id="an10p46c8p10">
<span class="pali m-text">Tiṭṭhatu, sakkā, ekaṁ vassaṁ.</span><br />
</p>
<p id="an10p46c9p1">
<span class="pali m-text">Idha mama sāvako dasa māse appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">ten months …</span><br />
</p>
<p id="an10p46c9p2">
<span class="pali m-text">Tiṭṭhantu, sakkā, dasa māsā.</span><br />
</p>
<p id="an10p46c10p1">
<span class="pali m-text">Idha mama sāvako nava māse …</span><br />
<span class="sujato m-text">nine months …</span><br />
</p>
<p id="an10p46c10p2">
<span class="pali m-text">aṭṭha māse …</span><br />
<span class="sujato m-text">eight months …</span><br />
</p>
<p id="an10p46c10p3">
<span class="pali m-text">satta māse …</span><br />
<span class="sujato m-text">seven months …</span><br />
</p>
<p id="an10p46c10p4">
<span class="pali m-text">cha māse …</span><br />
<span class="sujato m-text">six months …</span><br />
</p>
<p id="an10p46c10p5">
<span class="pali m-text">pañca māse …</span><br />
<span class="sujato m-text">five months …</span><br />
</p>
<p id="an10p46c10p6">
<span class="pali m-text">cattāro māse …</span><br />
<span class="sujato m-text">four months …</span><br />
</p>
<p id="an10p46c10p7">
<span class="pali m-text">tayo māse …</span><br />
<span class="sujato m-text">three months …</span><br />
</p>
<p id="an10p46c10p8">
<span class="pali m-text">dve māse …</span><br />
<span class="sujato m-text">two months …</span><br />
</p>
<p id="an10p46c10p9">
<span class="pali m-text">ekaṁ māsaṁ …</span><br />
<span class="sujato m-text">one month …</span><br />
</p>
<p id="an10p46c10p10">
<span class="pali m-text">aḍḍhamāsaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">a fortnight …</span><br />
</p>
<p id="an10p46c10p11">
<span class="pali m-text">Tiṭṭhatu, sakkā, aḍḍhamāso.</span><br />
</p>
<p id="an10p46c11p1">
<span class="pali m-text">Idha mama sāvako dasa rattindive appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">ten days …</span><br />
</p>
<p id="an10p46c11p2">
<span class="pali m-text">Tiṭṭhantu, sakkā, dasa rattindivā.</span><br />
</p>
<p id="an10p46c12p1">
<span class="pali m-text">Idha mama sāvako nava rattindive …</span><br />
<span class="sujato m-text">nine days …</span><br />
</p>
<p id="an10p46c12p2">
<span class="pali m-text">aṭṭha rattindive …</span><br />
<span class="sujato m-text">eight days …</span><br />
</p>
<p id="an10p46c12p3">
<span class="pali m-text">satta rattindive …</span><br />
<span class="sujato m-text">seven days …</span><br />
</p>
<p id="an10p46c12p4">
<span class="pali m-text">cha rattindive …</span><br />
<span class="sujato m-text">six days …</span><br />
</p>
<p id="an10p46c12p5">
<span class="pali m-text">pañca rattindive …</span><br />
<span class="sujato m-text">five days …</span><br />
</p>
<p id="an10p46c12p6">
<span class="pali m-text">cattāro rattindive …</span><br />
<span class="sujato m-text">four days …</span><br />
</p>
<p id="an10p46c12p7">
<span class="pali m-text">tayo rattindive …</span><br />
<span class="sujato m-text">three days …</span><br />
</p>
<p id="an10p46c12p8">
<span class="pali m-text">dve rattindive …</span><br />
<span class="sujato m-text">two days …</span><br />
</p>
<p id="an10p46c12p9">
<span class="pali m-text">ekaṁ rattindivaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.</span><br />
<span class="sujato m-text">Let alone two days, take one of my disciples who lives diligent, keen, and resolute for one day, practicing in line with my instructions. They can experience perfect happiness for a hundred years, ten thousand years, or a hundred thousand years. And they could become a once-returner or a non-returner, or guaranteed a stream-enterer.</span><br />
</p>
<p id="an10p46c12p10">
<span class="pali m-text">Tesaṁ vo, sakkā, alābhā tesaṁ dulladdhaṁ, ye tumhe evaṁ sokasabhaye jīvite maraṇasabhaye jīvite appekadā aṭṭhaṅgasamannāgataṁ uposathaṁ upavasatha, appekadā na upavasathā”ti.</span><br />
<span class="sujato m-text">It’s your loss, Sakyans, it’s your misfortune. In this life with its fear of sorrow and death, you sometimes keep the sabbath and you sometimes don’t.”</span><br />
</p>
<p id="an10p46c12p11">
<span class="pali m-text">“Ete mayaṁ, bhante, ajjatagge aṭṭhaṅgasamannāgataṁ uposathaṁ upavasissāmā”ti.</span><br />
<span class="sujato m-text">“Well, sir, from this day forth we will observe the sabbath with its eight factors.”</span><br />
</p>
<p id="an10p46c12p12">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0010p0045.html">Previous</a></div>
<div class="m-col-t-6 m-text-right">
<a href="../pages/an0010p0047.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>