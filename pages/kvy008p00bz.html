<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv8 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy008p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy008p00bz.html" />
  <meta property="og:description" content="Mahāpaṇṇāsaka Aṭṭhamavagga Jīvitindriyakathā Natthi rūpajīvitindriyanti? Āmantā. Natthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti? Na hevaṁ vattabbe …pe… atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti? Āmantā. Hañci atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanā, no ca vata re vattabbe— “natthi …" />
  <meta name="twitter:description" content="Mahāpaṇṇāsaka Aṭṭhamavagga Jīvitindriyakathā Natthi rūpajīvitindriyanti? Āmantā. Natthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti? Na hevaṁ vattabbe …pe… atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti? Āmantā. Hañci atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanā, no ca vata re vattabbe— “natthi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv8-index.html">kv8</a> &raquo;
          </span>
          Kathāvatthu
        </h1>
<!-- content -->
<p id="kv8p10c0p2">
<span class="pali m-text">Mahāpaṇṇāsaka</span><br />
</p>
<p id="kv8p10c0p3">
<span class="pali m-text">Aṭṭhamavagga</span><br />
</p>
<section id="jivitindriyakatha">
<span id="kv8p10c0p4"></span><h2><span class="pali m-text">Jīvitindriyakathā</span></h2>
<p id="kv8p10c1p1">
<span class="pali m-text">Natthi rūpajīvitindriyanti?</span><br />
</p>
<p id="kv8p10c1p2">
<span class="pali m-text">Āmantā.</span><br />
</p>
<p id="kv8p10c1p3">
<span class="pali m-text">Natthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti?</span><br />
</p>
<p id="kv8p10c1p4">
<span class="pali m-text">Na hevaṁ vattabbe …pe…</span><br />
</p>
<p id="kv8p10c1p5">
<span class="pali m-text">atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanāti?</span><br />
</p>
<p id="kv8p10c1p6">
<span class="pali m-text">Āmantā.</span><br />
</p>
<p id="kv8p10c1p7">
<span class="pali m-text">Hañci atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanā, no ca vata re vattabbe—</span><br />
</p>
<p id="kv8p10c1p8">
<span class="pali m-text">“natthi rūpajīvitindriyan”ti.</span><br />
</p>
<p id="kv8p10c2p1">
<span class="pali m-text">Atthi arūpīnaṁ dhammānaṁ āyu ṭhiti yapanā yāpanā iriyanā vattanā pālanā, atthi arūpajīvitindriyanti?</span><br />
</p>
<p id="kv8p10c2p2">
<span class="pali m-text">Āmantā.</span><br />
</p>
<p id="kv8p10c2p3">
<span class="pali m-text">Atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanā, atthi rūpajīvitindriyanti?</span><br />
</p>
<p id="kv8p10c2p4">
<span class="pali m-text">Na hevaṁ vattabbe …pe…</span><br />
</p>
<p id="kv8p10c2p5">
<span class="pali m-text">atthi rūpīnaṁ dhammānaṁ āyu ṭhiti yapanā yāpanā iriyanā vattanā pālanā, natthi rūpajīvitindriyanti?</span><br />
</p>
<p id="kv8p10c2p6">
<span class="pali m-text">Āmantā.</span><br />
</p>
<p id="kv8p10c2p7">
<span class="pali m-text">Atthi arūpīnaṁ dhammānaṁ āyu ṭhiti yapanā yāpanā iriyanā vattanā pālanā, natthi arūpajīvitindriyanti?</span><br />
</p>
<p id="kv8p10c2p8">
<span class="pali m-text">Na hevaṁ vattabbe …pe….</span><br />
</p>
<p id="kv8p10c3p1">
<span class="pali m-text">Arūpīnaṁ dhammānaṁ āyu arūpajīvitindriyanti?</span><br />
</p>
<p id="kv8p10c3p2">
<span class="pali m-text">Āmantā.</span><br />
</p>
<p id="kv8p10c3p3">
<span class="pali m-text">Rūpīnaṁ dhammānaṁ āyu rūpajīvitindriyanti?</span><br />
</p>
<p id="kv8p10c3p4">
<span class="pali m-text">Na hevaṁ vattabbe …pe…</span><br />
</p>
<p id="kv8p10c3p5">
<span class="pali m-text">rūpīnaṁ dhammānaṁ āyu na vattabbaṁ—</span><br />
</p>
<p id="kv8p10c3p6">
<span class="pali m-text">“rūpajīvitindriyan”ti?</span><br />
</p>
<p id="kv8p10c3p7">
<span class="pali m-text">Āmantā.</span><br />
</p>
<p id="kv8p10c3p8">
<span class="pali m-text">Arūpīnaṁ dhammānaṁ āyu na vattabbaṁ—</span><br />
</p>
<p id="kv8p10c3p9">
<span class="pali m-text">“arūpajīvitindriyan”ti?</span><br />
</p>
<p id="kv8p10c3p10">
<span class="pali m-text">Na hevaṁ vattabbe …pe….</span><br />
</p>
<p id="kv8p10c4p1">
<span class="pali m-text">Rūpīnaṁ dhammānaṁ āyu arūpajīvitindriyanti?</span><br />
</p>
<p id="kv8p10c4p2">
<span class="pali m-text">Āmantā.</span><br />
</p>
<p id="kv8p10c4p3">
<span class="pali m-text">Arūpīnaṁ dhammānaṁ āyu rūpajīvitindriyanti?</span><br />
</p>
<p id="kv8p10c4p4">
<span class="pali m-text">Na hevaṁ vattabbe …pe….</span><br />
</p>
<p id="kv8p10c5p1">
<span class="pali m-text">Arūpīnaṁ dhammānaṁ āyu na vattabbaṁ—</span><br />
</p>
<p id="kv8p10c5p2">
<span class="pali m-text">“rūpajīvitindriyan”ti?</span><br />
</p>
<p id="kv8p10c5p3">
<span class="pali m-text">Āmantā.</span><br />
</p>
<p id="kv8p10c5p4">
<span class="pali m-text">Rūpīnaṁ dhammānaṁ āyu na vattabbaṁ—</span><br />
</p>
<p id="kv8p10c5p5">
<span class="pali m-text">“arūpajīvitindriyan”ti?</span><br />
</p>
<p id="kv8p10c5p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c6p1">
<span class="pali m-text">Rūpīnañca arūpīnañca dhammānaṁ āyu arūpajīvitindriyanti?</span><br />
</p>
<p id="kv8p10c6p2">
<span class="pali m-text">Āmantā.</span><br />
</p>
<p id="kv8p10c6p3">
<span class="pali m-text">Rūpīnañca arūpīnañca dhammānaṁ āyu rūpajīvitindriyanti?</span><br />
</p>
<p id="kv8p10c6p4">
<span class="pali m-text">Na hevaṁ vattabbe …pe….</span><br />
</p>
<p id="kv8p10c7p1">
<span class="pali m-text">Rūpīnañca arūpīnañca dhammānaṁ āyu na vattabbaṁ—</span><br />
</p>
<p id="kv8p10c7p2">
<span class="pali m-text">“rūpajīvitindriyan”ti?</span><br />
</p>
<p id="kv8p10c7p3">
<span class="pali m-text">Āmantā.</span><br />
</p>
<p id="kv8p10c7p4">
<span class="pali m-text">Rūpīnañca arūpīnañca dhammānaṁ āyu na vattabbaṁ—</span><br />
</p>
<p id="kv8p10c7p5">
<span class="pali m-text">“arūpajīvitindriyan”ti?</span><br />
</p>
<p id="kv8p10c7p6">
<span class="pali m-text">Na hevaṁ vattabbe …pe…</span><br />
</p>
<p id="kv8p10c7p7">
<span class="pali m-text">natthi rūpajīvitindriyanti?</span><br />
</p>
<p id="kv8p10c7p8">
<span class="pali m-text">Āmantā.</span><br />
</p>
<p id="kv8p10c7p9">
<span class="pali m-text">Nirodhaṁ samāpannassa natthi jīvitindriyanti?</span><br />
</p>
<p id="kv8p10c7p10">
<span class="pali m-text">Na hevaṁ vattabbe …pe….</span><br />
</p>
<p id="kv8p10c8p1">
<span class="pali m-text">Nirodhaṁ samāpannassa atthi jīvitindriyanti?</span><br />
</p>
<p id="kv8p10c8p2">
<span class="pali m-text">Āmantā.</span><br />
</p>
<p id="kv8p10c8p3">
<span class="pali m-text">Hañci nirodhaṁ samāpannassa atthi jīvitindriyaṁ, no ca vata re vattabbe—</span><br />
</p>
<p id="kv8p10c8p4">
<span class="pali m-text">“natthi rūpajīvitindriyan”ti.</span><br />
</p>
<p id="kv8p10c9p1">
<span class="pali m-text">Nirodhaṁ samāpannassa atthi jīvitindriyanti?</span><br />
</p>
<p id="kv8p10c9p2">
<span class="pali m-text">Āmantā.</span><br />
</p>
<p id="kv8p10c9p3">
<span class="pali m-text">Katamakkhandhapariyāpannanti?</span><br />
</p>
<p id="kv8p10c9p4">
<span class="pali m-text">Saṅkhārakkhandhapariyāpannanti.</span><br />
</p>
<p id="kv8p10c9p5">
<span class="pali m-text">Nirodhaṁ samāpannassa atthi saṅkhārakkhandhoti?</span><br />
</p>
<p id="kv8p10c9p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c10p1">
<span class="pali m-text">Nirodhaṁ samāpannassa atthi saṅkhārakkhandhoti?</span><br />
</p>
<p id="kv8p10c10p2">
<span class="pali m-text">Āmantā.</span><br />
</p>
<p id="kv8p10c10p3">
<span class="pali m-text">Nirodhaṁ samāpannassa atthi vedanākkhandho …pe…</span><br />
</p>
<p id="kv8p10c10p4">
<span class="pali m-text">saññākkhandho …pe…</span><br />
</p>
<p id="kv8p10c10p5">
<span class="pali m-text">viññāṇakkhandhoti?</span><br />
</p>
<p id="kv8p10c10p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c11p1">
<span class="pali m-text">Nirodhaṁ samāpannassa atthi vedanākkhandho …pe…</span><br />
</p>
<p id="kv8p10c11p2">
<span class="pali m-text">saññākkhandho …pe…</span><br />
</p>
<p id="kv8p10c11p3">
<span class="pali m-text">viññāṇakkhandhoti?</span><br />
</p>
<p id="kv8p10c11p4">
<span class="pali m-text">Āmantā.</span><br />
</p>
<p id="kv8p10c11p5">
<span class="pali m-text">Na nirodhaṁ samāpannoti?</span><br />
</p>
<p id="kv8p10c11p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c12p1">
<span class="pali m-text">Natthi rūpajīvitindriyanti?</span><br />
</p>
<p id="kv8p10c12p2">
<span class="pali m-text">Āmantā.</span><br />
</p>
<p id="kv8p10c12p3">
<span class="pali m-text">Asaññasattānaṁ natthi jīvitindriyanti?</span><br />
</p>
<p id="kv8p10c12p4">
<span class="pali m-text">Na hevaṁ vattabbe …pe….</span><br />
</p>
<p id="kv8p10c13p1">
<span class="pali m-text">Asaññasattānaṁ atthi jīvitindriyanti?</span><br />
</p>
<p id="kv8p10c13p2">
<span class="pali m-text">Āmantā.</span><br />
</p>
<p id="kv8p10c13p3">
<span class="pali m-text">Hañci asaññasattānaṁ atthi jīvitindriyaṁ, no ca vata re vattabbe—</span><br />
</p>
<p id="kv8p10c13p4">
<span class="pali m-text">“natthi rūpajīvitindriyan”ti.</span><br />
</p>
<p id="kv8p10c13p5">
<span class="pali m-text">Asaññasattānaṁ atthi jīvitindriyanti?</span><br />
</p>
<p id="kv8p10c13p6">
<span class="pali m-text">Āmantā.</span><br />
</p>
<p id="kv8p10c13p7">
<span class="pali m-text">Katamakkhandhapariyāpannanti?</span><br />
</p>
<p id="kv8p10c13p8">
<span class="pali m-text">Saṅkhārakkhandhapariyāpannanti.</span><br />
</p>
<p id="kv8p10c13p9">
<span class="pali m-text">Asaññasattānaṁ atthi saṅkhārakkhandhoti?</span><br />
</p>
<p id="kv8p10c13p10">
<span class="pali m-text">Na hevaṁ vattabbe …pe….</span><br />
</p>
<p id="kv8p10c14p1">
<span class="pali m-text">Asaññasattānaṁ atthi saṅkhārakkhandhoti?</span><br />
</p>
<p id="kv8p10c14p2">
<span class="pali m-text">Āmantā.</span><br />
</p>
<p id="kv8p10c14p3">
<span class="pali m-text">Asaññasattānaṁ atthi vedanākkhandho …pe…</span><br />
</p>
<p id="kv8p10c14p4">
<span class="pali m-text">saññākkhandho …pe…</span><br />
</p>
<p id="kv8p10c14p5">
<span class="pali m-text">viññāṇakkhandhoti?</span><br />
</p>
<p id="kv8p10c14p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c15p1">
<span class="pali m-text">Asaññasattānaṁ atthi vedanākkhandho …pe…</span><br />
</p>
<p id="kv8p10c15p2">
<span class="pali m-text">saññākkhandho …pe…</span><br />
</p>
<p id="kv8p10c15p3">
<span class="pali m-text">viññāṇakkhandhoti?</span><br />
</p>
<p id="kv8p10c15p4">
<span class="pali m-text">Āmantā.</span><br />
</p>
<p id="kv8p10c15p5">
<span class="pali m-text">Pañcavokārabhavoti?</span><br />
</p>
<p id="kv8p10c15p6">
<span class="pali m-text">Na hevaṁ vattabbe …pe….</span><br />
</p>
<p id="kv8p10c16p1">
<span class="pali m-text">Upapattesiyena cittena samuṭṭhitaṁ jīvitindriyaṁ upapattesiye citte bhijjamāne ekadesaṁ bhijjatīti?</span><br />
</p>
<p id="kv8p10c16p2">
<span class="pali m-text">Āmantā.</span><br />
</p>
<p id="kv8p10c16p3">
<span class="pali m-text">Upapattesiyena cittena samuṭṭhito phasso upapattesiye citte bhijjamāne ekadeso bhijjatīti?</span><br />
</p>
<p id="kv8p10c16p4">
<span class="pali m-text">Na hevaṁ vattabbe …pe….</span><br />
</p>
<p id="kv8p10c17p1">
<span class="pali m-text">Upapattesiyena cittena samuṭṭhito phasso upapattesiye citte bhijjamāne anavaseso bhijjatīti?</span><br />
</p>
<p id="kv8p10c17p2">
<span class="pali m-text">Āmantā.</span><br />
</p>
<p id="kv8p10c17p3">
<span class="pali m-text">Upapattesiyena cittena samuṭṭhitaṁ jīvitindriyaṁ upapattesiye citte bhijjamāne anavasesaṁ bhijjatīti?</span><br />
</p>
<p id="kv8p10c17p4">
<span class="pali m-text">Na hevaṁ vattabbe …pe….</span><br />
</p>
<p id="kv8p10c18p1">
<span class="pali m-text">Dve jīvitindriyānīti?</span><br />
</p>
<p id="kv8p10c18p2">
<span class="pali m-text">Āmantā.</span><br />
</p>
<p id="kv8p10c18p3">
<span class="pali m-text">Dvīhi jīvitehi jīvati, dvīhi maraṇehi mīyatīti?</span><br />
</p>
<p id="kv8p10c18p4">
<span class="pali m-text">Āmantā.</span><br />
</p>
<p id="kv8p10c18p5">
<span class="pali m-text">Jīvitindriyakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>