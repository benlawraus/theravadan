<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.23 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0005p0023.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an5-index.html">an5</a> &raquo;
          </span>
          Aṅguttara Nikāya 5.23
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0005p0022.html">Previous</a></div>
<div class="m-col-t-6 m-text-right">
<a href="../pages/an0005p0024.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.23</span></p>
<p id="an5p23c0p2">
<span class="pali m-text">3. Pañcaṅgikavagga</span><br />
<span class="sujato m-text">3. With Five Factors</span><br />
</p>
<section id="upakkilesasutta">
<span id="an5p23c0p3"></span><h2><span class="pali m-text">Upakkilesasutta</span></h2>
<p><span class="sujato m-text">Corruptions</span></p>
<p id="an5p23c1p1">
<span class="pali m-text">“Pañcime, bhikkhave, jātarūpassa upakkilesā, yehi upakkilesehi upakkiliṭṭhaṁ jātarūpaṁ na ceva mudu hoti na ca kammaniyaṁ na ca pabhassaraṁ pabhaṅgu ca na ca sammā upeti kammāya.</span><br />
<span class="sujato m-text">“Mendicants, there are these five corruptions of gold. When gold is corrupted by these it’s not pliable, workable, or radiant, but is brittle and not completely ready for working.</span><br />
</p>
<p id="an5p23c1p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an5p23c1p3">
<span class="pali m-text">Ayo, lohaṁ, tipu, sīsaṁ, sajjhaṁ—</span><br />
<span class="sujato m-text">Iron, copper, tin, lead, and silver.</span><br />
</p>
<p id="an5p23c1p4">
<span class="pali m-text">ime kho, bhikkhave, pañca jātarūpassa upakkilesā, yehi upakkilesehi upakkiliṭṭhaṁ jātarūpaṁ na ceva mudu hoti na ca kammaniyaṁ na ca pabhassaraṁ pabhaṅgu ca na ca sammā upeti kammāya.</span><br />
<span class="sujato m-text">When gold is corrupted by these five corruptions it’s not pliable, workable, or radiant, but is brittle and not completely ready for working.</span><br />
</p>
<p id="an5p23c1p5">
<span class="pali m-text">Yato ca kho, bhikkhave, jātarūpaṁ imehi pañcahi upakkilesehi vimuttaṁ hoti, taṁ hoti jātarūpaṁ mudu ca kammaniyañca pabhassarañca na ca pabhaṅgu sammā upeti kammāya.</span><br />
<span class="sujato m-text">But when gold is free of these five corruptions it becomes pliable, workable, and radiant, not brittle, and ready to be worked.</span><br />
</p>
<p id="an5p23c1p6">
<span class="pali m-text">Yassā yassā ca piḷandhanavikatiyā ākaṅkhati—yadi muddikāya yadi kuṇḍalāya yadi gīveyyakāya yadi suvaṇṇamālāya—tañcassa atthaṁ anubhoti.</span><br />
<span class="sujato m-text">Then the goldsmith can successfully create any kind of ornament they want, whether a ring, earrings, a necklace, or a golden garland.</span><br />
</p>
<p id="an5p23c2p1">
<span class="pali m-text">Evamevaṁ kho, bhikkhave, pañcime cittassa upakkilesā, yehi upakkilesehi upakkiliṭṭhaṁ cittaṁ na ceva mudu hoti na ca kammaniyaṁ na ca pabhassaraṁ pabhaṅgu ca na ca sammā samādhiyati āsavānaṁ khayāya.</span><br />
<span class="sujato m-text">In the same way, there are these five corruptions of the mind. When the mind is corrupted by these it’s not pliable, workable, or radiant. It’s brittle, and not rightly immersed in samādhi for the ending of defilements.</span><br />
</p>
<p id="an5p23c2p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an5p23c2p3">
<span class="pali m-text">Kāmacchando, byāpādo, thinamiddhaṁ, uddhaccakukkuccaṁ, vicikicchā—</span><br />
<span class="sujato m-text">Sensual desire, ill will, dullness and drowsiness, restlessness and remorse, and doubt.</span><br />
</p>
<p id="an5p23c2p4">
<span class="pali m-text">ime kho, bhikkhave, pañca cittassa upakkilesā yehi upakkilesehi upakkiliṭṭhaṁ cittaṁ na ceva mudu hoti na ca kammaniyaṁ na ca pabhassaraṁ pabhaṅgu ca na ca sammā samādhiyati āsavānaṁ khayāya.</span><br />
<span class="sujato m-text">These are the five corruptions of the mind. When the mind is corrupted by these it’s not pliable, workable, or radiant. It’s brittle, and not rightly immersed in samādhi for the ending of defilements.</span><br />
</p>
<p id="an5p23c2p5">
<span class="pali m-text">Yato ca kho, bhikkhave, cittaṁ imehi pañcahi upakkilesehi vimuttaṁ hoti, taṁ hoti cittaṁ mudu ca kammaniyañca pabhassarañca na ca pabhaṅgu sammā samādhiyati āsavānaṁ khayāya.</span><br />
<span class="sujato m-text">But when the mind is free of these five corruptions it’s pliable, workable, and radiant. It’s not brittle, and is rightly immersed in samādhi for the ending of defilements.</span><br />
</p>
<p id="an5p23c2p6">
<span class="pali m-text">Yassa yassa ca abhiññāsacchikaraṇīyassa dhammassa cittaṁ abhininnāmeti abhiññāsacchikiriyāya tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You become capable of realizing anything that can be realized by insight to which you extend the mind, in each and every case.</span><br />
</p>
<p id="an5p23c3p1">
<span class="pali m-text">So sace ākaṅkhati: ‘anekavihitaṁ iddhividhaṁ paccanubhaveyyaṁ—ekopi hutvā bahudhā assaṁ, bahudhāpi hutvā eko assaṁ; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gaccheyyaṁ, seyyathāpi ākāse; pathaviyāpi ummujjanimujjaṁ kareyyaṁ, seyyathāpi udake; udakepi abhijjamāno gaccheyyaṁ, seyyathāpi pathaviyaṁ; ākāsepi pallaṅkena kameyyaṁ, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimaseyyaṁ parimajjeyyaṁ yāva brahmalokāpi kāyena vasaṁ vatteyyan’ti,</span><br />
<span class="sujato m-text">If you wish: ‘May I wield the many kinds of psychic power—multiplying myself and becoming one again; appearing and disappearing; going unimpeded through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful, controlling the body as far as the Brahmā realm.’</span><br />
</p>
<p id="an5p23c3p2">
<span class="pali m-text">tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You’re capable of realizing it, in each and every case.</span><br />
</p>
<p id="an5p23c4p1">
<span class="pali m-text">So sace ākaṅkhati: ‘dibbāya sotadhātuyā visuddhāya atikkantamānusikāya ubho sadde suṇeyyaṁ—dibbe ca mānuse ca ye dūre santike cā’ti,</span><br />
<span class="sujato m-text">If you wish: ‘With clairaudience that is purified and superhuman, may I hear both kinds of sounds, human and divine, whether near or far.’</span><br />
</p>
<p id="an5p23c4p2">
<span class="pali m-text">tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You’re capable of realizing it, in each and every case.</span><br />
</p>
<p id="an5p23c5p1">
<span class="pali m-text">So sace ākaṅkhati: ‘parasattānaṁ parapuggalānaṁ cetasā ceto paricca pajāneyyaṁ—</span><br />
<span class="sujato m-text">If you wish: ‘May I understand the minds of other beings and individuals, having comprehended them with my mind.</span><br />
</p>
<p id="an5p23c5p2">
<span class="pali m-text">sarāgaṁ vā cittaṁ sarāgaṁ cittanti pajāneyyaṁ,</span><br />
<span class="sujato m-text">May I understand mind with greed as “mind with greed”,</span><br />
</p>
<p id="an5p23c5p3">
<span class="pali m-text">vītarāgaṁ vā cittaṁ vītarāgaṁ cittanti pajāneyyaṁ,</span><br />
<span class="sujato m-text">and mind without greed as “mind without greed”;</span><br />
</p>
<p id="an5p23c5p4">
<span class="pali m-text">sadosaṁ vā cittaṁ sadosaṁ cittanti pajāneyyaṁ,</span><br />
<span class="sujato m-text">mind with hate as “mind with hate”,</span><br />
</p>
<p id="an5p23c5p5">
<span class="pali m-text">vītadosaṁ vā cittaṁ vītadosaṁ cittanti pajāneyyaṁ,</span><br />
<span class="sujato m-text">and mind without hate as “mind without hate”;</span><br />
</p>
<p id="an5p23c5p6">
<span class="pali m-text">samohaṁ vā cittaṁ samohaṁ cittanti pajāneyyaṁ,</span><br />
<span class="sujato m-text">mind with delusion as “mind with delusion”,</span><br />
</p>
<p id="an5p23c5p7">
<span class="pali m-text">vītamohaṁ vā cittaṁ vītamohaṁ cittanti pajāneyyaṁ,</span><br />
<span class="sujato m-text">and mind without delusion as “mind without delusion”;</span><br />
</p>
<p id="an5p23c5p8">
<span class="pali m-text">saṅkhittaṁ vā cittaṁ saṅkhittaṁ cittanti pajāneyyaṁ,</span><br />
<span class="sujato m-text">constricted mind as “constricted mind”,</span><br />
</p>
<p id="an5p23c5p9">
<span class="pali m-text">vikkhittaṁ vā cittaṁ vikkhittaṁ cittanti pajāneyyaṁ,</span><br />
<span class="sujato m-text">and scattered mind as “scattered mind”;</span><br />
</p>
<p id="an5p23c5p10">
<span class="pali m-text">mahaggataṁ vā cittaṁ mahaggataṁ cittanti pajāneyyaṁ,</span><br />
<span class="sujato m-text">expansive mind as “expansive mind”,</span><br />
</p>
<p id="an5p23c5p11">
<span class="pali m-text">amahaggataṁ vā cittaṁ amahaggataṁ cittanti pajāneyyaṁ,</span><br />
<span class="sujato m-text">and unexpansive mind as “unexpansive mind”;</span><br />
</p>
<p id="an5p23c5p12">
<span class="pali m-text">sauttaraṁ vā cittaṁ sauttaraṁ cittanti pajāneyyaṁ,</span><br />
<span class="sujato m-text">mind that is not supreme as “mind that is not supreme”,</span><br />
</p>
<p id="an5p23c5p13">
<span class="pali m-text">anuttaraṁ vā cittaṁ anuttaraṁ cittanti pajāneyyaṁ,</span><br />
<span class="sujato m-text">and mind that is supreme as “mind that is supreme”;</span><br />
</p>
<p id="an5p23c5p14">
<span class="pali m-text">samāhitaṁ vā cittaṁ samāhitaṁ cittanti pajāneyyaṁ,</span><br />
<span class="sujato m-text">mind immersed in samādhi as “mind immersed in samādhi”,</span><br />
</p>
<p id="an5p23c5p15">
<span class="pali m-text">asamāhitaṁ vā cittaṁ asamāhitaṁ cittanti pajāneyyaṁ,</span><br />
<span class="sujato m-text">and mind not immersed in samādhi as “mind not immersed in samādhi”;</span><br />
</p>
<p id="an5p23c5p16">
<span class="pali m-text">vimuttaṁ vā cittaṁ vimuttaṁ cittanti pajāneyyaṁ,</span><br />
<span class="sujato m-text">freed mind as “freed mind”,</span><br />
</p>
<p id="an5p23c5p17">
<span class="pali m-text">avimuttaṁ vā cittaṁ avimuttaṁ cittanti pajāneyyan’ti,</span><br />
<span class="sujato m-text">and unfreed mind as “unfreed mind”.’</span><br />
</p>
<p id="an5p23c5p18">
<span class="pali m-text">tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You’re capable of realizing it, in each and every case.</span><br />
</p>
<p id="an5p23c6p1">
<span class="pali m-text">So sace ākaṅkhati: ‘anekavihitaṁ pubbenivāsaṁ anussareyyaṁ, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe—amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapannoti, iti sākāraṁ sauddesaṁ anekavihitaṁ pubbenivāsaṁ anussareyyan’ti,</span><br />
<span class="sujato m-text">If you wish: ‘May I recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. May I remember: “There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.” May I recollect my many past lives, with features and details.’</span><br />
</p>
<p id="an5p23c6p2">
<span class="pali m-text">tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You’re capable of realizing it, in each and every case.</span><br />
</p>
<p id="an5p23c7p1">
<span class="pali m-text">So sace ākaṅkhati: ‘dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyyaṁ—ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannāti, iti dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyyan’ti,</span><br />
<span class="sujato m-text">If you wish: ‘With clairvoyance that is purified and superhuman, may I see sentient beings passing away and being reborn—inferior and superior, beautiful and ugly, in a good place or a bad place—and understand how sentient beings are reborn according to their deeds: “These dear beings did bad things by way of body, speech, and mind. They spoke ill of the noble ones; they had wrong view; and they acted out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they acted out of that right view. When their body breaks up, after death, they’re reborn in a good place, a heavenly realm.” And so, with clairvoyance that is purified and superhuman, may I see sentient beings passing away and being reborn—inferior and superior, beautiful and ugly, in a good place or a bad place. And may I understand how sentient beings are reborn according to their deeds.’</span><br />
</p>
<p id="an5p23c7p2">
<span class="pali m-text">tatra tatreva sakkhibhabbataṁ pāpuṇāti sati sati āyatane.</span><br />
<span class="sujato m-text">You’re capable of realizing it, in each and every case.</span><br />
</p>
<p id="an5p23c8p1">
<span class="pali m-text">So sace ākaṅkhati: ‘āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti,</span><br />
<span class="sujato m-text">If you wish: ‘May I realize the undefiled freedom of heart and freedom by wisdom in this very life, and live having realized it with my own insight due to the ending of defilements.’</span><br />
</p>
<p id="an5p23c8p2">
<span class="pali m-text">tatra tatreva sakkhibhabbataṁ pāpuṇāti sati sati āyatane”ti.</span><br />
<span class="sujato m-text">You’re capable of realizing it, in each and every case.”</span><br />
</p>
<p id="an5p23c8p3">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0005p0022.html">Previous</a></div>
<div class="m-col-t-6 m-text-right">
<a href="../pages/an0005p0024.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>