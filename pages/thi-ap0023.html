<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0023.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0022.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0024.html">Next</a></div>
</div>
<p id="thi-ap23c0p2">
<span class="pali m-text">Kuṇḍalakesīvagga</span><br />
</p>
<section id="dhammadinnatheriapadana">
<span id="thi-ap23c0p3"></span><h2><span class="pali m-text">3. Dhammadinnātherīapadāna</span></h2>
<p id="thi-ap23c1p1">
<span class="pali m-text">“Padumuttaro nāma jino,</span><br />
</p>
<p id="thi-ap23c1p2">
<span class="pali m-text">sabbadhammāna pāragū;</span><br />
</p>
<p id="thi-ap23c1p3">
<span class="pali m-text">Ito satasahassamhi,</span><br />
</p>
<p id="thi-ap23c1p4">
<span class="pali m-text">kappe uppajji nāyako.</span><br />
</p>
<p id="thi-ap23c2p1">
<span class="pali m-text">Tadāhaṁ haṁsavatiyaṁ,</span><br />
</p>
<p id="thi-ap23c2p2">
<span class="pali m-text">kule aññatare ahuṁ;</span><br />
</p>
<p id="thi-ap23c2p3">
<span class="pali m-text">Parakammakārī āsiṁ,</span><br />
</p>
<p id="thi-ap23c2p4">
<span class="pali m-text">nipakā sīlasaṁvutā.</span><br />
</p>
<p id="thi-ap23c3p1">
<span class="pali m-text">Padumuttarabuddhassa,</span><br />
</p>
<p id="thi-ap23c3p2">
<span class="pali m-text">sujāto aggasāvako;</span><br />
</p>
<p id="thi-ap23c3p3">
<span class="pali m-text">Vihārā abhinikkhamma,</span><br />
</p>
<p id="thi-ap23c3p4">
<span class="pali m-text">piṇḍapātāya gacchati.</span><br />
</p>
<p id="thi-ap23c4p1">
<span class="pali m-text">Ghaṭaṁ gahetvā gacchantī,</span><br />
</p>
<p id="thi-ap23c4p2">
<span class="pali m-text">tadā udakahārikā;</span><br />
</p>
<p id="thi-ap23c4p3">
<span class="pali m-text">Taṁ disvā adadaṁ pūpaṁ,</span><br />
</p>
<p id="thi-ap23c4p4">
<span class="pali m-text">pasannā sehi pāṇibhi.</span><br />
</p>
<p id="thi-ap23c5p1">
<span class="pali m-text">Paṭiggahetvā tattheva,</span><br />
</p>
<p id="thi-ap23c5p2">
<span class="pali m-text">nisinno paribhuñji so;</span><br />
</p>
<p id="thi-ap23c5p3">
<span class="pali m-text">Tato netvāna taṁ gehaṁ,</span><br />
</p>
<p id="thi-ap23c5p4">
<span class="pali m-text">adāsiṁ tassa bhojanaṁ.</span><br />
</p>
<p id="thi-ap23c6p1">
<span class="pali m-text">Tato me ayyako tuṭṭho,</span><br />
</p>
<p id="thi-ap23c6p2">
<span class="pali m-text">akarī suṇisaṁ sakaṁ;</span><br />
</p>
<p id="thi-ap23c6p3">
<span class="pali m-text">Sassuyā saha gantvāna,</span><br />
</p>
<p id="thi-ap23c6p4">
<span class="pali m-text">sambuddhaṁ abhivādayiṁ.</span><br />
</p>
<p id="thi-ap23c7p1">
<span class="pali m-text">Tadā so dhammakathikaṁ,</span><br />
</p>
<p id="thi-ap23c7p2">
<span class="pali m-text">bhikkhuniṁ parikittayaṁ;</span><br />
</p>
<p id="thi-ap23c7p3">
<span class="pali m-text">Ṭhapesi etadaggamhi,</span><br />
</p>
<p id="thi-ap23c7p4">
<span class="pali m-text">taṁ sutvā muditā ahaṁ.</span><br />
</p>
<p id="thi-ap23c8p1">
<span class="pali m-text">Nimantayitvā sugataṁ,</span><br />
</p>
<p id="thi-ap23c8p2">
<span class="pali m-text">sasaṅghaṁ lokanāyakaṁ;</span><br />
</p>
<p id="thi-ap23c8p3">
<span class="pali m-text">Mahādānaṁ daditvāna,</span><br />
</p>
<p id="thi-ap23c8p4">
<span class="pali m-text">taṁ ṭhānamabhipatthayiṁ.</span><br />
</p>
<p id="thi-ap23c9p1">
<span class="pali m-text">Tato maṁ sugato āha,</span><br />
</p>
<p id="thi-ap23c9p2">
<span class="pali m-text">ghananinnādasussaro;</span><br />
</p>
<p id="thi-ap23c9p3">
<span class="pali m-text">‘Mamupaṭṭhānanirate,</span><br />
</p>
<p id="thi-ap23c9p4">
<span class="pali m-text">sasaṅghaparivesike.</span><br />
</p>
<p id="thi-ap23c10p1">
<span class="pali m-text">Saddhammassavane yutte,</span><br />
</p>
<p id="thi-ap23c10p2">
<span class="pali m-text">guṇavaddhitamānase;</span><br />
</p>
<p id="thi-ap23c10p3">
<span class="pali m-text">Bhadde bhavassu muditā,</span><br />
</p>
<p id="thi-ap23c10p4">
<span class="pali m-text">lacchase paṇidhīphalaṁ.</span><br />
</p>
<p id="thi-ap23c11p1">
<span class="pali m-text">Satasahassito kappe,</span><br />
</p>
<p id="thi-ap23c11p2">
<span class="pali m-text">okkākakulasambhavo;</span><br />
</p>
<p id="thi-ap23c11p3">
<span class="pali m-text">Gotamo nāma gottena,</span><br />
</p>
<p id="thi-ap23c11p4">
<span class="pali m-text">satthā loke bhavissati.</span><br />
</p>
<p id="thi-ap23c12p1">
<span class="pali m-text">Tassa dhammesu dāyādā,</span><br />
</p>
<p id="thi-ap23c12p2">
<span class="pali m-text">orasā dhammanimmitā;</span><br />
</p>
<p id="thi-ap23c12p3">
<span class="pali m-text">Dhammadinnāti nāmena,</span><br />
</p>
<p id="thi-ap23c12p4">
<span class="pali m-text">hessati satthu sāvikā’.</span><br />
</p>
<p id="thi-ap23c13p1">
<span class="pali m-text">Taṁ sutvā muditā hutvā,</span><br />
</p>
<p id="thi-ap23c13p2">
<span class="pali m-text">yāvajīvaṁ mahāmuniṁ;</span><br />
</p>
<p id="thi-ap23c13p3">
<span class="pali m-text">Mettacittā paricariṁ,</span><br />
</p>
<p id="thi-ap23c13p4">
<span class="pali m-text">paccayehi vināyakaṁ.</span><br />
</p>
<p id="thi-ap23c14p1">
<span class="pali m-text">Tena kammena sukatena,</span><br />
</p>
<p id="thi-ap23c14p2">
<span class="pali m-text">cetanāpaṇidhīhi ca;</span><br />
</p>
<p id="thi-ap23c14p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap23c14p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap23c15p1">
<span class="pali m-text">Imamhi bhaddake kappe,</span><br />
</p>
<p id="thi-ap23c15p2">
<span class="pali m-text">brahmabandhu mahāyaso;</span><br />
</p>
<p id="thi-ap23c15p3">
<span class="pali m-text">Kassapo nāma gottena,</span><br />
</p>
<p id="thi-ap23c15p4">
<span class="pali m-text">uppajji vadataṁ varo.</span><br />
</p>
<p id="thi-ap23c16p1">
<span class="pali m-text">Upaṭṭhāko mahesissa,</span><br />
</p>
<p id="thi-ap23c16p2">
<span class="pali m-text">tadā āsi narissaro;</span><br />
</p>
<p id="thi-ap23c16p3">
<span class="pali m-text">Kāsirājā kikī nāma,</span><br />
</p>
<p id="thi-ap23c16p4">
<span class="pali m-text">bārāṇasipuruttame.</span><br />
</p>
<p id="thi-ap23c17p1">
<span class="pali m-text">Chaṭṭhā tassāsahaṁ dhītā,</span><br />
</p>
<p id="thi-ap23c17p2">
<span class="pali m-text">sudhammā iti vissutā;</span><br />
</p>
<p id="thi-ap23c17p3">
<span class="pali m-text">Dhammaṁ sutvā jinaggassa,</span><br />
</p>
<p id="thi-ap23c17p4">
<span class="pali m-text">pabbajjaṁ samarocayiṁ.</span><br />
</p>
<p id="thi-ap23c18p1">
<span class="pali m-text">Anujāni na no tāto,</span><br />
</p>
<p id="thi-ap23c18p2">
<span class="pali m-text">agāreva tadā mayaṁ;</span><br />
</p>
<p id="thi-ap23c18p3">
<span class="pali m-text">Vīsavassasahassāni,</span><br />
</p>
<p id="thi-ap23c18p4">
<span class="pali m-text">vicarimha atanditā.</span><br />
</p>
<p id="thi-ap23c19p1">
<span class="pali m-text">Tatiyaṁ bhāṇavāraṁ.</span><br />
</p>
<p id="thi-ap23c20p1">
<span class="pali m-text">Komāribrahmacariyaṁ,</span><br />
</p>
<p id="thi-ap23c20p2">
<span class="pali m-text">rājakaññā sukhedhitā;</span><br />
</p>
<p id="thi-ap23c20p3">
<span class="pali m-text">Buddhopaṭṭhānaniratā,</span><br />
</p>
<p id="thi-ap23c20p4">
<span class="pali m-text">muditā satta dhītaro.</span><br />
</p>
<p id="thi-ap23c21p1">
<span class="pali m-text">Samaṇī samaṇaguttā ca,</span><br />
</p>
<p id="thi-ap23c21p2">
<span class="pali m-text">bhikkhunī bhikkhudāyikā;</span><br />
</p>
<p id="thi-ap23c21p3">
<span class="pali m-text">Dhammā ceva sudhammā ca,</span><br />
</p>
<p id="thi-ap23c21p4">
<span class="pali m-text">sattamī saṅghadāyikā.</span><br />
</p>
<p id="thi-ap23c22p1">
<span class="pali m-text">Khemā uppalavaṇṇā ca,</span><br />
</p>
<p id="thi-ap23c22p2">
<span class="pali m-text">paṭācārā ca kuṇḍalā;</span><br />
</p>
<p id="thi-ap23c22p3">
<span class="pali m-text">Gotamī ca ahañceva,</span><br />
</p>
<p id="thi-ap23c22p4">
<span class="pali m-text">visākhā hoti sattamī.</span><br />
</p>
<p id="thi-ap23c23p1">
<span class="pali m-text">Tehi kammehi sukatehi,</span><br />
</p>
<p id="thi-ap23c23p2">
<span class="pali m-text">cetanāpaṇidhīhi ca;</span><br />
</p>
<p id="thi-ap23c23p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap23c23p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap23c24p1">
<span class="pali m-text">Pacchime ca bhave dāni,</span><br />
</p>
<p id="thi-ap23c24p2">
<span class="pali m-text">giribbajapuruttame;</span><br />
</p>
<p id="thi-ap23c24p3">
<span class="pali m-text">Jātā seṭṭhikule phīte,</span><br />
</p>
<p id="thi-ap23c24p4">
<span class="pali m-text">sabbakāmasamiddhine.</span><br />
</p>
<p id="thi-ap23c25p1">
<span class="pali m-text">Yadā rūpaguṇūpetā,</span><br />
</p>
<p id="thi-ap23c25p2">
<span class="pali m-text">paṭhame yobbane ṭhitā;</span><br />
</p>
<p id="thi-ap23c25p3">
<span class="pali m-text">Tadā parakulaṁ gantvā,</span><br />
</p>
<p id="thi-ap23c25p4">
<span class="pali m-text">vasiṁ sukhasamappitā.</span><br />
</p>
<p id="thi-ap23c26p1">
<span class="pali m-text">Upetvā lokasaraṇaṁ,</span><br />
</p>
<p id="thi-ap23c26p2">
<span class="pali m-text">suṇitvā dhammadesanaṁ;</span><br />
</p>
<p id="thi-ap23c26p3">
<span class="pali m-text">Anāgāmiphalaṁ patto,</span><br />
</p>
<p id="thi-ap23c26p4">
<span class="pali m-text">sāmiko me subuddhimā.</span><br />
</p>
<p id="thi-ap23c27p1">
<span class="pali m-text">Tadāhaṁ anujānetvā,</span><br />
</p>
<p id="thi-ap23c27p2">
<span class="pali m-text">pabbajiṁ anagāriyaṁ;</span><br />
</p>
<p id="thi-ap23c27p3">
<span class="pali m-text">Na cireneva kālena,</span><br />
</p>
<p id="thi-ap23c27p4">
<span class="pali m-text">arahattamapāpuṇiṁ.</span><br />
</p>
<p id="thi-ap23c28p1">
<span class="pali m-text">Tadā upāsako so maṁ,</span><br />
</p>
<p id="thi-ap23c28p2">
<span class="pali m-text">upagantvā apucchatha;</span><br />
</p>
<p id="thi-ap23c28p3">
<span class="pali m-text">Gambhīre nipuṇe pañhe,</span><br />
</p>
<p id="thi-ap23c28p4">
<span class="pali m-text">te sabbe byākariṁ ahaṁ.</span><br />
</p>
<p id="thi-ap23c29p1">
<span class="pali m-text">Jino tasmiṁ guṇe tuṭṭho,</span><br />
</p>
<p id="thi-ap23c29p2">
<span class="pali m-text">etadagge ṭhapesi maṁ;</span><br />
</p>
<p id="thi-ap23c29p3">
<span class="pali m-text">‘Bhikkhuniṁ dhammakathikaṁ,</span><br />
</p>
<p id="thi-ap23c29p4">
<span class="pali m-text">nāññaṁ passāmi edisiṁ.</span><br />
</p>
<p id="thi-ap23c30p1">
<span class="pali m-text">Dhammadinnā yathā dhīrā,</span><br />
</p>
<p id="thi-ap23c30p2">
<span class="pali m-text">evaṁ dhāretha bhikkhavo’;</span><br />
</p>
<p id="thi-ap23c30p3">
<span class="pali m-text">Evāhaṁ paṇḍitā homi,</span><br />
</p>
<p id="thi-ap23c30p4">
<span class="pali m-text">nāyakenānukampitā.</span><br />
</p>
<p id="thi-ap23c31p1">
<span class="pali m-text">Pariciṇṇo mayā satthā,</span><br />
</p>
<p id="thi-ap23c31p2">
<span class="pali m-text">kataṁ buddhassa sāsanaṁ;</span><br />
</p>
<p id="thi-ap23c31p3">
<span class="pali m-text">Ohito garuko bhāro,</span><br />
</p>
<p id="thi-ap23c31p4">
<span class="pali m-text">bhavanetti samūhatā.</span><br />
</p>
<p id="thi-ap23c32p1">
<span class="pali m-text">Yassatthāya pabbajitā,</span><br />
</p>
<p id="thi-ap23c32p2">
<span class="pali m-text">agārasmānagāriyaṁ;</span><br />
</p>
<p id="thi-ap23c32p3">
<span class="pali m-text">So me attho anuppatto,</span><br />
</p>
<p id="thi-ap23c32p4">
<span class="pali m-text">sabbasaṁyojanakkhayo.</span><br />
</p>
<p id="thi-ap23c33p1">
<span class="pali m-text">Iddhīsu ca vasī homi,</span><br />
</p>
<p id="thi-ap23c33p2">
<span class="pali m-text">dibbāya sotadhātuyā;</span><br />
</p>
<p id="thi-ap23c33p3">
<span class="pali m-text">Paracittāni jānāmi,</span><br />
</p>
<p id="thi-ap23c33p4">
<span class="pali m-text">satthusāsanakārikā.</span><br />
</p>
<p id="thi-ap23c34p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap23c34p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap23c34p3">
<span class="pali m-text">Khepetvā āsave sabbe,</span><br />
</p>
<p id="thi-ap23c34p4">
<span class="pali m-text">visuddhāsiṁ sunimmalā.</span><br />
</p>
<p id="thi-ap23c35p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap23c35p2">
<span class="pali m-text">…pe…</span><br />
</p>
<p id="thi-ap23c35p3">
<span class="pali m-text">viharāmi anāsavā.</span><br />
</p>
<p id="thi-ap23c36p1">
<span class="pali m-text">Svāgataṁ vata me āsi,</span><br />
</p>
<p id="thi-ap23c36p2">
<span class="pali m-text">…pe…</span><br />
</p>
<p id="thi-ap23c36p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap23c37p1">
<span class="pali m-text">Paṭisambhidā catasso,</span><br />
</p>
<p id="thi-ap23c37p2">
<span class="pali m-text">…pe…</span><br />
</p>
<p id="thi-ap23c37p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap23c38p1">
<span class="pali m-text">Itthaṁ sudaṁ dhammadinnā bhikkhunī imā gāthāyo abhāsitthāti.</span><br />
</p>
<p id="thi-ap23c39p1">
<span class="pali m-text">Dhammadinnātheriyāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0022.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0024.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>