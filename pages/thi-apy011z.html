<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/thi-apy011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="/pages/thi-apy011z.html" />
  <meta property="og:description" content="Kuṇḍalakesīvagga 9 Yasodharāpamukhadasabhikkhunīsahassaapadāna “Kappe ca satasahasse, caturo ca asaṅkhiye; Dīpaṅkaro nāma jino, uppajji lokanāyako. Dīpaṅkaro mahāvīro, viyākāsi vināyako; Sumedhañca sumittañca, samānasukhadukkhataṁ. Sadevakañca passanto, vicaranto sadevakaṁ; Tesaṁ pakittane amhe, upagamma samāgamaṁ. Amhaṁ sabbapati hohi, anāgatasamāgame; Sabbāva tuyhaṁ bhariyā, manāpā piyavādikā. Dānaṁ sīlamayaṁ sabbaṁ, bhāvanā ca subhāvitā; Dīgharattañca …" />
  <meta name="twitter:description" content="Kuṇḍalakesīvagga 9 Yasodharāpamukhadasabhikkhunīsahassaapadāna “Kappe ca satasahasse, caturo ca asaṅkhiye; Dīpaṅkaro nāma jino, uppajji lokanāyako. Dīpaṅkaro mahāvīro, viyākāsi vināyako; Sumedhañca sumittañca, samānasukhadukkhataṁ. Sadevakañca passanto, vicaranto sadevakaṁ; Tesaṁ pakittane amhe, upagamma samāgamaṁ. Amhaṁ sabbapati hohi, anāgatasamāgame; Sabbāva tuyhaṁ bhariyā, manāpā piyavādikā. Dānaṁ sīlamayaṁ sabbaṁ, bhāvanā ca subhāvitā; Dīgharattañca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="kundalakesivagga">
<h2><a href="#kundalakesivagga">Kuṇḍalakesīvagga</a></h2>
<section id="yasodharapamukhadasabhikkhunisahassaapadana">
<h3><a href="#yasodharapamukhadasabhikkhunisahassaapadana">9 Yasodharāpamukhadasabhikkhunīsahassaapadāna</a></h3>
<p id="thi-ap29c1p1">
<span class="pali m-text">“Kappe ca satasahasse,</span><br />
</p>
<p id="thi-ap29c1p2">
<span class="pali m-text">caturo ca asaṅkhiye;</span><br />
</p>
<p id="thi-ap29c1p3">
<span class="pali m-text">Dīpaṅkaro nāma jino,</span><br />
</p>
<p id="thi-ap29c1p4">
<span class="pali m-text">uppajji lokanāyako.</span><br />
</p>
<p id="thi-ap29c2p1">
<span class="pali m-text">Dīpaṅkaro mahāvīro,</span><br />
</p>
<p id="thi-ap29c2p2">
<span class="pali m-text">viyākāsi vināyako;</span><br />
</p>
<p id="thi-ap29c2p3">
<span class="pali m-text">Sumedhañca sumittañca,</span><br />
</p>
<p id="thi-ap29c2p4">
<span class="pali m-text">samānasukhadukkhataṁ.</span><br />
</p>
<p id="thi-ap29c3p1">
<span class="pali m-text">Sadevakañca passanto,</span><br />
</p>
<p id="thi-ap29c3p2">
<span class="pali m-text">vicaranto sadevakaṁ;</span><br />
</p>
<p id="thi-ap29c3p3">
<span class="pali m-text">Tesaṁ pakittane amhe,</span><br />
</p>
<p id="thi-ap29c3p4">
<span class="pali m-text">upagamma samāgamaṁ.</span><br />
</p>
<p id="thi-ap29c4p1">
<span class="pali m-text">Amhaṁ sabbapati hohi,</span><br />
</p>
<p id="thi-ap29c4p2">
<span class="pali m-text">anāgatasamāgame;</span><br />
</p>
<p id="thi-ap29c4p3">
<span class="pali m-text">Sabbāva tuyhaṁ bhariyā,</span><br />
</p>
<p id="thi-ap29c4p4">
<span class="pali m-text">manāpā piyavādikā.</span><br />
</p>
<p id="thi-ap29c5p1">
<span class="pali m-text">Dānaṁ sīlamayaṁ sabbaṁ,</span><br />
</p>
<p id="thi-ap29c5p2">
<span class="pali m-text">bhāvanā ca subhāvitā;</span><br />
</p>
<p id="thi-ap29c5p3">
<span class="pali m-text">Dīgharattañca no sabbaṁ,</span><br />
</p>
<p id="thi-ap29c5p4">
<span class="pali m-text">pariccattaṁ mahāmune.</span><br />
</p>
<p id="thi-ap29c6p1">
<span class="pali m-text">Gandhaṁ vilepanaṁ mālaṁ,</span><br />
</p>
<p id="thi-ap29c6p2">
<span class="pali m-text">dīpañca ratanāmayaṁ;</span><br />
</p>
<p id="thi-ap29c6p3">
<span class="pali m-text">Yaṁ kiñci patthitaṁ sabbaṁ,</span><br />
</p>
<p id="thi-ap29c6p4">
<span class="pali m-text">pariccattaṁ mahāmuni.</span><br />
</p>
<p id="thi-ap29c7p1">
<span class="pali m-text">Aññaṁ vāpi kataṁ kammaṁ,</span><br />
</p>
<p id="thi-ap29c7p2">
<span class="pali m-text">paribhogañca mānusaṁ;</span><br />
</p>
<p id="thi-ap29c7p3">
<span class="pali m-text">Dīgharattañhi no sabbaṁ,</span><br />
</p>
<p id="thi-ap29c7p4">
<span class="pali m-text">pariccattaṁ mahāmuni.</span><br />
</p>
<p id="thi-ap29c8p1">
<span class="pali m-text">Anekajātisaṁsāraṁ,</span><br />
</p>
<p id="thi-ap29c8p2">
<span class="pali m-text">bahuṁ puññampi no kataṁ;</span><br />
</p>
<p id="thi-ap29c8p3">
<span class="pali m-text">Issaramanubhotvāna,</span><br />
</p>
<p id="thi-ap29c8p4">
<span class="pali m-text">saṁsaritvā bhavābhave.</span><br />
</p>
<p id="thi-ap29c9p1">
<span class="pali m-text">Pacchime bhave sampatte,</span><br />
</p>
<p id="thi-ap29c9p2">
<span class="pali m-text">sakyaputtanivesane;</span><br />
</p>
<p id="thi-ap29c9p3">
<span class="pali m-text">Nānākulūpapannāyo,</span><br />
</p>
<p id="thi-ap29c9p4">
<span class="pali m-text">accharā kāmavaṇṇinī.</span><br />
</p>
<p id="thi-ap29c10p1">
<span class="pali m-text">Lābhaggena yasaṁ pattā,</span><br />
</p>
<p id="thi-ap29c10p2">
<span class="pali m-text">pūjitā sabbasakkatā;</span><br />
</p>
<p id="thi-ap29c10p3">
<span class="pali m-text">Lābhiyo annapānānaṁ,</span><br />
</p>
<p id="thi-ap29c10p4">
<span class="pali m-text">sadā sammānitā mayaṁ.</span><br />
</p>
<p id="thi-ap29c11p1">
<span class="pali m-text">Agāraṁ pajahitvāna,</span><br />
</p>
<p id="thi-ap29c11p2">
<span class="pali m-text">pabbajimhanagāriyaṁ;</span><br />
</p>
<p id="thi-ap29c11p3">
<span class="pali m-text">Aḍḍhamāse asampatte,</span><br />
</p>
<p id="thi-ap29c11p4">
<span class="pali m-text">sabbā pattāmha nibbutiṁ.</span><br />
</p>
<p id="thi-ap29c12p1">
<span class="pali m-text">Lābhiyo annapānānaṁ,</span><br />
</p>
<p id="thi-ap29c12p2">
<span class="pali m-text">vatthasenāsanāni ca;</span><br />
</p>
<p id="thi-ap29c12p3">
<span class="pali m-text">Upenti paccayā sabbe,</span><br />
</p>
<p id="thi-ap29c12p4">
<span class="pali m-text">sadā sakkatapūjitā.</span><br />
</p>
<p id="thi-ap29c13p1">
<span class="pali m-text">Kilesā jhāpitā amhaṁ,</span><br />
</p>
<p id="thi-ap29c13p2">
<span class="pali m-text">…pe…</span><br />
</p>
<p id="thi-ap29c13p3">
<span class="pali m-text">viharāma anāsavā.</span><br />
</p>
<p id="thi-ap29c14p1">
<span class="pali m-text">Svāgataṁ vata no āsi,</span><br />
</p>
<p id="thi-ap29c14p2">
<span class="pali m-text">…pe…</span><br />
</p>
<p id="thi-ap29c14p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap29c15p1">
<span class="pali m-text">Paṭisambhidā catasso,</span><br />
</p>
<p id="thi-ap29c15p2">
<span class="pali m-text">…pe…</span><br />
</p>
<p id="thi-ap29c15p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap29c16p1">
<span class="pali m-text">Itthaṁ sudaṁ yasodharāpamukhāni dasabhikkhunīsahassāni bhagavato sammukhā imā gāthāyo abhāsitthāti.</span><br />
</p>
<p id="thi-ap29c17p1">
<span class="pali m-text">Yasodharāpamukhadasabhikkhunīsahassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>