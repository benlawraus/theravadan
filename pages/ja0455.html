<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0455.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0454.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0456.html">Next</a></div>
</div>
<p id="ja455c0p2">
<span class="pali m-text">Ekādasakanipāta</span><br />
</p>
<p id="ja455c0p3">
<span class="pali m-text">Mātuposakavagga</span><br />
</p>
<section id="matuposakajataka">
<span id="ja455c0p4"></span><h2><span class="pali m-text">1. Mātuposakajātaka</span></h2>
<p id="ja455c1p1">
<span class="pali m-text">“Tassa nāgassa vippavāsena,</span><br />
</p>
<p id="ja455c1p2">
<span class="pali m-text">Virūḷhā sallakī ca kuṭajā ca;</span><br />
</p>
<p id="ja455c1p3">
<span class="pali m-text">Kuruvindakaravīrā bhisasāmā ca,</span><br />
</p>
<p id="ja455c1p4">
<span class="pali m-text">Nivāte pupphitā ca kaṇikārā.</span><br />
</p>
<p id="ja455c2p1">
<span class="pali m-text">Kocideva suvaṇṇakāyurā,</span><br />
</p>
<p id="ja455c2p2">
<span class="pali m-text">Nāgarājaṁ bharanti piṇḍena;</span><br />
</p>
<p id="ja455c2p3">
<span class="pali m-text">Yattha rājā rājakumāro vā,</span><br />
</p>
<p id="ja455c2p4">
<span class="pali m-text">Kavacamabhihessati achambhito”.</span><br />
</p>
<p id="ja455c3p1">
<span class="pali m-text">“Gaṇhāhi nāga kabaḷaṁ,</span><br />
</p>
<p id="ja455c3p2">
<span class="pali m-text">mā nāga kisako bhava;</span><br />
</p>
<p id="ja455c3p3">
<span class="pali m-text">Bahūni rājakiccāni,</span><br />
</p>
<p id="ja455c3p4">
<span class="pali m-text">tāni nāga karissasi”.</span><br />
</p>
<p id="ja455c4p1">
<span class="pali m-text">“Sā nūnasā kapaṇikā,</span><br />
</p>
<p id="ja455c4p2">
<span class="pali m-text">andhā apariṇāyikā;</span><br />
</p>
<p id="ja455c4p3">
<span class="pali m-text">Khāṇuṁ pādena ghaṭṭeti,</span><br />
</p>
<p id="ja455c4p4">
<span class="pali m-text">giriṁ caṇḍoraṇaṁ pati”.</span><br />
</p>
<p id="ja455c5p1">
<span class="pali m-text">“Kā nu te sā mahānāga,</span><br />
</p>
<p id="ja455c5p2">
<span class="pali m-text">andhā apariṇāyikā;</span><br />
</p>
<p id="ja455c5p3">
<span class="pali m-text">Khāṇuṁ pādena ghaṭṭeti,</span><br />
</p>
<p id="ja455c5p4">
<span class="pali m-text">giriṁ caṇḍoraṇaṁ pati”.</span><br />
</p>
<p id="ja455c6p1">
<span class="pali m-text">“Mātā me sā mahārāja,</span><br />
</p>
<p id="ja455c6p2">
<span class="pali m-text">andhā apariṇāyikā;</span><br />
</p>
<p id="ja455c6p3">
<span class="pali m-text">Khāṇuṁ pādena ghaṭṭeti,</span><br />
</p>
<p id="ja455c6p4">
<span class="pali m-text">giriṁ caṇḍoraṇaṁ pati”.</span><br />
</p>
<p id="ja455c7p1">
<span class="pali m-text">“Muñcathetaṁ mahānāgaṁ,</span><br />
</p>
<p id="ja455c7p2">
<span class="pali m-text">yoyaṁ bharati mātaraṁ;</span><br />
</p>
<p id="ja455c7p3">
<span class="pali m-text">Sametu mātarā nāgo,</span><br />
</p>
<p id="ja455c7p4">
<span class="pali m-text">saha sabbehi ñātibhi”.</span><br />
</p>
<p id="ja455c8p1">
<span class="pali m-text">“Mutto ca bandhanā nāgo,</span><br />
</p>
<p id="ja455c8p2">
<span class="pali m-text">muttamādāya kuñjaro;</span><br />
</p>
<p id="ja455c8p3">
<span class="pali m-text">Muhuttaṁ assāsayitvā,</span><br />
</p>
<p id="ja455c8p4">
<span class="pali m-text">agamā yena pabbato.</span><br />
</p>
<p id="ja455c9p1">
<span class="pali m-text">Tato so naḷiniṁ gantvā,</span><br />
</p>
<p id="ja455c9p2">
<span class="pali m-text">sītaṁ kuñjarasevitaṁ;</span><br />
</p>
<p id="ja455c9p3">
<span class="pali m-text">Soṇḍāyūdakamāhatvā,</span><br />
</p>
<p id="ja455c9p4">
<span class="pali m-text">mātaraṁ abhisiñcatha”.</span><br />
</p>
<p id="ja455c10p1">
<span class="pali m-text">“Koyaṁ anariyo devo,</span><br />
</p>
<p id="ja455c10p2">
<span class="pali m-text">akālenapi vassati;</span><br />
</p>
<p id="ja455c10p3">
<span class="pali m-text">Gato me atrajo putto,</span><br />
</p>
<p id="ja455c10p4">
<span class="pali m-text">yo mayhaṁ paricārako”.</span><br />
</p>
<p id="ja455c11p1">
<span class="pali m-text">“Uṭṭhehi amma kiṁ sesi,</span><br />
</p>
<p id="ja455c11p2">
<span class="pali m-text">āgato tyāhamatrajo;</span><br />
</p>
<p id="ja455c11p3">
<span class="pali m-text">Muttomhi kāsirājena,</span><br />
</p>
<p id="ja455c11p4">
<span class="pali m-text">vedehena yasassinā”.</span><br />
</p>
<p id="ja455c12p1">
<span class="pali m-text">“Ciraṁ jīvatu so rājā,</span><br />
</p>
<p id="ja455c12p2">
<span class="pali m-text">kāsīnaṁ raṭṭhavaḍḍhano;</span><br />
</p>
<p id="ja455c12p3">
<span class="pali m-text">Yo me puttaṁ pamocesi,</span><br />
</p>
<p id="ja455c12p4">
<span class="pali m-text">sadā vuddhāpacāyikan”ti.</span><br />
</p>
<p id="ja455c13p1">
<span class="pali m-text">Mātuposakajātakaṁ paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>