<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0010.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0012.html">Next</a></div>
</div>
<p id="pv11c0p2">
<span class="pali m-text">Uragavagga</span><br />
</p>
<section id="nagapetavatthu">
<span id="pv11c0p3"></span><h2><span class="pali m-text">11. Nāgapetavatthu</span></h2>
<p id="pv11c1p1">
<span class="pali m-text">“Puratova setena paleti hatthinā,</span><br />
</p>
<p id="pv11c1p2">
<span class="pali m-text">Majjhe pana assatarīrathena;</span><br />
</p>
<p id="pv11c1p3">
<span class="pali m-text">Pacchā ca kaññā sivikāya nīyati,</span><br />
</p>
<p id="pv11c1p4">
<span class="pali m-text">Obhāsayantī dasa sabbaso disā.</span><br />
</p>
<p id="pv11c2p1">
<span class="pali m-text">Tumhe pana muggarahatthapāṇino,</span><br />
</p>
<p id="pv11c2p2">
<span class="pali m-text">Rudammukhā chinnapabhinnagattā;</span><br />
</p>
<p id="pv11c2p3">
<span class="pali m-text">Manussabhūtā kimakattha pāpaṁ,</span><br />
</p>
<p id="pv11c2p4">
<span class="pali m-text">Yenaññamaññassa pivātha lohitan”ti.</span><br />
</p>
<p id="pv11c3p1">
<span class="pali m-text">“Puratova yo gacchati kuñjarena,</span><br />
</p>
<p id="pv11c3p2">
<span class="pali m-text">Setena nāgena catukkamena;</span><br />
</p>
<p id="pv11c3p3">
<span class="pali m-text">Amhāka putto ahu jeṭṭhako so,</span><br />
</p>
<p id="pv11c3p4">
<span class="pali m-text">Dānāni datvāna sukhī pamodati.</span><br />
</p>
<p id="pv11c4p1">
<span class="pali m-text">Yo so majjhe assatarīrathena,</span><br />
</p>
<p id="pv11c4p2">
<span class="pali m-text">Catubbhi yuttena suvaggitena;</span><br />
</p>
<p id="pv11c4p3">
<span class="pali m-text">Amhāka putto ahu majjhimo so,</span><br />
</p>
<p id="pv11c4p4">
<span class="pali m-text">Amaccharī dānavatī virocati.</span><br />
</p>
<p id="pv11c5p1">
<span class="pali m-text">Yā sā ca pacchā sivikāya nīyati,</span><br />
</p>
<p id="pv11c5p2">
<span class="pali m-text">Nārī sapaññā migamandalocanā;</span><br />
</p>
<p id="pv11c5p3">
<span class="pali m-text">Amhāka dhītā ahu sā kaniṭṭhikā,</span><br />
</p>
<p id="pv11c5p4">
<span class="pali m-text">Bhāgaḍḍhabhāgena sukhī pamodati.</span><br />
</p>
<p id="pv11c6p1">
<span class="pali m-text">Ete ca dānāni adaṁsu pubbe,</span><br />
</p>
<p id="pv11c6p2">
<span class="pali m-text">Pasannacittā samaṇabrāhmaṇānaṁ;</span><br />
</p>
<p id="pv11c6p3">
<span class="pali m-text">Mayaṁ pana maccharino ahumha,</span><br />
</p>
<p id="pv11c6p4">
<span class="pali m-text">Paribhāsakā samaṇabrāhmaṇānaṁ;</span><br />
</p>
<p id="pv11c6p5">
<span class="pali m-text">Ete ca datvā paricārayanti,</span><br />
</p>
<p id="pv11c6p6">
<span class="pali m-text">Mayañca sussāma naḷova chinno”ti.</span><br />
</p>
<p id="pv11c7p1">
<span class="pali m-text">“Kiṁ tumhākaṁ bhojanaṁ kiṁ sayānaṁ,</span><br />
</p>
<p id="pv11c7p2">
<span class="pali m-text">Kathañca yāpetha supāpadhammino;</span><br />
</p>
<p id="pv11c7p3">
<span class="pali m-text">Pahūtabhogesu anappakesu,</span><br />
</p>
<p id="pv11c7p4">
<span class="pali m-text">Sukhaṁ virādhāya dukkhajja pattā”ti.</span><br />
</p>
<p id="pv11c8p1">
<span class="pali m-text">“Aññamaññaṁ vadhitvāna,</span><br />
</p>
<p id="pv11c8p2">
<span class="pali m-text">pivāma pubbalohitaṁ;</span><br />
</p>
<p id="pv11c8p3">
<span class="pali m-text">Bahuṁ pitvā na dhātā homa,</span><br />
</p>
<p id="pv11c8p4">
<span class="pali m-text">nacchādimhase mayaṁ.</span><br />
</p>
<p id="pv11c9p1">
<span class="pali m-text">Icceva maccā paridevayanti,</span><br />
</p>
<p id="pv11c9p2">
<span class="pali m-text">Adāyakā pecca yamassa ṭhāyino;</span><br />
</p>
<p id="pv11c9p3">
<span class="pali m-text">Ye te vidicca adhigamma bhoge,</span><br />
</p>
<p id="pv11c9p4">
<span class="pali m-text">Na bhuñjare nāpi karonti puññaṁ.</span><br />
</p>
<p id="pv11c10p1">
<span class="pali m-text">Te khuppipāsūpagatā parattha,</span><br />
</p>
<p id="pv11c10p2">
<span class="pali m-text">Pacchā ciraṁ jhāyare ḍayhamānā;</span><br />
</p>
<p id="pv11c10p3">
<span class="pali m-text">Kammāni katvāna dukhudrāni,</span><br />
</p>
<p id="pv11c10p4">
<span class="pali m-text">Anubhonti dukkhaṁ kaṭukapphalāni.</span><br />
</p>
<p id="pv11c11p1">
<span class="pali m-text">Ittaraṁ hi dhanaṁ dhaññaṁ,</span><br />
</p>
<p id="pv11c11p2">
<span class="pali m-text">ittaraṁ idha jīvitaṁ;</span><br />
</p>
<p id="pv11c11p3">
<span class="pali m-text">Ittaraṁ ittarato ñatvā,</span><br />
</p>
<p id="pv11c11p4">
<span class="pali m-text">dīpaṁ kayirātha paṇḍito.</span><br />
</p>
<p id="pv11c12p1">
<span class="pali m-text">Ye te evaṁ pajānanti,</span><br />
</p>
<p id="pv11c12p2">
<span class="pali m-text">narā dhammassa kovidā;</span><br />
</p>
<p id="pv11c12p3">
<span class="pali m-text">Te dāne nappamajjanti,</span><br />
</p>
<p id="pv11c12p4">
<span class="pali m-text">sutvā arahataṁ vaco”ti.</span><br />
</p>
<p id="pv11c13p1">
<span class="pali m-text">Nāgapetavatthu ekādasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0010.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0012.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>