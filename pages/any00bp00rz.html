<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00bp00rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://www.theravadan.org/pages/any00bp00rz.html" />
  <meta property="og:description" content="Translators: sujato Numbered Discourses 10 3. Mahāvagga 3. The Great Chapter 22. Adhivuttipadasutta 22. Hypotheses Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: Then Venerable Ānanda went up to the Buddha, bowed, and sat down to one …" />
  <meta name="twitter:description" content="Translators: sujato Numbered Discourses 10 3. Mahāvagga 3. The Great Chapter 22. Adhivuttipadasutta 22. Hypotheses Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: Then Venerable Ānanda went up to the Buddha, bowed, and sat down to one …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 10</span></p>
<section id="mahavagga">
<h2><a href="#mahavagga">3. Mahāvagga</a></h2>
<p><span class="m-text">3. The Great Chapter</span></p>
<section id="adhivuttipadasutta">
<h3><a href="#adhivuttipadasutta">22. Adhivuttipadasutta</a></h3>
<p><span class="m-text">22. Hypotheses</span></p>
<p id="an10p22c1p1">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca:</span><br />
<span class="m-text">Then Venerable Ānanda went up to the Buddha, bowed, and sat down to one side. The Buddha said to him:</span><br />
</p>
<p id="an10p22c2p1">
<span class="m-text m-primary">“Ye te, ānanda, dhammā tesaṁ tesaṁ adhivuttipadānaṁ abhiññā sacchikiriyāya saṁvattanti, visārado ahaṁ, ānanda, tattha paṭijānāmi.</span><br />
<span class="m-text">“Ānanda, I claim to be assured regarding the teachings that lead to realizing by insight the various different hypotheses.</span><br />
</p>
<p id="an10p22c2p2">
<span class="m-text m-primary">‘Tesaṁ tesaṁ tathā tathā dhammaṁ desetuṁ yathā yathā paṭipanno santaṁ vā atthīti ñassati, asantaṁ vā natthīti ñassati, hīnaṁ vā hīnanti ñassati, paṇītaṁ vā paṇītanti ñassati, sauttaraṁ vā sauttaranti ñassati, anuttaraṁ vā anuttaranti ñassati;</span><br />
<span class="m-text">So I am able to teach the Dhamma in appropriate ways to different people. Practicing accordingly, when something exists they’ll know it exists. When it doesn’t exist they’ll know it doesn’t exist. When something is inferior they’ll know it’s inferior. When it’s superior they’ll know it’s superior. When something is not supreme they’ll know it’s not supreme. When it is supreme they’ll know it’s supreme.</span><br />
</p>
<p id="an10p22c2p3">
<span class="m-text m-primary">yathā yathā vā pana taṁ ñāteyyaṁ vā daṭṭheyyaṁ vā sacchikareyyaṁ vā tathā tathā ñassati vā dakkhati vā sacchikarissati vā’ti ṭhānametaṁ vijjati.</span><br />
<span class="m-text">And they will know or see or realize it in whatever way it should be known or seen or realized. This is possible.</span><br />
</p>
<p id="an10p22c2p4">
<span class="m-text m-primary">Etadānuttariyaṁ, ānanda, ñāṇānaṁ yadidaṁ tattha tattha yathābhūtañāṇaṁ.</span><br />
<span class="m-text">But this is the unsurpassable knowledge, that is: truly knowing each and every case.</span><br />
</p>
<p id="an10p22c2p5">
<span class="m-text m-primary">Etasmā cāhaṁ, ānanda, ñāṇā aññaṁ ñāṇaṁ uttaritaraṁ vā paṇītataraṁ vā natthīti vadāmi.</span><br />
<span class="m-text">And Ānanda, I say that there is no other knowledge better or finer than this.</span><br />
</p>
<p id="an10p22c3p1">
<span class="m-text m-primary">Dasayimāni, ānanda, tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">The Realized One possesses ten powers of a Realized One. With these he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an10p22c3p2">
<span class="m-text m-primary">Katamāni dasa?</span><br />
<span class="m-text">What ten?</span><br />
</p>
<p id="an10p22c3p3">
<span class="m-text m-primary">Idhānanda, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.</span><br />
<span class="m-text">Firstly, the Realized One truly understands the possible as possible, and the impossible as impossible.</span><br />
</p>
<p id="an10p22c3p4">
<span class="m-text m-primary">Yampānanda, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampānanda, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an10p22c4p1">
<span class="m-text m-primary">Puna caparaṁ, ānanda, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the result of deeds undertaken in the past, future, and present in terms of causes and reasons.</span><br />
</p>
<p id="an10p22c4p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c5p1">
<span class="m-text m-primary">Puna caparaṁ, ānanda, tathāgato sabbatthagāminiṁ paṭipadaṁ yathābhūtaṁ pajānāti.</span><br />
<span class="m-text">Furthermore, the Realized One truly understands where all paths of practice lead.</span><br />
</p>
<p id="an10p22c5p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c6p1">
<span class="m-text m-primary">Puna caparaṁ, ānanda, tathāgato anekadhātuṁ nānādhātuṁ lokaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the world with its many and diverse elements.</span><br />
</p>
<p id="an10p22c6p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c7p1">
<span class="m-text m-primary">Puna caparaṁ, ānanda, tathāgato sattānaṁ nānādhimuttikataṁ yathābhūtaṁ pajānāti.</span><br />
<span class="m-text">Furthermore, the Realized One truly understands the diverse attitudes of sentient beings.</span><br />
</p>
<p id="an10p22c7p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c8p1">
<span class="m-text m-primary">Puna caparaṁ, ānanda, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the faculties of other sentient beings and other individuals after comprehending them with his mind.</span><br />
</p>
<p id="an10p22c8p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c9p1">
<span class="m-text m-primary">Puna caparaṁ, ānanda, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.</span><br />
<span class="m-text">Furthermore, the Realized One truly understands corruption, cleansing, and emergence regarding the absorptions, liberations, immersions, and attainments.</span><br />
</p>
<p id="an10p22c9p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c10p1">
<span class="m-text m-primary">Puna caparaṁ, ānanda, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">Furthermore, the Realized One recollects many kinds of past lives, with features and details.</span><br />
</p>
<p id="an10p22c10p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c11p1">
<span class="m-text m-primary">Puna caparaṁ, ānanda, tathāgato dibbena cakkhunā visuddhena atikkantamānusakena …pe… yathākammūpage satte pajānāti.</span><br />
<span class="m-text">Furthermore, with clairvoyance that is purified and superhuman, the Realized One sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds.</span><br />
</p>
<p id="an10p22c11p2">
<span class="m-text m-primary">Yampānanda …pe… idampānanda …pe….</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c12p1">
<span class="m-text m-primary">Puna caparaṁ, ānanda, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="m-text">Furthermore, the Realized One has realized the undefiled freedom of heart and freedom by wisdom in this very life, and lives having realized it with his own insight due to the ending of defilements.</span><br />
</p>
<p id="an10p22c12p2">
<span class="m-text m-primary">Yampānanda, tathāgato āsavānaṁ khayā anāsavaṁ cetovimuttiṁ …pe… sacchikatvā upasampajja viharati. Idampānanda, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p22c13p1">
<span class="m-text m-primary">Imāni kho, ānanda, dasa tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavattetī”ti.</span><br />
<span class="m-text">These are the ten powers of a Realized One that the Realized One possesses. With these he claims the bull’s place, roars his lion’s roar in the assemblies, and turns the holy wheel.”</span><br />
</p>
<p id="an10p22c13p2">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>