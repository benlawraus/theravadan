<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00dz.html" />
  <meta property="og:description" content="Uragavagga 11. Nāgapetavatthu “Puratova setena paleti hatthinā, Majjhe pana assatarīrathena; Pacchā ca kaññā sivikāya nīyati, Obhāsayantī dasa sabbaso disā. Tumhe pana muggarahatthapāṇino, Rudammukhā chinnapabhinnagattā; Manussabhūtā kimakattha pāpaṁ, Yenaññamaññassa pivātha lohitan”ti. “Puratova yo gacchati kuñjarena, Setena nāgena catukkamena; Amhāka putto ahu jeṭṭhako so, Dānāni datvāna sukhī pamodati. Yo …" />
  <meta name="twitter:description" content="Uragavagga 11. Nāgapetavatthu “Puratova setena paleti hatthinā, Majjhe pana assatarīrathena; Pacchā ca kaññā sivikāya nīyati, Obhāsayantī dasa sabbaso disā. Tumhe pana muggarahatthapāṇino, Rudammukhā chinnapabhinnagattā; Manussabhūtā kimakattha pāpaṁ, Yenaññamaññassa pivātha lohitan”ti. “Puratova yo gacchati kuñjarena, Setena nāgena catukkamena; Amhāka putto ahu jeṭṭhako so, Dānāni datvāna sukhī pamodati. Yo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="uragavagga">
<h2><a href="#uragavagga">Uragavagga</a></h2>
<section id="nagapetavatthu">
<h3><a href="#nagapetavatthu">11. Nāgapetavatthu</a></h3>
<p id="pv11c1p1">
<span class="m-text m-primary">“Puratova setena paleti hatthinā,</span><br />
</p>
<p id="pv11c1p2">
<span class="m-text m-primary">Majjhe pana assatarīrathena;</span><br />
</p>
<p id="pv11c1p3">
<span class="m-text m-primary">Pacchā ca kaññā sivikāya nīyati,</span><br />
</p>
<p id="pv11c1p4">
<span class="m-text m-primary">Obhāsayantī dasa sabbaso disā.</span><br />
</p>
<p id="pv11c2p1">
<span class="m-text m-primary">Tumhe pana muggarahatthapāṇino,</span><br />
</p>
<p id="pv11c2p2">
<span class="m-text m-primary">Rudammukhā chinnapabhinnagattā;</span><br />
</p>
<p id="pv11c2p3">
<span class="m-text m-primary">Manussabhūtā kimakattha pāpaṁ,</span><br />
</p>
<p id="pv11c2p4">
<span class="m-text m-primary">Yenaññamaññassa pivātha lohitan”ti.</span><br />
</p>
<p id="pv11c3p1">
<span class="m-text m-primary">“Puratova yo gacchati kuñjarena,</span><br />
</p>
<p id="pv11c3p2">
<span class="m-text m-primary">Setena nāgena catukkamena;</span><br />
</p>
<p id="pv11c3p3">
<span class="m-text m-primary">Amhāka putto ahu jeṭṭhako so,</span><br />
</p>
<p id="pv11c3p4">
<span class="m-text m-primary">Dānāni datvāna sukhī pamodati.</span><br />
</p>
<p id="pv11c4p1">
<span class="m-text m-primary">Yo so majjhe assatarīrathena,</span><br />
</p>
<p id="pv11c4p2">
<span class="m-text m-primary">Catubbhi yuttena suvaggitena;</span><br />
</p>
<p id="pv11c4p3">
<span class="m-text m-primary">Amhāka putto ahu majjhimo so,</span><br />
</p>
<p id="pv11c4p4">
<span class="m-text m-primary">Amaccharī dānavatī virocati.</span><br />
</p>
<p id="pv11c5p1">
<span class="m-text m-primary">Yā sā ca pacchā sivikāya nīyati,</span><br />
</p>
<p id="pv11c5p2">
<span class="m-text m-primary">Nārī sapaññā migamandalocanā;</span><br />
</p>
<p id="pv11c5p3">
<span class="m-text m-primary">Amhāka dhītā ahu sā kaniṭṭhikā,</span><br />
</p>
<p id="pv11c5p4">
<span class="m-text m-primary">Bhāgaḍḍhabhāgena sukhī pamodati.</span><br />
</p>
<p id="pv11c6p1">
<span class="m-text m-primary">Ete ca dānāni adaṁsu pubbe,</span><br />
</p>
<p id="pv11c6p2">
<span class="m-text m-primary">Pasannacittā samaṇabrāhmaṇānaṁ;</span><br />
</p>
<p id="pv11c6p3">
<span class="m-text m-primary">Mayaṁ pana maccharino ahumha,</span><br />
</p>
<p id="pv11c6p4">
<span class="m-text m-primary">Paribhāsakā samaṇabrāhmaṇānaṁ;</span><br />
</p>
<p id="pv11c6p5">
<span class="m-text m-primary">Ete ca datvā paricārayanti,</span><br />
</p>
<p id="pv11c6p6">
<span class="m-text m-primary">Mayañca sussāma naḷova chinno”ti.</span><br />
</p>
<p id="pv11c7p1">
<span class="m-text m-primary">“Kiṁ tumhākaṁ bhojanaṁ kiṁ sayānaṁ,</span><br />
</p>
<p id="pv11c7p2">
<span class="m-text m-primary">Kathañca yāpetha supāpadhammino;</span><br />
</p>
<p id="pv11c7p3">
<span class="m-text m-primary">Pahūtabhogesu anappakesu,</span><br />
</p>
<p id="pv11c7p4">
<span class="m-text m-primary">Sukhaṁ virādhāya dukkhajja pattā”ti.</span><br />
</p>
<p id="pv11c8p1">
<span class="m-text m-primary">“Aññamaññaṁ vadhitvāna,</span><br />
</p>
<p id="pv11c8p2">
<span class="m-text m-primary">pivāma pubbalohitaṁ;</span><br />
</p>
<p id="pv11c8p3">
<span class="m-text m-primary">Bahuṁ pitvā na dhātā homa,</span><br />
</p>
<p id="pv11c8p4">
<span class="m-text m-primary">nacchādimhase mayaṁ.</span><br />
</p>
<p id="pv11c9p1">
<span class="m-text m-primary">Icceva maccā paridevayanti,</span><br />
</p>
<p id="pv11c9p2">
<span class="m-text m-primary">Adāyakā pecca yamassa ṭhāyino;</span><br />
</p>
<p id="pv11c9p3">
<span class="m-text m-primary">Ye te vidicca adhigamma bhoge,</span><br />
</p>
<p id="pv11c9p4">
<span class="m-text m-primary">Na bhuñjare nāpi karonti puññaṁ.</span><br />
</p>
<p id="pv11c10p1">
<span class="m-text m-primary">Te khuppipāsūpagatā parattha,</span><br />
</p>
<p id="pv11c10p2">
<span class="m-text m-primary">Pacchā ciraṁ jhāyare ḍayhamānā;</span><br />
</p>
<p id="pv11c10p3">
<span class="m-text m-primary">Kammāni katvāna dukhudrāni,</span><br />
</p>
<p id="pv11c10p4">
<span class="m-text m-primary">Anubhonti dukkhaṁ kaṭukapphalāni.</span><br />
</p>
<p id="pv11c11p1">
<span class="m-text m-primary">Ittaraṁ hi dhanaṁ dhaññaṁ,</span><br />
</p>
<p id="pv11c11p2">
<span class="m-text m-primary">ittaraṁ idha jīvitaṁ;</span><br />
</p>
<p id="pv11c11p3">
<span class="m-text m-primary">Ittaraṁ ittarato ñatvā,</span><br />
</p>
<p id="pv11c11p4">
<span class="m-text m-primary">dīpaṁ kayirātha paṇḍito.</span><br />
</p>
<p id="pv11c12p1">
<span class="m-text m-primary">Ye te evaṁ pajānanti,</span><br />
</p>
<p id="pv11c12p2">
<span class="m-text m-primary">narā dhammassa kovidā;</span><br />
</p>
<p id="pv11c12p3">
<span class="m-text m-primary">Te dāne nappamajjanti,</span><br />
</p>
<p id="pv11c12p4">
<span class="m-text m-primary">sutvā arahataṁ vaco”ti.</span><br />
</p>
<p id="pv11c13p1">
<span class="m-text m-primary">Nāgapetavatthu ekādasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>