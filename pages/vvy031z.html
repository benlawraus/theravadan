<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy031z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy031z.html" />
  <meta property="og:description" content="Purisavimāna Sunikkhittavagga 11. Sunikkhittavimānavatthu “Uccamidaṁ maṇithūṇaṁ vimānaṁ, Samantato dvādasa yojanāni; Kūṭāgārā sattasatā uḷārā, Veḷuriyathambhā rucakatthatā subhā. Tatthacchasi pivasi khādasi ca, Dibbā ca vīṇā pavadanti vagguṁ; Dibbā rasā kāmaguṇettha pañca, Nāriyo ca naccanti suvaṇṇachannā. Kena tetādiso vaṇṇo, kena te idha mijjhati; Uppajjanti …" />
  <meta name="twitter:description" content="Purisavimāna Sunikkhittavagga 11. Sunikkhittavimānavatthu “Uccamidaṁ maṇithūṇaṁ vimānaṁ, Samantato dvādasa yojanāni; Kūṭāgārā sattasatā uḷārā, Veḷuriyathambhā rucakatthatā subhā. Tatthacchasi pivasi khādasi ca, Dibbā ca vīṇā pavadanti vagguṁ; Dibbā rasā kāmaguṇettha pañca, Nāriyo ca naccanti suvaṇṇachannā. Kena tetādiso vaṇṇo, kena te idha mijjhati; Uppajjanti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="purisavimana">
<h2><a href="#purisavimana">Purisavimāna</a></h2>
<section id="sunikkhittavagga">
<h3><a href="#sunikkhittavagga">Sunikkhittavagga</a></h3>
<section id="sunikkhittavimanavatthu">
<h4><a href="#sunikkhittavimanavatthu">11. Sunikkhittavimānavatthu</a></h4>
<p id="vv85c1p1">
<span class="m-text m-primary">“Uccamidaṁ maṇithūṇaṁ vimānaṁ,</span><br />
</p>
<p id="vv85c1p2">
<span class="m-text m-primary">Samantato dvādasa yojanāni;</span><br />
</p>
<p id="vv85c1p3">
<span class="m-text m-primary">Kūṭāgārā sattasatā uḷārā,</span><br />
</p>
<p id="vv85c1p4">
<span class="m-text m-primary">Veḷuriyathambhā rucakatthatā subhā.</span><br />
</p>
<p id="vv85c2p1">
<span class="m-text m-primary">Tatthacchasi pivasi khādasi ca,</span><br />
</p>
<p id="vv85c2p2">
<span class="m-text m-primary">Dibbā ca vīṇā pavadanti vagguṁ;</span><br />
</p>
<p id="vv85c2p3">
<span class="m-text m-primary">Dibbā rasā kāmaguṇettha pañca,</span><br />
</p>
<p id="vv85c2p4">
<span class="m-text m-primary">Nāriyo ca naccanti suvaṇṇachannā.</span><br />
</p>
<p id="vv85c3p1">
<span class="m-text m-primary">Kena tetādiso vaṇṇo,</span><br />
</p>
<p id="vv85c3p2">
<span class="m-text m-primary">kena te idha mijjhati;</span><br />
</p>
<p id="vv85c3p3">
<span class="m-text m-primary">Uppajjanti ca te bhogā,</span><br />
</p>
<p id="vv85c3p4">
<span class="m-text m-primary">ye keci manaso piyā.</span><br />
</p>
<p id="vv85c4p1">
<span class="m-text m-primary">Pucchāmi taṁ deva mahānubhāva,</span><br />
</p>
<p id="vv85c4p2">
<span class="m-text m-primary">Manussabhūto kimakāsi puññaṁ;</span><br />
</p>
<p id="vv85c4p3">
<span class="m-text m-primary">Kenāsi evaṁ jalitānubhāvo,</span><br />
</p>
<p id="vv85c4p4">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="vv85c5p1">
<span class="m-text m-primary">So devaputto attamano,</span><br />
</p>
<p id="vv85c5p2">
<span class="m-text m-primary">moggallānena pucchito;</span><br />
</p>
<p id="vv85c5p3">
<span class="m-text m-primary">Pañhaṁ puṭṭho viyākāsi,</span><br />
</p>
<p id="vv85c5p4">
<span class="m-text m-primary">yassa kammassidaṁ phalaṁ.</span><br />
</p>
<p id="vv85c6p1">
<span class="m-text m-primary">“Dunnikkhittaṁ mālaṁ sunikkhipitvā,</span><br />
</p>
<p id="vv85c6p2">
<span class="m-text m-primary">Patiṭṭhapetvā sugatassa thūpe;</span><br />
</p>
<p id="vv85c6p3">
<span class="m-text m-primary">Mahiddhiko camhi mahānubhāvo,</span><br />
</p>
<p id="vv85c6p4">
<span class="m-text m-primary">Dibbehi kāmehi samaṅgibhūto.</span><br />
</p>
<p id="vv85c7p1">
<span class="m-text m-primary">Tena metādiso vaṇṇo,</span><br />
</p>
<p id="vv85c7p2">
<span class="m-text m-primary">tena me idha mijjhati;</span><br />
</p>
<p id="vv85c7p3">
<span class="m-text m-primary">Uppajjanti ca me bhogā,</span><br />
</p>
<p id="vv85c7p4">
<span class="m-text m-primary">ye keci manaso piyā.</span><br />
</p>
<p id="vv85c8p1">
<span class="m-text m-primary">Akkhāmi te bhikkhu mahānubhāva,</span><br />
</p>
<p id="vv85c8p2">
<span class="m-text m-primary">Manussabhūto yamahaṁ akāsiṁ;</span><br />
</p>
<p id="vv85c8p3">
<span class="m-text m-primary">Tenamhi evaṁ jalitānubhāvo,</span><br />
</p>
<p id="vv85c8p4">
<span class="m-text m-primary">Vaṇṇo ca me sabbadisā pabhāsatī”ti.</span><br />
</p>
<p id="vv85c9p1">
<span class="m-text m-primary">Sunikkhittavimānaṁ ekādasamaṁ.</span><br />
</p>
<p id="vv85c9p2">
<span class="m-text m-primary">Sunikkhittavaggo sattamo.</span><br />
</p>
<p id="vv85c10p1">
<span class="m-text m-primary">Tassuddānaṁ</span><br />
</p>
<p id="vv85c11p1">
<span class="m-text m-primary">Dve daliddā vanavihārā,</span><br />
</p>
<p id="vv85c11p2">
<span class="m-text m-primary">Bhatako gopālakaṇḍako;</span><br />
</p>
<p id="vv85c11p3">
<span class="m-text m-primary">Anekavaṇṇamaṭṭhakuṇḍalī,</span><br />
</p>
<p id="vv85c11p4">
<span class="m-text m-primary">Serīsako sunikkhittaṁ;</span><br />
</p>
<p id="vv85c11p5">
<span class="m-text m-primary">Purisānaṁ tatiyo vaggo pavuccatīti.</span><br />
</p>
<p id="vv85c12p1">
<span class="m-text m-primary">Bhāṇavāraṁ catutthaṁ.</span><br />
</p>
<p id="vv85c13p1">
<span class="m-text m-primary">Vimānavatthupāḷi niṭṭhitā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>