<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 135 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny04tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 135" />
  <meta name="twitter:title" content="Majjhima Nikāya 135" />
  <meta property="og:url" content="https://theravadan.org/pages/mny04tz.html" />
  <meta property="og:description" content="Middle Discourses 135 Cūḷakammavibhaṅgasutta The Shorter Analysis of Deeds Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane, anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho subho māṇavo todeyyaputto …" />
  <meta name="twitter:description" content="Middle Discourses 135 Cūḷakammavibhaṅgasutta The Shorter Analysis of Deeds Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane, anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho subho māṇavo todeyyaputto …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 135
        </h1>
<!-- content -->
<p><span class="m-text">Middle Discourses 135</span></p>
<p id="mn135c0p2">
<span class="m-text m-primary">Cūḷakammavibhaṅgasutta</span><br />
<span class="m-text">The Shorter Analysis of Deeds</span><br />
</p>
<p id="mn135c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn135c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane, anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn135c2p1">
<span class="m-text m-primary">Atha kho subho māṇavo todeyyaputto yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the brahmin student Subha, Todeyya’s son, approached the Buddha, and exchanged greetings with him.</span><br />
</p>
<p id="mn135c2p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho subho māṇavo todeyyaputto bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="mn135c3p1">
<span class="m-text m-primary">“Ko nu kho, bho gotama, hetu ko paccayo yena manussānaṁyeva sataṁ manussabhūtānaṁ dissanti hīnappaṇītatā?</span><br />
<span class="m-text">“What is the cause, Master Gotama, what is the reason why even among those who are human beings some are seen to be inferior and superior?</span><br />
</p>
<p id="mn135c3p2">
<span class="m-text m-primary">Dissanti hi, bho gotama, manussā appāyukā, dissanti dīghāyukā;</span><br />
<span class="m-text">For people are seen who are short-lived and long-lived,</span><br />
</p>
<p id="mn135c3p3">
<span class="m-text m-primary">dissanti bavhābādhā, dissanti appābādhā;</span><br />
<span class="m-text">sickly and healthy,</span><br />
</p>
<p id="mn135c3p4">
<span class="m-text m-primary">dissanti dubbaṇṇā, dissanti vaṇṇavanto;</span><br />
<span class="m-text">ugly and beautiful,</span><br />
</p>
<p id="mn135c3p5">
<span class="m-text m-primary">dissanti appesakkhā, dissanti mahesakkhā;</span><br />
<span class="m-text">insignificant and illustrious,</span><br />
</p>
<p id="mn135c3p6">
<span class="m-text m-primary">dissanti appabhogā, dissanti mahābhogā;</span><br />
<span class="m-text">poor and rich,</span><br />
</p>
<p id="mn135c3p7">
<span class="m-text m-primary">dissanti nīcakulīnā, dissanti uccākulīnā;</span><br />
<span class="m-text">from low and eminent families,</span><br />
</p>
<p id="mn135c3p8">
<span class="m-text m-primary">dissanti duppaññā, dissanti paññavanto.</span><br />
<span class="m-text">witless and wise.</span><br />
</p>
<p id="mn135c3p9">
<span class="m-text m-primary">Ko nu kho, bho gotama, hetu ko paccayo yena manussānaṁyeva sataṁ manussabhūtānaṁ dissanti hīnappaṇītatā”ti?</span><br />
<span class="m-text">What is the reason why even among those who are human beings some are seen to be inferior and superior?”</span><br />
</p>
<p id="mn135c4p1">
<span class="m-text m-primary">“Kammassakā, māṇava, sattā kammadāyādā kammayonī kammabandhū kammappaṭisaraṇā.</span><br />
<span class="m-text">“Student, sentient beings are the owners of their deeds and heir to their deeds. Deeds are their womb, their relative, and their refuge.</span><br />
</p>
<p id="mn135c4p2">
<span class="m-text m-primary">Kammaṁ satte vibhajati yadidaṁ—</span><br />
<span class="m-text">It is deeds that divide beings into</span><br />
</p>
<p id="mn135c4p3">
<span class="m-text m-primary">hīnappaṇītatāyā”ti.</span><br />
<span class="m-text">inferior and superior.”</span><br />
</p>
<p id="mn135c4p4">
<span class="m-text m-primary">“Na kho ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājānāmi.</span><br />
<span class="m-text">“I don’t understand the meaning of what Master Gotama has said in brief, without explaining the details.</span><br />
</p>
<p id="mn135c4p5">
<span class="m-text m-primary">Sādhu me bhavaṁ gotamo tathā dhammaṁ desetu yathā ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājāneyyan”ti.</span><br />
<span class="m-text">Master Gotama, please teach me this matter in detail so I can understand the meaning.”</span><br />
</p>
<p id="mn135c4p6">
<span class="m-text m-primary">“Tena hi, māṇava, suṇāhi, sādhukaṁ manasi karohi; bhāsissāmī”ti.</span><br />
<span class="m-text">“Well then, student, listen and pay close attention, I will speak.”</span><br />
</p>
<p id="mn135c4p7">
<span class="m-text m-primary">“Evaṁ, bho”ti kho subho māṇavo todeyyaputto bhagavato paccassosi.</span><br />
<span class="m-text">“Yes, sir,” replied Subha.</span><br />
</p>
<p id="mn135c4p8">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn135c5p1">
<span class="m-text m-primary">“Idha, māṇava, ekacco itthī vā puriso vā pāṇātipātī hoti luddo lohitapāṇi hatapahate niviṭṭho adayāpanno pāṇabhūtesu.</span><br />
<span class="m-text">“Take some woman or man who kills living creatures. They’re violent, bloody-handed, a hardened killer, merciless to living beings.</span><br />
</p>
<p id="mn135c5p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, when their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="mn135c5p3">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appāyuko hoti.</span><br />
<span class="m-text">If they’re not reborn in a place of loss, but return to the human realm, then wherever they’re reborn they’re short-lived.</span><br />
</p>
<p id="mn135c5p4">
<span class="m-text m-primary">Appāyukasaṁvattanikā esā, māṇava, paṭipadā yadidaṁ—</span><br />
<span class="m-text">For killing living creatures is the path leading to a short lifespan.</span><br />
</p>
<p id="mn135c5p5">
<span class="m-text m-primary">pāṇātipātī hoti luddo lohitapāṇi hatapahate niviṭṭho adayāpanno pāṇabhūtesu.</span><br />
</p>
<p id="mn135c6p1">
<span class="m-text m-primary">Idha pana, māṇava, ekacco itthī vā puriso vā pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.</span><br />
<span class="m-text">But take some woman or man who gives up killing living creatures. They renounce the rod and the sword. They’re scrupulous and kind, living full of compassion for all living beings.</span><br />
</p>
<p id="mn135c6p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, when their body breaks up, after death, they’re reborn in a good place, a heavenly realm.</span><br />
</p>
<p id="mn135c6p3">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati dīghāyuko hoti.</span><br />
<span class="m-text">If they’re not reborn in a heavenly realm, but return to the human realm, then wherever they’re reborn they’re long-lived.</span><br />
</p>
<p id="mn135c6p4">
<span class="m-text m-primary">Dīghāyukasaṁvattanikā esā, māṇava, paṭipadā yadidaṁ—</span><br />
<span class="m-text">For not killing living creatures is the path leading to a long lifespan.</span><br />
</p>
<p id="mn135c6p5">
<span class="m-text m-primary">pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.</span><br />
</p>
<p id="mn135c7p1">
<span class="m-text m-primary">Idha, māṇava, ekacco itthī vā puriso vā sattānaṁ viheṭhakajātiko hoti, pāṇinā vā leḍḍunā vā daṇḍena vā satthena vā.</span><br />
<span class="m-text">Take some woman or man who habitually hurts living creatures with a fist, stone, rod, or sword.</span><br />
</p>
<p id="mn135c7p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c7p3">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati bavhābādho hoti.</span><br />
<span class="m-text">or if they return to the human realm, they’re sickly …</span><br />
</p>
<p id="mn135c7p4">
<span class="m-text m-primary">Bavhābādhasaṁvattanikā esā, māṇava, paṭipadā yadidaṁ—</span><br />
</p>
<p id="mn135c7p5">
<span class="m-text m-primary">sattānaṁ viheṭhakajātiko hoti pāṇinā vā leḍḍunā vā daṇḍena vā satthena vā.</span><br />
</p>
<p id="mn135c8p1">
<span class="m-text m-primary">Idha pana, māṇava, ekacco itthī vā puriso vā sattānaṁ aviheṭhakajātiko hoti pāṇinā vā leḍḍunā vā daṇḍena vā satthena vā.</span><br />
<span class="m-text">But take some woman or man who does not habitually hurt living creatures with a fist, stone, rod, or sword.</span><br />
</p>
<p id="mn135c8p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, after death they’re reborn in a heavenly realm …</span><br />
</p>
<p id="mn135c8p3">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati appābādho hoti.</span><br />
<span class="m-text">or if they return to the human realm, they’re healthy …</span><br />
</p>
<p id="mn135c8p4">
<span class="m-text m-primary">Appābādhasaṁvattanikā esā, māṇava, paṭipadā yadidaṁ—</span><br />
</p>
<p id="mn135c8p5">
<span class="m-text m-primary">sattānaṁ aviheṭhakajātiko hoti pāṇinā vā leḍḍunā vā daṇḍena vā satthena vā.</span><br />
</p>
<p id="mn135c9p1">
<span class="m-text m-primary">Idha, māṇava, ekacco itthī vā puriso vā kodhano hoti upāyāsabahulo.</span><br />
<span class="m-text">Take some woman or man who is irritable and bad-tempered.</span><br />
</p>
<p id="mn135c9p2">
<span class="m-text m-primary">Appampi vutto samāno abhisajjati kuppati byāpajjati patiṭṭhīyati kopañca dosañca appaccayañca pātukaroti.</span><br />
<span class="m-text">Even when lightly criticized they lose their temper, becoming annoyed, hostile, and hard-hearted, and displaying annoyance, hate, and bitterness.</span><br />
</p>
<p id="mn135c9p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c9p4">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati dubbaṇṇo hoti.</span><br />
<span class="m-text">or if they return to the human realm, they’re ugly …</span><br />
</p>
<p id="mn135c9p5">
<span class="m-text m-primary">Dubbaṇṇasaṁvattanikā esā, māṇava, paṭipadā yadidaṁ—</span><br />
</p>
<p id="mn135c9p6">
<span class="m-text m-primary">kodhano hoti upāyāsabahulo;</span><br />
</p>
<p id="mn135c9p7">
<span class="m-text m-primary">appampi vutto samāno abhisajjati kuppati byāpajjati patiṭṭhīyati kopañca dosañca appaccayañca pātukaroti.</span><br />
</p>
<p id="mn135c10p1">
<span class="m-text m-primary">Idha pana, māṇava, ekacco itthī vā puriso vā akkodhano hoti anupāyāsabahulo;</span><br />
<span class="m-text">But take some woman or man who isn’t irritable and bad-tempered.</span><br />
</p>
<p id="mn135c10p2">
<span class="m-text m-primary">bahumpi vutto samāno nābhisajjati na kuppati na byāpajjati na patiṭṭhīyati na kopañca dosañca appaccayañca pātukaroti.</span><br />
<span class="m-text">Even when heavily criticized, they don’t lose their temper, become annoyed, hostile, and hard-hearted, or display annoyance, hate, and bitterness.</span><br />
</p>
<p id="mn135c10p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, after death they’re reborn in a heavenly realm …</span><br />
</p>
<p id="mn135c10p4">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati pāsādiko hoti.</span><br />
<span class="m-text">or if they return to the human realm, they’re lovely …</span><br />
</p>
<p id="mn135c10p5">
<span class="m-text m-primary">Pāsādikasaṁvattanikā esā, māṇava, paṭipadā yadidaṁ—</span><br />
</p>
<p id="mn135c10p6">
<span class="m-text m-primary">akkodhano hoti anupāyāsabahulo;</span><br />
</p>
<p id="mn135c10p7">
<span class="m-text m-primary">bahumpi vutto samāno nābhisajjati na kuppati na byāpajjati na patiṭṭhīyati na kopañca dosañca appaccayañca pātukaroti.</span><br />
</p>
<p id="mn135c11p1">
<span class="m-text m-primary">Idha, māṇava, ekacco itthī vā puriso vā issāmanako hoti;</span><br />
<span class="m-text">Take some woman or man who is jealous.</span><br />
</p>
<p id="mn135c11p2">
<span class="m-text m-primary">paralābhasakkāragarukāramānanavandanapūjanāsu issati upadussati issaṁ bandhati.</span><br />
<span class="m-text">They envy, resent, and begrudge the possessions, honor, respect, reverence, homage, and veneration given to others.</span><br />
</p>
<p id="mn135c11p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c11p4">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appesakkho hoti.</span><br />
<span class="m-text">or if they return to the human realm, they’re insignificant …</span><br />
</p>
<p id="mn135c11p5">
<span class="m-text m-primary">Appesakkhasaṁvattanikā esā, māṇava, paṭipadā yadidaṁ—</span><br />
</p>
<p id="mn135c11p6">
<span class="m-text m-primary">issāmanako hoti;</span><br />
</p>
<p id="mn135c11p7">
<span class="m-text m-primary">paralābhasakkāragarukāramānanavandanapūjanāsu issati upadussati issaṁ bandhati.</span><br />
</p>
<p id="mn135c12p1">
<span class="m-text m-primary">Idha pana, māṇava, ekacco itthī vā puriso vā anissāmanako hoti;</span><br />
<span class="m-text">But take some woman or man who is not jealous …</span><br />
</p>
<p id="mn135c12p2">
<span class="m-text m-primary">paralābhasakkāragarukāramānanavandanapūjanāsu na issati na upadussati na issaṁ bandhati.</span><br />
</p>
<p id="mn135c12p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, after death they’re reborn in a heavenly realm …</span><br />
</p>
<p id="mn135c12p4">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahesakkho hoti.</span><br />
<span class="m-text">or if they return to the human realm, they’re illustrious …</span><br />
</p>
<p id="mn135c12p5">
<span class="m-text m-primary">Mahesakkhasaṁvattanikā esā, māṇava, paṭipadā yadidaṁ—</span><br />
</p>
<p id="mn135c12p6">
<span class="m-text m-primary">anissāmanako hoti;</span><br />
</p>
<p id="mn135c12p7">
<span class="m-text m-primary">paralābhasakkāragarukāramānanavandanapūjanāsu na issati na upadussati na issaṁ bandhati.</span><br />
</p>
<p id="mn135c13p1">
<span class="m-text m-primary">Idha, māṇava, ekacco itthī vā puriso vā na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="m-text">Take some woman or man who doesn’t give to ascetics or brahmins such things as food, drink, clothing, vehicles; garlands, perfumes, and makeup; and bed, house, and lighting.</span><br />
</p>
<p id="mn135c13p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c13p3">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appabhogo hoti.</span><br />
<span class="m-text">or if they return to the human realm, they’re poor …</span><br />
</p>
<p id="mn135c13p4">
<span class="m-text m-primary">Appabhogasaṁvattanikā esā, māṇava, paṭipadā yadidaṁ—</span><br />
</p>
<p id="mn135c13p5">
<span class="m-text m-primary">na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
</p>
<p id="mn135c14p1">
<span class="m-text m-primary">Idha pana, māṇava, ekacco itthī vā puriso vā dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="m-text">But take some woman or man who does give to ascetics or brahmins …</span><br />
</p>
<p id="mn135c14p2">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, after death they’re reborn in a heavenly realm …</span><br />
</p>
<p id="mn135c14p3">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahābhogo hoti.</span><br />
<span class="m-text">or if they return to the human realm, they’re rich …</span><br />
</p>
<p id="mn135c14p4">
<span class="m-text m-primary">Mahābhogasaṁvattanikā esā, māṇava, paṭipadā yadidaṁ—</span><br />
</p>
<p id="mn135c14p5">
<span class="m-text m-primary">dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
</p>
<p id="mn135c15p1">
<span class="m-text m-primary">Idha, māṇava, ekacco itthī vā puriso vā thaddho hoti atimānī—</span><br />
<span class="m-text">Take some woman or man who is obstinate and vain.</span><br />
</p>
<p id="mn135c15p2">
<span class="m-text m-primary">abhivādetabbaṁ na abhivādeti, paccuṭṭhātabbaṁ na paccuṭṭheti, āsanārahassa na āsanaṁ deti, maggārahassa na maggaṁ deti, sakkātabbaṁ na sakkaroti, garukātabbaṁ na garukaroti, mānetabbaṁ na māneti, pūjetabbaṁ na pūjeti.</span><br />
<span class="m-text">They don’t bow to those they should bow to. They don’t rise up for them, offer them a seat, make way for them, or honor, respect, esteem, or venerate those who are worthy of such.</span><br />
</p>
<p id="mn135c15p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c15p4">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati nīcakulīno hoti.</span><br />
<span class="m-text">or if they return to the human realm, they’re reborn in a low class family …</span><br />
</p>
<p id="mn135c15p5">
<span class="m-text m-primary">Nīcakulīnasaṁvattanikā esā, māṇava, paṭipadā yadidaṁ—</span><br />
</p>
<p id="mn135c15p6">
<span class="m-text m-primary">thaddho hoti atimānī;</span><br />
</p>
<p id="mn135c15p7">
<span class="m-text m-primary">abhivādetabbaṁ na abhivādeti, paccuṭṭhātabbaṁ na paccuṭṭheti, āsanārahassa na āsanaṁ deti, maggārahassa na maggaṁ deti, sakkātabbaṁ na sakkaroti, garukātabbaṁ na garukaroti, mānetabbaṁ na māneti, pūjetabbaṁ na pūjeti.</span><br />
</p>
<p id="mn135c16p1">
<span class="m-text m-primary">Idha pana, māṇava, ekacco itthī vā puriso vā atthaddho hoti anatimānī;</span><br />
<span class="m-text">But take some woman or man who is not obstinate and vain …</span><br />
</p>
<p id="mn135c16p2">
<span class="m-text m-primary">abhivādetabbaṁ abhivādeti, paccuṭṭhātabbaṁ paccuṭṭheti, āsanārahassa āsanaṁ deti, maggārahassa maggaṁ deti, sakkātabbaṁ sakkaroti, garukātabbaṁ garukaroti, mānetabbaṁ māneti, pūjetabbaṁ pūjeti.</span><br />
</p>
<p id="mn135c16p3">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, after death they’re reborn in a heavenly realm …</span><br />
</p>
<p id="mn135c16p4">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati uccākulīno hoti.</span><br />
<span class="m-text">or if they return to the human realm, they’re reborn in an eminent family …</span><br />
</p>
<p id="mn135c16p5">
<span class="m-text m-primary">Uccākulīnasaṁvattanikā esā, māṇava, paṭipadā yadidaṁ—</span><br />
</p>
<p id="mn135c16p6">
<span class="m-text m-primary">atthaddho hoti anatimānī;</span><br />
</p>
<p id="mn135c16p7">
<span class="m-text m-primary">abhivādetabbaṁ abhivādeti, paccuṭṭhātabbaṁ paccuṭṭheti, āsanārahassa āsanaṁ deti, maggārahassa maggaṁ deti, sakkātabbaṁ sakkaroti, garukātabbaṁ garukaroti, mānetabbaṁ māneti, pūjetabbaṁ pūjeti.</span><br />
</p>
<p id="mn135c17p1">
<span class="m-text m-primary">Idha, māṇava, ekacco itthī vā puriso vā samaṇaṁ vā brāhmaṇaṁ vā upasaṅkamitvā na paripucchitā hoti:</span><br />
<span class="m-text">Take some woman or man who doesn’t approach an ascetic or brahmin to ask:</span><br />
</p>
<p id="mn135c17p2">
<span class="m-text m-primary">‘kiṁ, bhante, kusalaṁ, kiṁ akusalaṁ;</span><br />
<span class="m-text">‘Sir, what is skillful and what is unskillful?</span><br />
</p>
<p id="mn135c17p3">
<span class="m-text m-primary">kiṁ sāvajjaṁ, kiṁ anavajjaṁ;</span><br />
<span class="m-text">What is blameworthy and what is blameless?</span><br />
</p>
<p id="mn135c17p4">
<span class="m-text m-primary">kiṁ sevitabbaṁ, kiṁ na sevitabbaṁ;</span><br />
<span class="m-text">What should be cultivated and what should not be cultivated?</span><br />
</p>
<p id="mn135c17p5">
<span class="m-text m-primary">kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti?</span><br />
<span class="m-text">What kind of action will lead to my lasting harm and suffering? Or what kind of action will lead to my lasting welfare and happiness?’</span><br />
</p>
<p id="mn135c17p6">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">Because of undertaking such deeds, after death they’re reborn in a place of loss …</span><br />
</p>
<p id="mn135c17p7">
<span class="m-text m-primary">No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati duppañño hoti.</span><br />
<span class="m-text">or if they return to the human realm, they’re witless …</span><br />
</p>
<p id="mn135c17p8">
<span class="m-text m-primary">Duppaññasaṁvattanikā esā, māṇava, paṭipadā yadidaṁ—</span><br />
</p>
<p id="mn135c17p9">
<span class="m-text m-primary">samaṇaṁ vā brāhmaṇaṁ vā upasaṅkamitvā na paripucchitā hoti:</span><br />
</p>
<p id="mn135c17p10">
<span class="m-text m-primary">‘kiṁ, bhante, kusalaṁ, kiṁ akusalaṁ;</span><br />
</p>
<p id="mn135c17p11">
<span class="m-text m-primary">kiṁ sāvajjaṁ, kiṁ anavajjaṁ;</span><br />
</p>
<p id="mn135c17p12">
<span class="m-text m-primary">kiṁ sevitabbaṁ, kiṁ na sevitabbaṁ;</span><br />
</p>
<p id="mn135c17p13">
<span class="m-text m-primary">kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti?</span><br />
</p>
<p id="mn135c18p1">
<span class="m-text m-primary">Idha pana, māṇava, ekacco itthī vā puriso vā samaṇaṁ vā brāhmaṇaṁ vā upasaṅkamitvā paripucchitā hoti:</span><br />
<span class="m-text">But take some woman or man who does approach an ascetic or brahmin to ask:</span><br />
</p>
<p id="mn135c18p2">
<span class="m-text m-primary">‘kiṁ, bhante, kusalaṁ, kiṁ akusalaṁ;</span><br />
<span class="m-text">‘Sir, what is skillful and what is unskillful?</span><br />
</p>
<p id="mn135c18p3">
<span class="m-text m-primary">kiṁ sāvajjaṁ, kiṁ anavajjaṁ;</span><br />
<span class="m-text">What is blameworthy and what is blameless?</span><br />
</p>
<p id="mn135c18p4">
<span class="m-text m-primary">kiṁ sevitabbaṁ, kiṁ na sevitabbaṁ;</span><br />
<span class="m-text">What should be cultivated and what should not be cultivated?</span><br />
</p>
<p id="mn135c18p5">
<span class="m-text m-primary">kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti?</span><br />
<span class="m-text">What kind of action will lead to my lasting harm and suffering? Or what kind of action will lead to my lasting welfare and happiness?’</span><br />
</p>
<p id="mn135c18p6">
<span class="m-text m-primary">So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">Because of undertaking such deeds, when their body breaks up, after death, they’re reborn in a good place, a heavenly realm.</span><br />
</p>
<p id="mn135c18p7">
<span class="m-text m-primary">No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahāpañño hoti.</span><br />
<span class="m-text">If they’re not reborn in a heavenly realm, but return to the human realm, then wherever they’re reborn they’re very wise.</span><br />
</p>
<p id="mn135c18p8">
<span class="m-text m-primary">Mahāpaññasaṁvattanikā esā, māṇava, paṭipadā yadidaṁ—</span><br />
<span class="m-text">For asking questions of ascetics or brahmins is the path leading to wisdom.</span><br />
</p>
<p id="mn135c18p9">
<span class="m-text m-primary">samaṇaṁ vā brāhmaṇaṁ vā upasaṅkamitvā paripucchitā hoti:</span><br />
</p>
<p id="mn135c18p10">
<span class="m-text m-primary">‘kiṁ, bhante, kusalaṁ, kiṁ akusalaṁ;</span><br />
</p>
<p id="mn135c18p11">
<span class="m-text m-primary">kiṁ sāvajjaṁ, kiṁ anavajjaṁ;</span><br />
</p>
<p id="mn135c18p12">
<span class="m-text m-primary">kiṁ sevitabbaṁ, kiṁ na sevitabbaṁ;</span><br />
</p>
<p id="mn135c18p13">
<span class="m-text m-primary">kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti?</span><br />
</p>
<p id="mn135c19p1">
<span class="m-text m-primary">Iti kho, māṇava, appāyukasaṁvattanikā paṭipadā appāyukattaṁ upaneti, dīghāyukasaṁvattanikā paṭipadā dīghāyukattaṁ upaneti;</span><br />
<span class="m-text">So it is the way people live that makes them how they are, whether short-lived or long-lived,</span><br />
</p>
<p id="mn135c19p2">
<span class="m-text m-primary">bavhābādhasaṁvattanikā paṭipadā bavhābādhattaṁ upaneti, appābādhasaṁvattanikā paṭipadā appābādhattaṁ upaneti;</span><br />
<span class="m-text">sickly or healthy,</span><br />
</p>
<p id="mn135c19p3">
<span class="m-text m-primary">dubbaṇṇasaṁvattanikā paṭipadā dubbaṇṇattaṁ upaneti, pāsādikasaṁvattanikā paṭipadā pāsādikattaṁ upaneti;</span><br />
<span class="m-text">ugly or lovely,</span><br />
</p>
<p id="mn135c19p4">
<span class="m-text m-primary">appesakkhasaṁvattanikā paṭipadā appesakkhattaṁ upaneti, mahesakkhasaṁvattanikā paṭipadā mahesakkhattaṁ upaneti;</span><br />
<span class="m-text">insignificant or illustrious,</span><br />
</p>
<p id="mn135c19p5">
<span class="m-text m-primary">appabhogasaṁvattanikā paṭipadā appabhogattaṁ upaneti, mahābhogasaṁvattanikā paṭipadā mahābhogattaṁ upaneti;</span><br />
<span class="m-text">poor or rich,</span><br />
</p>
<p id="mn135c19p6">
<span class="m-text m-primary">nīcakulīnasaṁvattanikā paṭipadā nīcakulīnattaṁ upaneti, uccākulīnasaṁvattanikā paṭipadā uccākulīnattaṁ upaneti;</span><br />
<span class="m-text">in a low class or eminent family,</span><br />
</p>
<p id="mn135c19p7">
<span class="m-text m-primary">duppaññasaṁvattanikā paṭipadā duppaññattaṁ upaneti, mahāpaññasaṁvattanikā paṭipadā mahāpaññattaṁ upaneti.</span><br />
<span class="m-text">or witless or wise.</span><br />
</p>
<p id="mn135c20p1">
<span class="m-text m-primary">Kammassakā, māṇava, sattā kammadāyādā kammayonī kammabandhū kammappaṭisaraṇā.</span><br />
<span class="m-text">Sentient beings are the owners of their deeds and heir to their deeds. Deeds are their womb, their relative, and their refuge.</span><br />
</p>
<p id="mn135c20p2">
<span class="m-text m-primary">Kammaṁ satte vibhajati yadidaṁ—</span><br />
<span class="m-text">It is deeds that divide beings into</span><br />
</p>
<p id="mn135c20p3">
<span class="m-text m-primary">hīnappaṇītatāyā”ti.</span><br />
<span class="m-text">inferior and superior.”</span><br />
</p>
<p id="mn135c21p1">
<span class="m-text m-primary">Evaṁ vutte, subho māṇavo todeyyaputto bhagavantaṁ etadavoca:</span><br />
<span class="m-text">When he had spoken, Subha said to him,</span><br />
</p>
<p id="mn135c21p2">
<span class="m-text m-primary">“abhikkantaṁ, bho gotama, abhikkantaṁ, bho gotama.</span><br />
<span class="m-text">“Excellent, Master Gotama! Excellent!</span><br />
</p>
<p id="mn135c21p3">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways.</span><br />
</p>
<p id="mn135c21p4">
<span class="m-text m-primary">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="mn135c21p5">
<span class="m-text m-primary">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn135c21p6">
<span class="m-text m-primary">Cūḷakammavibhaṅgasuttaṁ niṭṭhitaṁ pañcamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>