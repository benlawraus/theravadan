<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00bp037z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://www.theravadan.org/pages/any00bp037z.html" />
  <meta property="og:description" content="Translators: sujato Numbered Discourses 10 10. Upālivagga 10. With Upāli 91. Kāmabhogīsutta 91. Pleasure Seekers Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho anāthapiṇḍiko gahapati yena bhagavā tenupasaṅkami …" />
  <meta name="twitter:description" content="Translators: sujato Numbered Discourses 10 10. Upālivagga 10. With Upāli 91. Kāmabhogīsutta 91. Pleasure Seekers Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho anāthapiṇḍiko gahapati yena bhagavā tenupasaṅkami …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 10</span></p>
<section id="upalivagga">
<h2><a href="#upalivagga">10. Upālivagga</a></h2>
<p><span class="m-text">10. With Upāli</span></p>
<section id="kamabhogisutta">
<h3><a href="#kamabhogisutta">91. Kāmabhogīsutta</a></h3>
<p><span class="m-text">91. Pleasure Seekers</span></p>
<p id="an10p91c1p1">
<span class="m-text m-primary">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an10p91c1p2">
<span class="m-text m-primary">Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:</span><br />
<span class="m-text">Then the householder Anāthapiṇḍika went up to the Buddha, bowed, and sat down to one side. Seated to one side, the Buddha said to the householder Anāthapiṇḍika:</span><br />
</p>
<p id="an10p91c2p1">
<span class="m-text m-primary">“Dasayime, gahapati, kāmabhogī santo saṁvijjamānā lokasmiṁ.</span><br />
<span class="m-text">“These ten pleasure seekers are found in the world.</span><br />
</p>
<p id="an10p91c2p2">
<span class="m-text m-primary">Katame dasa?</span><br />
<span class="m-text">What ten?</span><br />
</p>
<p id="an10p91c2p3">
<span class="m-text m-primary">Idha, gahapati, ekacco kāmabhogī adhammena bhoge pariyesati sāhasena;</span><br />
<span class="m-text">First, a pleasure seeker seeks wealth using illegitimate, coercive means.</span><br />
</p>
<p id="an10p91c2p4">
<span class="m-text m-primary">adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti.</span><br />
<span class="m-text">They don’t make themselves happy and pleased, nor share it and make merit.</span><br />
</p>
<p id="an10p91c3p1">
<span class="m-text m-primary">Idha pana, gahapati, ekacco kāmabhogī adhammena bhoge pariyesati sāhasena;</span><br />
<span class="m-text">Next, a pleasure seeker seeks wealth using illegitimate, coercive means.</span><br />
</p>
<p id="an10p91c3p2">
<span class="m-text m-primary">adhammena bhoge pariyesitvā sāhasena attānaṁ sukheti pīṇeti, na saṁvibhajati na puññāni karoti.</span><br />
<span class="m-text">They make themselves happy and pleased, but don’t share it and make merit.</span><br />
</p>
<p id="an10p91c4p1">
<span class="m-text m-primary">Idha pana, gahapati, ekacco kāmabhogī adhammena bhoge pariyesati sāhasena;</span><br />
<span class="m-text">Next, a pleasure seeker seeks wealth using illegitimate, coercive means.</span><br />
</p>
<p id="an10p91c4p2">
<span class="m-text m-primary">adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti.</span><br />
<span class="m-text">They make themselves happy and pleased, and they share it and make merit.</span><br />
</p>
<p id="an10p91c5p1">
<span class="m-text m-primary">Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;</span><br />
<span class="m-text">Next, a pleasure seeker seeks wealth using means both legitimate and illegitimate, and coercive and non-coercive.</span><br />
</p>
<p id="an10p91c5p2">
<span class="m-text m-primary">dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti na saṁvibhajati na puññāni karoti.</span><br />
<span class="m-text">They don’t make themselves happy and pleased, nor share it and make merit.</span><br />
</p>
<p id="an10p91c6p1">
<span class="m-text m-primary">Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;</span><br />
<span class="m-text">Next, a pleasure seeker seeks wealth using means both legitimate and illegitimate, and coercive and non-coercive.</span><br />
</p>
<p id="an10p91c6p2">
<span class="m-text m-primary">dhammādhammena bhoge pariyesitvā sāhasenapi asāhasenapi attānaṁ sukheti pīṇeti, na saṁvibhajati na puññāni karoti.</span><br />
<span class="m-text">They make themselves happy and pleased, but don't share it and make merit.</span><br />
</p>
<p id="an10p91c7p1">
<span class="m-text m-primary">Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;</span><br />
<span class="m-text">Next, a pleasure seeker seeks wealth using means both legitimate and illegitimate, and coercive and non-coercive.</span><br />
</p>
<p id="an10p91c7p2">
<span class="m-text m-primary">dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti.</span><br />
<span class="m-text">They make themselves happy and pleased, and they share it and make merit.</span><br />
</p>
<p id="an10p91c8p1">
<span class="m-text m-primary">Idha pana, gahapati, ekacco kāmabhogī dhammena bhoge pariyesati asāhasena;</span><br />
<span class="m-text">Next, a pleasure seeker seeks wealth using legitimate, non-coercive means.</span><br />
</p>
<p id="an10p91c8p2">
<span class="m-text m-primary">dhammena bhoge pariyesitvā asāhasena na attānaṁ sukheti na pīṇeti na saṁvibhajati na puññāni karoti.</span><br />
<span class="m-text">They don’t make themselves happy and pleased, nor share it and make merit.</span><br />
</p>
<p id="an10p91c9p1">
<span class="m-text m-primary">Idha pana, gahapati, ekacco kāmabhogī dhammena bhoge pariyesati asāhasena;</span><br />
<span class="m-text">Next, a pleasure seeker seeks wealth using legitimate, non-coercive means.</span><br />
</p>
<p id="an10p91c9p2">
<span class="m-text m-primary">dhammena bhoge pariyesitvā asāhasena attānaṁ sukheti pīṇeti, na saṁvibhajati na puññāni karoti.</span><br />
<span class="m-text">They make themselves happy and pleased, but don’t share it and make merit.</span><br />
</p>
<p id="an10p91c10p1">
<span class="m-text m-primary">Idha pana, gahapati, ekacco kāmabhogī dhammena bhoge pariyesati asāhasena;</span><br />
<span class="m-text">Next, a pleasure seeker seeks wealth using legitimate, non-coercive means.</span><br />
</p>
<p id="an10p91c10p2">
<span class="m-text m-primary">dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti.</span><br />
<span class="m-text">They make themselves happy and pleased, and they share it and make merit.</span><br />
</p>
<p id="an10p91c10p3">
<span class="m-text m-primary">Te ca bhoge gathito mucchito ajjhosanno anādīnavadassāvī anissaraṇapañño paribhuñjati.</span><br />
<span class="m-text">But they enjoy that wealth tied, infatuated, attached, blind to the drawbacks, and not understanding the escape.</span><br />
</p>
<p id="an10p91c11p1">
<span class="m-text m-primary">Idha pana, gahapati, ekacco kāmabhogī dhammena bhoge pariyesati asāhasena;</span><br />
<span class="m-text">Next, a pleasure seeker seeks wealth using legitimate, non-coercive means.</span><br />
</p>
<p id="an10p91c11p2">
<span class="m-text m-primary">dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti.</span><br />
<span class="m-text">They make themselves happy and pleased, and they share it and make merit.</span><br />
</p>
<p id="an10p91c11p3">
<span class="m-text m-primary">Te ca bhoge agathito amucchito anajjhosanno ādīnavadassāvī nissaraṇapañño paribhuñjati.</span><br />
<span class="m-text">And they enjoy that wealth untied, uninfatuated, unattached, seeing the drawbacks, and understanding the escape.</span><br />
</p>
<p id="an10p91c12p1">
<span class="m-text m-primary">Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī tīhi ṭhānehi gārayho.</span><br />
<span class="m-text">Now, consider the pleasure seeker who seeks wealth using illegitimate, coercive means, and who doesn’t make themselves happy and pleased, nor share it and make merit. They may be criticized on three grounds.</span><br />
</p>
<p id="an10p91c12p2">
<span class="m-text m-primary">‘Adhammena bhoge pariyesati sāhasenā’ti, iminā paṭhamena ṭhānena gārayho.</span><br />
<span class="m-text">They seek for wealth using illegitimate, coercive means. This is the first ground for criticism.</span><br />
</p>
<p id="an10p91c12p3">
<span class="m-text m-primary">‘Na attānaṁ sukheti na pīṇetī’ti, iminā dutiyena ṭhānena gārayho.</span><br />
<span class="m-text">They don’t make themselves happy and pleased. This is the second ground for criticism.</span><br />
</p>
<p id="an10p91c12p4">
<span class="m-text m-primary">‘Na saṁvibhajati na puññāni karotī’ti, iminā tatiyena ṭhānena gārayho.</span><br />
<span class="m-text">They don’t share it and make merit. This is the third ground for criticism.</span><br />
</p>
<p id="an10p91c12p5">
<span class="m-text m-primary">Ayaṁ, gahapati, kāmabhogī imehi tīhi ṭhānehi gārayho.</span><br />
<span class="m-text">This pleasure seeker may be criticized on these three grounds.</span><br />
</p>
<p id="an10p91c13p1">
<span class="m-text m-primary">Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi gārayho ekena ṭhānena pāsaṁso.</span><br />
<span class="m-text">Now, consider the pleasure seeker who seeks wealth using illegitimate, coercive means, and who makes themselves happy and pleased, but doesn’t share it and make merit. They may be criticized on two grounds, and praised on one.</span><br />
</p>
<p id="an10p91c13p2">
<span class="m-text m-primary">‘Adhammena bhoge pariyesati sāhasenā’ti, iminā paṭhamena ṭhānena gārayho.</span><br />
<span class="m-text">They seek for wealth using illegitimate, coercive means. This is the first ground for criticism.</span><br />
</p>
<p id="an10p91c13p3">
<span class="m-text m-primary">‘Attānaṁ sukheti pīṇetī’ti, iminā ekena ṭhānena pāsaṁso.</span><br />
<span class="m-text">They make themselves happy and pleased. This is the one ground for praise.</span><br />
</p>
<p id="an10p91c13p4">
<span class="m-text m-primary">‘Na saṁvibhajati na puññāni karotī’ti iminā dutiyena ṭhānena gārayho.</span><br />
<span class="m-text">They don’t share it and make merit. This is the second ground for criticism.</span><br />
</p>
<p id="an10p91c13p5">
<span class="m-text m-primary">Ayaṁ, gahapati, kāmabhogī imehi dvīhi ṭhānehi gārayho iminā ekena ṭhānena pāsaṁso.</span><br />
<span class="m-text">This pleasure seeker may be criticized on these two grounds, and praised on this one.</span><br />
</p>
<p id="an10p91c14p1">
<span class="m-text m-primary">Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti, ayaṁ, gahapati, kāmabhogī ekena ṭhānena gārayho dvīhi ṭhānehi pāsaṁso.</span><br />
<span class="m-text">Now, consider the pleasure seeker who seeks wealth using illegitimate, coercive means, and who makes themselves happy and pleased, and shares it and makes merit. They may be criticized on one ground, and praised on two.</span><br />
</p>
<p id="an10p91c14p2">
<span class="m-text m-primary">‘Adhammena bhoge pariyesati sāhasenā’ti, iminā ekena ṭhānena gārayho.</span><br />
<span class="m-text">They seek for wealth using illegitimate, coercive means. This is the one ground for criticism.</span><br />
</p>
<p id="an10p91c14p3">
<span class="m-text m-primary">‘Attānaṁ sukheti pīṇetī’ti, iminā paṭhamena ṭhānena pāsaṁso.</span><br />
<span class="m-text">They make themselves happy and pleased. This is the first ground for praise.</span><br />
</p>
<p id="an10p91c14p4">
<span class="m-text m-primary">‘Saṁvibhajati puññāni karotī’ti, iminā dutiyena ṭhānena pāsaṁso.</span><br />
<span class="m-text">They share it and make merit. This is the second ground for praise.</span><br />
</p>
<p id="an10p91c14p5">
<span class="m-text m-primary">Ayaṁ, gahapati, kāmabhogī iminā ekena ṭhānena gārayho, imehi dvīhi ṭhānehi pāsaṁso.</span><br />
<span class="m-text">This pleasure seeker may be criticized on this one ground, and praised on these two.</span><br />
</p>
<p id="an10p91c15p1">
<span class="m-text m-primary">Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī ekena ṭhānena pāsaṁso tīhi ṭhānehi gārayho.</span><br />
<span class="m-text">Now, consider the pleasure seeker who seeks wealth using means both legitimate and illegitimate, and coercive and non-coercive, and who doesn’t make themselves happy and pleased, nor share it and make merit. They may be praised on one ground, and criticized on three.</span><br />
</p>
<p id="an10p91c15p2">
<span class="m-text m-primary">‘Dhammena bhoge pariyesati asāhasenā’ti, iminā ekena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the one ground for praise.</span><br />
</p>
<p id="an10p91c15p3">
<span class="m-text m-primary">‘Adhammena bhoge pariyesati sāhasenā’ti, iminā paṭhamena ṭhānena gārayho.</span><br />
<span class="m-text">They seek for wealth using illegitimate, coercive means. This is the first ground for criticism.</span><br />
</p>
<p id="an10p91c15p4">
<span class="m-text m-primary">‘Na attānaṁ sukheti na pīṇetī’ti, iminā dutiyena ṭhānena gārayho.</span><br />
<span class="m-text">They don’t make themselves happy and pleased. This is the second ground for criticism.</span><br />
</p>
<p id="an10p91c15p5">
<span class="m-text m-primary">‘Na saṁvibhajati na puññāni karotī’ti, iminā tatiyena ṭhānena gārayho.</span><br />
<span class="m-text">They don’t share it and make merit. This is the third ground for criticism.</span><br />
</p>
<p id="an10p91c15p6">
<span class="m-text m-primary">Ayaṁ, gahapati, kāmabhogī iminā ekena ṭhānena pāsaṁso imehi tīhi ṭhānehi gārayho.</span><br />
<span class="m-text">This pleasure seeker may be praised on this one ground, and criticized on these three.</span><br />
</p>
<p id="an10p91c16p1">
<span class="m-text m-primary">Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi pāsaṁso dvīhi ṭhānehi gārayho.</span><br />
<span class="m-text">Now, consider the pleasure seeker who seeks wealth using means both legitimate and illegitimate, and coercive and non-coercive, and who makes themselves happy and pleased, but doesn’t share it and make merit. They may be praised on two grounds, and criticized on two.</span><br />
</p>
<p id="an10p91c16p2">
<span class="m-text m-primary">‘Dhammena bhoge pariyesati asāhasenā’ti, iminā paṭhamena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the first ground for praise.</span><br />
</p>
<p id="an10p91c16p3">
<span class="m-text m-primary">‘Adhammena bhoge pariyesati sāhasenā’ti, iminā paṭhamena ṭhānena gārayho.</span><br />
<span class="m-text">They seek for wealth using illegitimate, coercive means. This is the first ground for criticism.</span><br />
</p>
<p id="an10p91c16p4">
<span class="m-text m-primary">‘Attānaṁ sukheti pīṇetī’ti, iminā dutiyena ṭhānena pāsaṁso.</span><br />
<span class="m-text">They make themselves happy and pleased. This is the second ground for praise.</span><br />
</p>
<p id="an10p91c16p5">
<span class="m-text m-primary">‘Na saṁvibhajati na puññāni karotī’ti, iminā dutiyena ṭhānena gārayho.</span><br />
<span class="m-text">They don’t share it and make merit. This is the second ground for criticism.</span><br />
</p>
<p id="an10p91c16p6">
<span class="m-text m-primary">Ayaṁ, gahapati, kāmabhogī imehi dvīhi ṭhānehi pāsaṁso imehi dvīhi ṭhānehi gārayho.</span><br />
<span class="m-text">This pleasure seeker may be praised on these two grounds, and criticized on these two.</span><br />
</p>
<p id="an10p91c17p1">
<span class="m-text m-primary">Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti, ayaṁ, gahapati, kāmabhogī tīhi ṭhānehi pāsaṁso ekena ṭhānena gārayho.</span><br />
<span class="m-text">Now, consider the pleasure seeker who seeks wealth using means both legitimate and illegitimate, and coercive and non-coercive, and who makes themselves happy and pleased, and shares it and make merit. They may be praised on three grounds, and criticized on one.</span><br />
</p>
<p id="an10p91c17p2">
<span class="m-text m-primary">‘Dhammena bhoge pariyesati asāhasenā’ti, iminā paṭhamena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the first ground for praise.</span><br />
</p>
<p id="an10p91c17p3">
<span class="m-text m-primary">‘Adhammena bhoge pariyesati sāhasenā’ti, iminā ekena ṭhānena gārayho.</span><br />
<span class="m-text">They seek for wealth using illegitimate, coercive means. This is the one ground for criticism.</span><br />
</p>
<p id="an10p91c17p4">
<span class="m-text m-primary">‘Attānaṁ sukheti pīṇetī’ti, iminā dutiyena ṭhānena pāsaṁso.</span><br />
<span class="m-text">They make themselves happy and pleased. This is the second ground for praise.</span><br />
</p>
<p id="an10p91c17p5">
<span class="m-text m-primary">‘Saṁvibhajati puññāni karotī’ti, iminā tatiyena ṭhānena pāsaṁso.</span><br />
<span class="m-text">They share it and make merit. This is the third ground for praise.</span><br />
</p>
<p id="an10p91c17p6">
<span class="m-text m-primary">Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho.</span><br />
<span class="m-text">This pleasure seeker may be praised on these three grounds, and criticized on this one.</span><br />
</p>
<p id="an10p91c18p1">
<span class="m-text m-primary">Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī ekena ṭhānena pāsaṁso dvīhi ṭhānehi gārayho.</span><br />
<span class="m-text">Now, consider the pleasure seeker who seeks wealth using legitimate, non-coercive means, and who doesn’t make themselves happy and pleased, nor share it and make merit. They may be praised on one ground and criticized on two.</span><br />
</p>
<p id="an10p91c18p2">
<span class="m-text m-primary">‘Dhammena bhoge pariyesati asāhasenā’ti, iminā ekena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the one ground for praise.</span><br />
</p>
<p id="an10p91c18p3">
<span class="m-text m-primary">‘Na attānaṁ sukheti na pīṇetī’ti, iminā paṭhamena ṭhānena gārayho.</span><br />
<span class="m-text">They don’t make themselves happy and pleased. This is the first ground for criticism.</span><br />
</p>
<p id="an10p91c18p4">
<span class="m-text m-primary">‘Na saṁvibhajati na puññāni karotī’ti, iminā dutiyena ṭhānena gārayho.</span><br />
<span class="m-text">They don’t share it and make merit. This is the second ground for criticism.</span><br />
</p>
<p id="an10p91c18p5">
<span class="m-text m-primary">Ayaṁ, gahapati, kāmabhogī iminā ekena ṭhānena pāsaṁso imehi dvīhi ṭhānehi gārayho.</span><br />
<span class="m-text">This pleasure seeker may be praised on this one ground, and criticized on these two.</span><br />
</p>
<p id="an10p91c19p1">
<span class="m-text m-primary">Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi pāsaṁso ekena ṭhānena gārayho.</span><br />
<span class="m-text">Now, consider the pleasure seeker who seeks wealth using legitimate, non-coercive means, and who makes themselves happy and pleased, but doesn’t share it and make merit. They may be praised on two grounds and criticized on one.</span><br />
</p>
<p id="an10p91c19p2">
<span class="m-text m-primary">‘Dhammena bhoge pariyesati asāhasenā’ti, iminā paṭhamena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the first ground for praise.</span><br />
</p>
<p id="an10p91c19p3">
<span class="m-text m-primary">‘Attānaṁ sukheti pīṇetī’ti, iminā dutiyena ṭhānena pāsaṁso.</span><br />
<span class="m-text">They make themselves happy and pleased. This is the second ground for praise.</span><br />
</p>
<p id="an10p91c19p4">
<span class="m-text m-primary">‘Na saṁvibhajati na puññāni karotī’ti iminā ekena ṭhānena gārayho.</span><br />
<span class="m-text">They don’t share it and make merit. This is the one ground for criticism.</span><br />
</p>
<p id="an10p91c19p5">
<span class="m-text m-primary">Ayaṁ, gahapati, kāmabhogī imehi dvīhi ṭhānehi pāsaṁso iminā ekena ṭhānena gārayho.</span><br />
<span class="m-text">This pleasure seeker may be praised on these two grounds, and criticized on this one.</span><br />
</p>
<p id="an10p91c20p1">
<span class="m-text m-primary">Tatra, gahapati yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge gathito mucchito ajjhosanno anādīnavadassāvī anissaraṇapañño paribhuñjati, ayaṁ, gahapati, kāmabhogī tīhi ṭhānehi pāsaṁso ekena ṭhānena gārayho.</span><br />
<span class="m-text">Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. But they enjoy that wealth tied, infatuated, attached, blind to the drawbacks, and not understanding the escape. They may be praised on three grounds and criticized on one.</span><br />
</p>
<p id="an10p91c20p2">
<span class="m-text m-primary">‘Dhammena bhoge pariyesati asāhasenā’ti, iminā paṭhamena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the first ground for praise.</span><br />
</p>
<p id="an10p91c20p3">
<span class="m-text m-primary">‘Attānaṁ sukheti pīṇetī’ti, iminā dutiyena ṭhānena pāsaṁso.</span><br />
<span class="m-text">They make themselves happy and pleased. This is the second ground for praise.</span><br />
</p>
<p id="an10p91c20p4">
<span class="m-text m-primary">‘Saṁvibhajati puññāni karotī’ti, iminā tatiyena ṭhānena pāsaṁso.</span><br />
<span class="m-text">They share it and make merit. This is the third ground for praise.</span><br />
</p>
<p id="an10p91c20p5">
<span class="m-text m-primary">‘Te ca bhoge gathito mucchito ajjhosanno anādīnavadassāvī anissaraṇapañño paribhuñjatī’ti, iminā ekena ṭhānena gārayho.</span><br />
<span class="m-text">They enjoy that wealth tied, infatuated, attached, blind to the drawbacks, and not understanding the escape. This is the one ground for criticism.</span><br />
</p>
<p id="an10p91c20p6">
<span class="m-text m-primary">Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho.</span><br />
<span class="m-text">This pleasure seeker may be praised on these three grounds, and criticized on this one.</span><br />
</p>
<p id="an10p91c21p1">
<span class="m-text m-primary">Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ, gahapati, kāmabhogī catūhi ṭhānehi pāsaṁso.</span><br />
<span class="m-text">Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. And they enjoy that wealth untied, uninfatuated, unattached, seeing the drawbacks, and understanding the escape. They may be praised on four grounds.</span><br />
</p>
<p id="an10p91c21p2">
<span class="m-text m-primary">‘Dhammena bhoge pariyesati asāhasenā’ti, iminā paṭhamena ṭhānena pāsaṁso.</span><br />
<span class="m-text">They seek for wealth using legitimate, non-coercive means. This is the first ground for praise.</span><br />
</p>
<p id="an10p91c21p3">
<span class="m-text m-primary">‘Attānaṁ sukheti pīṇetī’ti, iminā dutiyena ṭhānena pāsaṁso.</span><br />
<span class="m-text">They make themselves happy and pleased. This is the second ground for praise.</span><br />
</p>
<p id="an10p91c21p4">
<span class="m-text m-primary">‘Saṁvibhajati puññāni karotī’ti, iminā tatiyena ṭhānena pāsaṁso.</span><br />
<span class="m-text">They share it and make merit. This is the third ground for praise.</span><br />
</p>
<p id="an10p91c21p5">
<span class="m-text m-primary">‘Te ca bhoge agathito amucchito anajjhosanno ādīnavadassāvī nissaraṇapañño paribhuñjatī’ti, iminā catutthena ṭhānena pāsaṁso.</span><br />
<span class="m-text">They enjoy that wealth untied, uninfatuated, unattached, seeing the drawbacks, and understanding the escape. This is the fourth ground for praise.</span><br />
</p>
<p id="an10p91c21p6">
<span class="m-text m-primary">Ayaṁ, gahapati, kāmabhogī imehi catūhi ṭhānehi pāsaṁso.</span><br />
<span class="m-text">This pleasure seeker may be praised on these four grounds.</span><br />
</p>
<p id="an10p91c22p1">
<span class="m-text m-primary">Ime kho, gahapati, dasa kāmabhogī santo saṁvijjamānā lokasmiṁ.</span><br />
<span class="m-text">These are the ten pleasure seekers found in the world.</span><br />
</p>
<p id="an10p91c22p2">
<span class="m-text m-primary">Imesaṁ kho, gahapati, dasannaṁ kāmabhogīnaṁ yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca pāmokkho ca uttamo ca pavaro ca.</span><br />
<span class="m-text">The pleasure seeker who seeks wealth using legitimate, non-coercive means, who makes themselves happy and pleased, and shares it and makes merit, and who uses that wealth untied, uninfatuated, unattached, seeing the drawbacks, and understanding the escape is the foremost, best, chief, highest, and finest of the ten.</span><br />
</p>
<p id="an10p91c22p3">
<span class="m-text m-primary">Seyyathāpi, gahapati, gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍo. Sappimaṇḍo tattha aggamakkhāyati.</span><br />
<span class="m-text">From a cow comes milk, from milk comes curds, from curds come butter, from butter comes ghee, and from ghee comes cream of ghee. And the cream of ghee is said to be the best of these.</span><br />
</p>
<p id="an10p91c23p1">
<span class="m-text m-primary">Evamevaṁ kho, gahapati, imesaṁ dasannaṁ kāmabhogīnaṁ yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca pāmokkho ca uttamo ca pavaro cā”ti.</span><br />
<span class="m-text">In the same way, the pleasure seeker who seeks wealth using legitimate, non-coercive means, who makes themselves happy and pleased, and shares it and makes merit, and who uses that wealth untied, uninfatuated, unattached, seeing the drawbacks, and understanding the escape is the foremost, best, chief, highest, and finest of the ten.”</span><br />
</p>
<p id="an10p91c23p2">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>