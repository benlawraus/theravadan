<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ud &raquo; vagga5 &raquo; Udāna 5.5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ud0005p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ud-index.html">ud</a> &raquo;
            <a href="https://www.theravadan.org/pages/ms-sutta-kn-ud-vagga5-index.html">vagga5</a> &raquo;
          </span>
          Udāna 5.5
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ud0005p0004.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ud0005p0006.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Heartfelt Sayings 5.5</span></p>
<section id="uposathasutta">
<span id="ud5p5c0p2"></span><h2><span class="pali m-text">Uposathasutta</span></h2>
<p><span class="sujato m-text">Sabbath</span></p>
<p id="ud5p5c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="ud5p5c1p2">
<span class="pali m-text">ekaṁ samayaṁ bhagavā sāvatthiyaṁ viharati pubbārāme migāramātupāsāde.</span><br />
<span class="sujato m-text">At one time the Buddha was staying near Sāvatthī in the Eastern Monastery, the stilt longhouse of Migāra’s mother.</span><br />
</p>
<p id="ud5p5c1p3">
<span class="pali m-text">Tena kho pana samayena bhagavā tadahuposathe bhikkhusaṅghaparivuto nisinno hoti.</span><br />
<span class="sujato m-text">Now, at that time it was the sabbath, and the Buddha was sitting surrounded by the Saṅgha of monks.</span><br />
</p>
<p id="ud5p5c2p1">
<span class="pali m-text">Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">And then, as the night was getting late, in the first watch of the night, Venerable Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="ud5p5c2p2">
<span class="pali m-text">“abhikkantā, bhante, ratti; nikkhanto paṭhamo yāmo; ciranisinno bhikkhusaṅgho;</span><br />
<span class="sujato m-text">“Sir, the night is getting late. It is the first watch of the night, and the Saṅgha has been sitting long.</span><br />
</p>
<p id="ud5p5c2p3">
<span class="pali m-text">uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="ud5p5c2p4">
<span class="pali m-text">Evaṁ vutte, bhagavā tuṇhī ahosi.</span><br />
<span class="sujato m-text">But when he said this, the Buddha kept silent.</span><br />
</p>
<p id="ud5p5c3p1">
<span class="pali m-text">Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">For a second time, as the night was getting late, in the middle watch of the night, Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="ud5p5c3p2">
<span class="pali m-text">“abhikkantā, bhante, ratti; nikkhanto majjhimo yāmo; ciranisinno bhikkhusaṅgho;</span><br />
<span class="sujato m-text">“Sir, the night is getting late. It is the first watch of the night, and the Saṅgha has been sitting long.</span><br />
</p>
<p id="ud5p5c3p3">
<span class="pali m-text">uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="ud5p5c3p4">
<span class="pali m-text">Dutiyampi kho bhagavā tuṇhī ahosi.</span><br />
<span class="sujato m-text">But for a second time the Buddha kept silent.</span><br />
</p>
<p id="ud5p5c4p1">
<span class="pali m-text">Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">For a third time, as the night was getting late, in the last watch of the night, as dawn stirred, bringing joy to the night, Ānanda got up from his seat, arranged his robe over one shoulder, raised his joined palms toward the Buddha and said,</span><br />
</p>
<p id="ud5p5c4p2">
<span class="pali m-text">“abhikkantā, bhante, ratti; nikkhanto pacchimo yāmo; uddhasto aruṇo; nandimukhī ratti; ciranisinno bhikkhusaṅgho;</span><br />
<span class="sujato m-text">“Sir, the night is getting late. It is the last watch of the night and dawn stirs, bringing joy to the night.</span><br />
</p>
<p id="ud5p5c4p3">
<span class="pali m-text">uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="ud5p5c4p4">
<span class="pali m-text">“Aparisuddhā, ānanda, parisā”ti.</span><br />
<span class="sujato m-text">“Ānanda, the assembly is not pure.”</span><br />
</p>
<p id="ud5p5c5p1">
<span class="pali m-text">Atha kho āyasmato mahāmoggallānassa etadahosi:</span><br />
<span class="sujato m-text">Then Venerable Mahāmoggallāna thought,</span><br />
</p>
<p id="ud5p5c5p2">
<span class="pali m-text">“kaṁ nu kho bhagavā puggalaṁ sandhāya evamāha:</span><br />
<span class="sujato m-text">“Who is the Buddha talking about?”</span><br />
</p>
<p id="ud5p5c5p3">
<span class="pali m-text">‘aparisuddhā, ānanda, parisā’”ti?</span><br />
</p>
<p id="ud5p5c5p4">
<span class="pali m-text">Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi.</span><br />
<span class="sujato m-text">Then he focused on comprehending the minds of everyone in the Saṅgha.</span><br />
</p>
<p id="ud5p5c5p5">
<span class="pali m-text">Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ.</span><br />
<span class="sujato m-text">He saw that unethical person, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, corrupt, and depraved, sitting in the middle of the Saṅgha.</span><br />
</p>
<p id="ud5p5c5p6">
<span class="pali m-text">Disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca:</span><br />
<span class="sujato m-text">When he saw him he got up from his seat, went up to him and said,</span><br />
</p>
<p id="ud5p5c5p7">
<span class="pali m-text">“uṭṭhehi, āvuso, diṭṭhosi bhagavatā;</span><br />
<span class="sujato m-text">“Get up, reverend. The Buddha has seen you.</span><br />
</p>
<p id="ud5p5c5p8">
<span class="pali m-text">natthi te bhikkhūhi saddhiṁ saṁvāso”ti.</span><br />
<span class="sujato m-text">You can’t live in communion with the mendicants.”</span><br />
</p>
<p id="ud5p5c5p9">
<span class="pali m-text">Evaṁ vutte, so puggalo tuṇhī ahosi.</span><br />
<span class="sujato m-text">But when he said this, that person kept silent.</span><br />
</p>
<p id="ud5p5c6p1">
<span class="pali m-text">Dutiyampi kho āyasmā mahāmoggallāno taṁ puggalaṁ etadavoca:</span><br />
<span class="sujato m-text">For a second time and a third time,</span><br />
</p>
<p id="ud5p5c6p2">
<span class="pali m-text">“uṭṭhehi, āvuso, diṭṭhosi bhagavatā;</span><br />
<span class="sujato m-text">he asked that monk to leave.</span><br />
</p>
<p id="ud5p5c6p3">
<span class="pali m-text">natthi te bhikkhūhi saddhiṁ saṁvāso”ti.</span><br />
</p>
<p id="ud5p5c6p4">
<span class="pali m-text">Dutiyampi kho …pe…</span><br />
</p>
<p id="ud5p5c6p5">
<span class="pali m-text">tatiyampi kho so puggalo tuṇhī ahosi.</span><br />
<span class="sujato m-text">But for a third time that person kept silent.</span><br />
</p>
<p id="ud5p5c7p1">
<span class="pali m-text">Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">Then Venerable Mahāmoggallāna took that person by the arm, ejected him out the gate, and bolted the door. Then he went up to the Buddha, and said to him,</span><br />
</p>
<p id="ud5p5c7p2">
<span class="pali m-text">“nikkhāmito, bhante, so puggalo mayā.</span><br />
<span class="sujato m-text">“I have ejected that person.</span><br />
</p>
<p id="ud5p5c7p3">
<span class="pali m-text">Parisuddhā parisā.</span><br />
<span class="sujato m-text">The assembly is pure.</span><br />
</p>
<p id="ud5p5c7p4">
<span class="pali m-text">Uddisatu, bhante, bhagavā bhikkhūnaṁ pātimokkhan”ti.</span><br />
<span class="sujato m-text">Please, sir, may the Buddha recite the monastic code to the mendicants.”</span><br />
</p>
<p id="ud5p5c7p5">
<span class="pali m-text">“Acchariyaṁ, moggallāna, abbhutaṁ, moggallāna.</span><br />
<span class="sujato m-text">“It’s incredible, Moggallāna, it’s amazing,</span><br />
</p>
<p id="ud5p5c7p6">
<span class="pali m-text">Yāva bāhāgahaṇāpi nāma so moghapuriso āgamessatī”ti.</span><br />
<span class="sujato m-text">how that silly man waited to be taken by the arm!”</span><br />
</p>
<p id="ud5p5c8p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants,</span><br />
</p>
<p id="ud5p5c8p2">
<span class="pali m-text">“na dānāhaṁ, bhikkhave, ito paraṁ uposathaṁ karissāmi, pātimokkhaṁ uddisissāmi.</span><br />
<span class="sujato m-text">“From this day forth, mendicants, I will not perform the sabbath or recite the monastic code.</span><br />
</p>
<p id="ud5p5c8p3">
<span class="pali m-text">Tumheva dāni, bhikkhave, ito paraṁ uposathaṁ kareyyātha, pātimokkhaṁ uddiseyyātha.</span><br />
<span class="sujato m-text">Now you should perform the sabbath and recite the monastic code.</span><br />
</p>
<p id="ud5p5c8p4">
<span class="pali m-text">Aṭṭhānametaṁ, bhikkhave, anavakāso yaṁ tathāgato aparisuddhāya parisāya uposathaṁ kareyya, pātimokkhaṁ uddiseyya.</span><br />
<span class="sujato m-text">It’s impossible, mendicants, it can’t happen that a Realized One could recite the monastic code in an impure assembly.</span><br />
</p>
<p id="ud5p5c9p1">
<span class="pali m-text">Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti.</span><br />
<span class="sujato m-text">Seeing these eight incredible and amazing things the demons love the ocean.</span><br />
</p>
<p id="ud5p5c9p2">
<span class="pali m-text">Katame aṭṭha?</span><br />
<span class="sujato m-text">What eight?</span><br />
</p>
<p id="ud5p5c10p1">
<span class="pali m-text">Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto.</span><br />
<span class="sujato m-text">The ocean gradually slants, slopes, and inclines, with no abrupt precipice.</span><br />
</p>
<p id="ud5p5c10p2">
<span class="pali m-text">Yampi, bhikkhave, mahāsamuddo anupubbaninno anupubbapoṇo anupubbapabbhāro na āyatakeneva papāto;</span><br />
</p>
<p id="ud5p5c10p3">
<span class="pali m-text">ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the first thing the demons love about the ocean.</span><br />
</p>
<p id="ud5p5c11p1">
<span class="pali m-text">Puna caparaṁ, bhikkhave, mahāsamuddo ṭhitadhammo velaṁ nātivattati.</span><br />
<span class="sujato m-text">Furthermore, the ocean is consistent and doesn’t overflow its boundaries.</span><br />
</p>
<p id="ud5p5c11p2">
<span class="pali m-text">Yampi, bhikkhave, mahāsamuddo ṭhitadhammo velaṁ nātivattati;</span><br />
</p>
<p id="ud5p5c11p3">
<span class="pali m-text">ayaṁ, bhikkhave, mahāsamudde dutiyo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the second thing the demons love about the ocean.</span><br />
</p>
<p id="ud5p5c12p1">
<span class="pali m-text">Puna caparaṁ, bhikkhave, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti.</span><br />
<span class="sujato m-text">Furthermore, the ocean doesn’t accommodate a carcass, but quickly carries it to the shore and strands it on the beach.</span><br />
</p>
<p id="ud5p5c12p2">
<span class="pali m-text">Yampi, bhikkhave, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ taṁ khippameva tīraṁ vāheti thalaṁ ussāreti;</span><br />
</p>
<p id="ud5p5c12p3">
<span class="pali m-text">ayaṁ, bhikkhave, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the third thing the demons love about the ocean.</span><br />
</p>
<p id="ud5p5c13p1">
<span class="pali m-text">Puna caparaṁ, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni; ‘mahāsamuddo’tveva saṅkhaṁ gacchanti.</span><br />
<span class="sujato m-text">Furthermore, when they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’.</span><br />
</p>
<p id="ud5p5c13p2">
<span class="pali m-text">Yampi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti;</span><br />
</p>
<p id="ud5p5c13p3">
<span class="pali m-text">ayaṁ, bhikkhave, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the fourth thing the demons love about the ocean.</span><br />
</p>
<p id="ud5p5c14p1">
<span class="pali m-text">Puna caparaṁ, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati.</span><br />
<span class="sujato m-text">Furthermore, for all the world’s streams that reach it, and the rain that falls from the sky, the ocean never empties or fills up.</span><br />
</p>
<p id="ud5p5c14p2">
<span class="pali m-text">Yampi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati;</span><br />
</p>
<p id="ud5p5c14p3">
<span class="pali m-text">ayaṁ, bhikkhave, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the fifth thing the demons love about the ocean.</span><br />
</p>
<p id="ud5p5c15p1">
<span class="pali m-text">Puna caparaṁ, bhikkhave, mahāsamuddo ekaraso loṇaraso.</span><br />
<span class="sujato m-text">Furthermore, the ocean has just one taste, the taste of salt.</span><br />
</p>
<p id="ud5p5c15p2">
<span class="pali m-text">Yampi, bhikkhave, mahāsamuddo ekaraso loṇaraso;</span><br />
</p>
<p id="ud5p5c15p3">
<span class="pali m-text">ayaṁ, bhikkhave, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the sixth thing the demons love about the ocean.</span><br />
</p>
<p id="ud5p5c16p1">
<span class="pali m-text">Puna caparaṁ, bhikkhave, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ.</span><br />
<span class="sujato m-text">Furthermore, the ocean is full of many kinds of treasures, such as pearls, gems, beryl, conch, quartz, coral, silver, gold, rubies, and emeralds.</span><br />
</p>
<p id="ud5p5c16p2">
<span class="pali m-text">Yampi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ;</span><br />
</p>
<p id="ud5p5c16p3">
<span class="pali m-text">ayaṁ, bhikkhave, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the seventh thing the demons love about the ocean.</span><br />
</p>
<p id="ud5p5c17p1">
<span class="pali m-text">Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timitimiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā.</span><br />
<span class="sujato m-text">Furthermore, many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long.</span><br />
</p>
<p id="ud5p5c17p2">
<span class="pali m-text">Yampi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā …pe… pañcayojanasatikāpi attabhāvā;</span><br />
</p>
<p id="ud5p5c17p3">
<span class="pali m-text">ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti.</span><br />
<span class="sujato m-text">This is the eighth thing the demons love about the ocean.</span><br />
</p>
<p id="ud5p5c17p4">
<span class="pali m-text">Ime kho, bhikkhave, aṭṭha mahāsamudde acchariyā abbhutā dhammā ye disvā disvā asurā mahāsamudde abhiramanti.</span><br />
<span class="sujato m-text">Seeing these eight incredible and amazing things the demons love the ocean.</span><br />
</p>
<p id="ud5p5c18p1">
<span class="pali m-text">Evamevaṁ kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">In the same way, seeing eight incredible and amazing things, mendicants, the mendicants love this teaching and training.</span><br />
</p>
<p id="ud5p5c18p2">
<span class="pali m-text">Katame aṭṭha?</span><br />
<span class="sujato m-text">What eight?</span><br />
</p>
<p id="ud5p5c19p1">
<span class="pali m-text">Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto;</span><br />
<span class="sujato m-text">The ocean gradually slants, slopes, and inclines, with no abrupt precipice.</span><br />
</p>
<p id="ud5p5c19p2">
<span class="pali m-text">evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho.</span><br />
<span class="sujato m-text">In the same way in this teaching and training the penetration to enlightenment comes from gradual training, progress, and practice, not abruptly.</span><br />
</p>
<p id="ud5p5c19p3">
<span class="pali m-text">Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho;</span><br />
</p>
<p id="ud5p5c19p4">
<span class="pali m-text">ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the first thing the mendicants love about this teaching and training.</span><br />
</p>
<p id="ud5p5c20p1">
<span class="pali m-text">Seyyathāpi, bhikkhave, mahāsamuddo ṭhitadhammo velaṁ nātivattati;</span><br />
<span class="sujato m-text">The ocean is consistent and doesn’t overflow its boundaries.</span><br />
</p>
<p id="ud5p5c20p2">
<span class="pali m-text">evamevaṁ kho, bhikkhave, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti.</span><br />
<span class="sujato m-text">In the same way, when a training rule is laid down for my disciples they wouldn’t break it even for the sake of their own life.</span><br />
</p>
<p id="ud5p5c20p3">
<span class="pali m-text">Yampi, bhikkhave, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti;</span><br />
</p>
<p id="ud5p5c20p4">
<span class="pali m-text">ayaṁ, bhikkhave, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the second thing the mendicants love about this teaching and training.</span><br />
</p>
<p id="ud5p5c21p1">
<span class="pali m-text">Seyyathāpi, bhikkhave, mahāsamuddo na matena kuṇapena saṁvasati; yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti;</span><br />
<span class="sujato m-text">The ocean doesn’t accommodate a carcass, but quickly carries it to the shore and strands it on the beach.</span><br />
</p>
<p id="ud5p5c21p2">
<span class="pali m-text">evamevaṁ kho, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; atha kho naṁ khippameva sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena.</span><br />
<span class="sujato m-text">In the same way, the Saṅgha doesn’t accommodate a person who is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, corrupt, and depraved. But they quickly gather and expel them. Even if such a person is sitting in the middle of the Saṅgha, they’re far from the Saṅgha, and the Saṅgha is far from them.</span><br />
</p>
<p id="ud5p5c21p3">
<span class="pali m-text">Yampi, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena;</span><br />
</p>
<p id="ud5p5c21p4">
<span class="pali m-text">ayaṁ, bhikkhave, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the third thing the mendicants love about this teaching and training.</span><br />
</p>
<p id="ud5p5c22p1">
<span class="pali m-text">Seyyathāpi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti;</span><br />
<span class="sujato m-text">Furthermore, when they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’.</span><br />
</p>
<p id="ud5p5c22p2">
<span class="pali m-text">evamevaṁ kho, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti.</span><br />
<span class="sujato m-text">In the same way, when they go forth from the lay life to homelessness, all four castes—aristocrats, brahmins, peasants, and menials—lose their former names and clans and are simply considered ‘Sakyan ascetics’.</span><br />
</p>
<p id="ud5p5c22p3">
<span class="pali m-text">Yampi, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti;</span><br />
</p>
<p id="ud5p5c22p4">
<span class="pali m-text">ayaṁ, bhikkhave, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the fourth thing the mendicants love about this teaching and training.</span><br />
</p>
<p id="ud5p5c23p1">
<span class="pali m-text">Seyyathāpi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati;</span><br />
<span class="sujato m-text">For all the world’s streams that reach it, and the rain that falls from the sky, the ocean never empties or fills up.</span><br />
</p>
<p id="ud5p5c23p2">
<span class="pali m-text">evamevaṁ kho, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati.</span><br />
<span class="sujato m-text">In the same way, though several mendicants become fully extinguished in the element of extinguishment with nothing left over, the element of extinguishment never empties or fills up.</span><br />
</p>
<p id="ud5p5c23p3">
<span class="pali m-text">Yampi, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati;</span><br />
</p>
<p id="ud5p5c23p4">
<span class="pali m-text">ayaṁ, bhikkhave, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the fifth thing the mendicants love about this teaching and training.</span><br />
</p>
<p id="ud5p5c24p1">
<span class="pali m-text">Seyyathāpi, bhikkhave, mahāsamuddo ekaraso loṇaraso;</span><br />
<span class="sujato m-text">The ocean has just one taste, the taste of salt.</span><br />
</p>
<p id="ud5p5c24p2">
<span class="pali m-text">evamevaṁ kho, bhikkhave, ayaṁ dhammavinayo ekaraso vimuttiraso.</span><br />
<span class="sujato m-text">In the same way, this teaching and training has one taste, the taste of freedom.</span><br />
</p>
<p id="ud5p5c24p3">
<span class="pali m-text">Yampi, bhikkhave, ayaṁ dhammavinayo ekaraso vimuttiraso;</span><br />
</p>
<p id="ud5p5c24p4">
<span class="pali m-text">ayaṁ, bhikkhave, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the sixth thing the mendicants love about this teaching and training.</span><br />
</p>
<p id="ud5p5c25p1">
<span class="pali m-text">Seyyathāpi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ;</span><br />
<span class="sujato m-text">The ocean is full of many kinds of treasures, such as pearls, gems, beryl, conch, quartz, coral, silver, gold, rubies, and emeralds.</span><br />
</p>
<p id="ud5p5c25p2">
<span class="pali m-text">evamevaṁ kho, bhikkhave, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo.</span><br />
<span class="sujato m-text">In the same way, this teaching and training is full of many kinds of treasures, such as the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path.</span><br />
</p>
<p id="ud5p5c25p3">
<span class="pali m-text">Yampi, bhikkhave, ayaṁ dhammavinayo bahuratano anekaratano, tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo;</span><br />
</p>
<p id="ud5p5c25p4">
<span class="pali m-text">ayaṁ, bhikkhave, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the seventh thing the mendicants love about this teaching and training.</span><br />
</p>
<p id="ud5p5c26p1">
<span class="pali m-text">Seyyathāpi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā tiyojanasatikāpi attabhāvā catuyojanasatikāpi attabhāvā pañcayojanasatikāpi attabhāvā;</span><br />
<span class="sujato m-text">Many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long.</span><br />
</p>
<p id="ud5p5c26p2">
<span class="pali m-text">evamevaṁ kho, bhikkhave, ayaṁ dhammavinayo mahataṁ bhūtānaṁ āvāso;tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno.</span><br />
<span class="sujato m-text">In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection.</span><br />
</p>
<p id="ud5p5c26p3">
<span class="pali m-text">Yampi, bhikkhave, ayaṁ dhammavinayo mahataṁ bhūtānaṁ āvāso, tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno;</span><br />
</p>
<p id="ud5p5c26p4">
<span class="pali m-text">ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti.</span><br />
<span class="sujato m-text">This is the eighth thing the mendicants love about this teaching and training.</span><br />
</p>
<p id="ud5p5c26p5">
<span class="pali m-text">Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti.</span><br />
<span class="sujato m-text">Seeing these eight incredible and amazing things, the mendicants love this teaching and training.”</span><br />
</p>
<p id="ud5p5c27p1">
<span class="pali m-text">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="sujato m-text">Then, understanding this matter, on that occasion the Buddha expressed this heartfelt sentiment:</span><br />
</p>
<p id="ud5p5c28p1">
<span class="pali m-text">“Channamativassati,</span><br />
<span class="sujato m-text">“The rain saturates things that are covered up;</span><br />
</p>
<p id="ud5p5c28p2">
<span class="pali m-text">vivaṭaṁ nātivassati;</span><br />
<span class="sujato m-text">it doesn’t saturate things that are open.</span><br />
</p>
<p id="ud5p5c28p3">
<span class="pali m-text">Tasmā channaṁ vivaretha,</span><br />
<span class="sujato m-text">Therefore you should open up a covered thing,</span><br />
</p>
<p id="ud5p5c28p4">
<span class="pali m-text">evaṁ taṁ nātivassatī”ti.</span><br />
<span class="sujato m-text">so the rain will not saturate it.”</span><br />
</p>
<p id="ud5p5c28p5">
<span class="pali m-text">Pañcamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>