<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn16 &raquo; Saṁyutta Nikāya 16.8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0016p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn16-index.html">sn16</a> &raquo;
          </span>
          Saṁyutta Nikāya 16.8
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0016p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0016p0009.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 16.8</span></p>
<p id="sn16p8c0p2">
<span class="pali m-text">1. Kassapavagga</span><br />
<span class="sujato m-text">1. Kassapa</span><br />
</p>
<section id="tatiyaovadasutta">
<span id="sn16p8c0p3"></span><h2><span class="pali m-text">Tatiyaovādasutta</span></h2>
<p><span class="sujato m-text">Advice (3rd)</span></p>
<p id="sn16p8c1p1">
<span class="pali m-text">Rājagahe kalandakanivāpe.</span><br />
<span class="sujato m-text">Near Rājagaha, in the squirrels’ feeding ground.</span><br />
</p>
<p id="sn16p8c1p2">
<span class="pali m-text">Atha kho āyasmā mahākassapo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ mahākassapaṁ bhagavā etadavoca:</span><br />
<span class="sujato m-text">Then Venerable Mahākassapa went up to the Buddha, bowed, and sat down to one side. The Buddha said to him:</span><br />
</p>
<p id="sn16p8c1p3">
<span class="pali m-text">“ovada, kassapa, bhikkhū;</span><br />
<span class="sujato m-text">“Kassapa, advise the mendicants!</span><br />
</p>
<p id="sn16p8c1p4">
<span class="pali m-text">karohi, kassapa, bhikkhūnaṁ dhammiṁ kathaṁ.</span><br />
<span class="sujato m-text">Give them a Dhamma talk!</span><br />
</p>
<p id="sn16p8c1p5">
<span class="pali m-text">Ahaṁ vā, kassapa, bhikkhūnaṁ ovadeyyaṁ tvaṁ vā;</span><br />
<span class="sujato m-text">Either you or I should advise the mendicants</span><br />
</p>
<p id="sn16p8c1p6">
<span class="pali m-text">ahaṁ vā bhikkhūnaṁ dhammiṁ kathaṁ kareyyaṁ tvaṁ vā”ti.</span><br />
<span class="sujato m-text">and give them a Dhamma talk.”</span><br />
</p>
<p id="sn16p8c2p1">
<span class="pali m-text">“Dubbacā kho, bhante, etarahi bhikkhū, dovacassakaraṇehi dhammehi samannāgatā, akkhamā, appadakkhiṇaggāhino anusāsanin”ti.</span><br />
<span class="sujato m-text">“Sir, the mendicants these days are hard to admonish, having qualities that make them hard to admonish. They’re impatient, and don’t take instruction respectfully.”</span><br />
</p>
<p id="sn16p8c2p2">
<span class="pali m-text">“Tathā hi pana, kassapa, pubbe therā bhikkhū āraññikā ceva ahesuṁ āraññikattassa ca vaṇṇavādino, piṇḍapātikā ceva ahesuṁ piṇḍapātikattassa ca vaṇṇavādino, paṁsukūlikā ceva ahesuṁ paṁsukūlikattassa ca vaṇṇavādino, tecīvarikā ceva ahesuṁ tecīvarikattassa ca vaṇṇavādino, appicchā ceva ahesuṁ appicchatāya ca vaṇṇavādino, santuṭṭhā ceva ahesuṁ santuṭṭhiyā ca vaṇṇavādino, pavivittā ceva ahesuṁ pavivekassa ca vaṇṇavādino, asaṁsaṭṭhā ceva ahesuṁ asaṁsaggassa ca vaṇṇavādino, āraddhavīriyā ceva ahesuṁ vīriyārambhassa ca vaṇṇavādino.</span><br />
<span class="sujato m-text">“Kassapa, that’s because formerly the senior mendicants lived in the wilderness, ate only almsfood, wore rag robes, and owned just three robes; and they praised these things. They were of few wishes, content, secluded, aloof, and energetic; and they praised these things.</span><br />
</p>
<p id="sn16p8c3p1">
<span class="pali m-text">Tatra yo hoti bhikkhu āraññiko ceva āraññikattassa ca vaṇṇavādī, piṇḍapātiko ceva piṇḍapātikattassa ca vaṇṇavādī, paṁsukūliko ceva paṁsukūlikattassa ca vaṇṇavādī, tecīvariko ceva tecīvarikattassa ca vaṇṇavādī, appiccho ceva appicchatāya ca vaṇṇavādī, santuṭṭho ceva santuṭṭhiyā ca vaṇṇavādī, pavivitto ceva pavivekassa ca vaṇṇavādī, asaṁsaṭṭho ceva asaṁsaggassa ca vaṇṇavādī, āraddhavīriyo ceva vīriyārambhassa ca vaṇṇavādī, taṁ therā bhikkhū āsanena nimantenti:</span><br />
<span class="sujato m-text">The senior mendicants invite such a mendicant to a seat, saying:</span><br />
</p>
<p id="sn16p8c3p2">
<span class="pali m-text">‘ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sikkhākāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti.</span><br />
<span class="sujato m-text">‘Welcome, mendicant! What is this mendicant’s name? This mendicant is good-natured; he really wants to train. Please, mendicant, take a seat.’</span><br />
</p>
<p id="sn16p8c4p1">
<span class="pali m-text">Tatra, kassapa, navānaṁ bhikkhūnaṁ evaṁ hoti:</span><br />
<span class="sujato m-text">Then the junior mendicants think:</span><br />
</p>
<p id="sn16p8c4p2">
<span class="pali m-text">‘yo kira so hoti bhikkhu āraññiko ceva āraññikattassa ca vaṇṇavādī, piṇḍapātiko ceva …pe… paṁsukūliko ceva … tecīvariko ceva … appiccho ceva … santuṭṭho ceva … pavivitto ceva … asaṁsaṭṭho ceva … āraddhavīriyo ceva vīriyārambhassa ca vaṇṇavādī, taṁ therā bhikkhū āsanena nimantenti—</span><br />
<span class="sujato m-text">‘It seems that when a mendicant lives in the wilderness … and is energetic, and praises these things, senior mendicants invite them to a seat …’</span><br />
</p>
<p id="sn16p8c4p3">
<span class="pali m-text">ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sikkhākāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti.</span><br />
</p>
<p id="sn16p8c4p4">
<span class="pali m-text">Te tathattāya paṭipajjanti;</span><br />
<span class="sujato m-text">They practice accordingly.</span><br />
</p>
<p id="sn16p8c4p5">
<span class="pali m-text">tesaṁ taṁ hoti dīgharattaṁ hitāya sukhāya.</span><br />
<span class="sujato m-text">That is for their lasting welfare and happiness.</span><br />
</p>
<p id="sn16p8c5p1">
<span class="pali m-text">Etarahi pana, kassapa, therā bhikkhū na ceva āraññikā na ca āraññikattassa vaṇṇavādino, na ceva piṇḍapātikā na ca piṇḍapātikattassa vaṇṇavādino, na ceva paṁsukūlikā na ca paṁsukūlikattassa vaṇṇavādino, na ceva tecīvarikā na ca tecīvarikattassa vaṇṇavādino, na ceva appicchā na ca appicchatāya vaṇṇavādino, na ceva santuṭṭhā na ca santuṭṭhiyā vaṇṇavādino, na ceva pavivittā na ca pavivekassa vaṇṇavādino, na ceva asaṁsaṭṭhā na ca asaṁsaggassa vaṇṇavādino, na ceva āraddhavīriyā na ca vīriyārambhassa vaṇṇavādino.</span><br />
<span class="sujato m-text">But these days, Kassapa, the senior mendicants don’t live in the wilderness … and aren’t energetic; and they don’t praise these things.</span><br />
</p>
<p id="sn16p8c6p1">
<span class="pali m-text">Tatra yo hoti bhikkhu ñāto yasassī lābhī cīvarapiṇḍapātasenāsanagilānappaccayabhesajjaparikkhārānaṁ taṁ therā bhikkhū āsanena nimantenti:</span><br />
<span class="sujato m-text">When a mendicant is well-known and famous, a recipient of robes, almsfood, lodgings, and medicines and supplies for the sick, senior mendicants invite them to a seat:</span><br />
</p>
<p id="sn16p8c6p2">
<span class="pali m-text">‘ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sabrahmacārikāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti.</span><br />
<span class="sujato m-text">‘Welcome, mendicant! What is this mendicant’s name? This mendicant is good-natured; he really likes his fellow monks. Please, mendicant, take a seat.’</span><br />
</p>
<p id="sn16p8c7p1">
<span class="pali m-text">Tatra, kassapa, navānaṁ bhikkhūnaṁ evaṁ hoti:</span><br />
<span class="sujato m-text">Then the junior mendicants think:</span><br />
</p>
<p id="sn16p8c7p2">
<span class="pali m-text">‘yo kira so hoti bhikkhu ñāto yasassī lābhī cīvarapiṇḍapātasenāsanagilānappaccayabhesajjaparikkhārānaṁ taṁ therā bhikkhū āsanena nimantenti—</span><br />
<span class="sujato m-text">‘It seems that when a mendicant is well-known and famous, a recipient of robes, almsfood, lodgings, and medicines and supplies for the sick, senior mendicants invite them to a seat …’</span><br />
</p>
<p id="sn16p8c7p3">
<span class="pali m-text">ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sabrahmacārikāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti.</span><br />
</p>
<p id="sn16p8c7p4">
<span class="pali m-text">Te tathattāya paṭipajjanti.</span><br />
<span class="sujato m-text">They practice accordingly.</span><br />
</p>
<p id="sn16p8c7p5">
<span class="pali m-text">Tesaṁ taṁ hoti dīgharattaṁ ahitāya dukkhāya.</span><br />
<span class="sujato m-text">That is for their lasting harm and suffering.</span><br />
</p>
<p id="sn16p8c7p6">
<span class="pali m-text">Yañhi taṁ, kassapa, sammā vadamāno vadeyya:</span><br />
<span class="sujato m-text">And if it could ever be rightly said that</span><br />
</p>
<p id="sn16p8c7p7">
<span class="pali m-text">‘upaddutā brahmacārī brahmacārūpaddavena abhipatthanā brahmacārī brahmacāriabhipatthanenā’ti, etarahi taṁ, kassapa, sammā vadamāno vadeyya: ‘upaddutā brahmacārī brahmacārūpaddavena abhipatthanā brahmacārī brahmacāriabhipatthanenā’”ti.</span><br />
<span class="sujato m-text">spiritual practitioners are imperiled by the peril of a spiritual practitioner, and vanquished by the vanquishing of a spiritual practitioner, it is these days that this could be rightly said.”</span><br />
</p>
<p id="sn16p8c7p8">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0016p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0016p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>