<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn15 &raquo; Saṁyutta Nikāya 15.5 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0015p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn15-index.html">sn15</a> &raquo;
          </span>
          Saṁyutta Nikāya 15.5
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0015p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0015p0006.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 15.5</span></p>
<p id="sn15p5c0p2">
<span class="pali m-text">1. Paṭhamavagga</span><br />
<span class="sujato m-text">Chapter One</span><br />
</p>
<section id="pabbatasutta">
<span id="sn15p5c0p3"></span><h2><span class="pali m-text">Pabbatasutta</span></h2>
<p><span class="sujato m-text">A Mountain</span></p>
<p id="sn15p5c1p1">
<span class="pali m-text">Sāvatthiyaṁ viharati …pe… ārāme …pe….</span><br />
<span class="sujato m-text">At Sāvatthī.</span><br />
</p>
<p id="sn15p5c1p2">
<span class="pali m-text">Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="sujato m-text">Then a mendicant went up to the Buddha, bowed, sat down to one side, and asked him,</span><br />
</p>
<p id="sn15p5c1p3">
<span class="pali m-text">“kīvadīgho nu kho, bhante, kappo”ti?</span><br />
<span class="sujato m-text">“Sir, how long is an eon?”</span><br />
</p>
<p id="sn15p5c1p4">
<span class="pali m-text">“Dīgho kho, bhikkhu, kappo.</span><br />
<span class="sujato m-text">“Mendicant, an eon is long.</span><br />
</p>
<p id="sn15p5c1p5">
<span class="pali m-text">So na sukaro saṅkhātuṁ ettakāni vassāni iti vā, ettakāni vassasatāni iti vā, ettakāni vassasahassāni iti vā, ettakāni vassasatasahassāni iti vā”ti.</span><br />
<span class="sujato m-text">It’s not easy to calculate how many years, how many hundreds or thousands or hundreds of thousands of years it lasts.”</span><br />
</p>
<p id="sn15p5c2p1">
<span class="pali m-text">“Sakkā pana, bhante, upamaṁ kātun”ti?</span><br />
<span class="sujato m-text">“But sir, is it possible to give a simile?”</span><br />
</p>
<p id="sn15p5c2p2">
<span class="pali m-text">“Sakkā, bhikkhū”ti bhagavā avoca.</span><br />
<span class="sujato m-text">“It’s possible,” said the Buddha.</span><br />
</p>
<p id="sn15p5c2p3">
<span class="pali m-text">“Seyyathāpi, bhikkhu, mahāselo pabbato yojanaṁ āyāmena yojanaṁ vitthārena yojanaṁ ubbedhena acchinno asusiro ekagghano.</span><br />
<span class="sujato m-text">“Suppose there was a huge stone mountain, a league long, a league wide, and a league high, with no cracks or holes, one solid mass.</span><br />
</p>
<p id="sn15p5c2p4">
<span class="pali m-text">Tamenaṁ puriso vassasatassa vassasatassa accayena kāsikena vatthena sakiṁ sakiṁ parimajjeyya.</span><br />
<span class="sujato m-text">And as each century passed someone would stroke it with a fine cloth from Kāsi.</span><br />
</p>
<p id="sn15p5c2p5">
<span class="pali m-text">Khippataraṁ kho so, bhikkhu, mahāselo pabbato iminā upakkamena parikkhayaṁ pariyādānaṁ gaccheyya, na tveva kappo.</span><br />
<span class="sujato m-text">By this means the huge stone mountain would be worn away before the eon comes to an end.</span><br />
</p>
<p id="sn15p5c2p6">
<span class="pali m-text">Evaṁ dīgho, bhikkhu, kappo.</span><br />
<span class="sujato m-text">That’s how long an eon is.</span><br />
</p>
<p id="sn15p5c2p7">
<span class="pali m-text">Evaṁ dīghānaṁ kho, bhikkhu, kappānaṁ neko kappo saṁsito, nekaṁ kappasataṁ saṁsitaṁ, nekaṁ kappasahassaṁ saṁsitaṁ, nekaṁ kappasatasahassaṁ saṁsitaṁ.</span><br />
<span class="sujato m-text">And we’ve transmigrated through many such eons, many hundreds, many thousands, many hundreds of thousands.</span><br />
</p>
<p id="sn15p5c2p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn15p5c2p9">
<span class="pali m-text">Anamataggoyaṁ, bhikkhu, saṁsāro.</span><br />
<span class="sujato m-text">Transmigration has no known beginning. …</span><br />
</p>
<p id="sn15p5c2p10">
<span class="pali m-text">Pubbā koṭi …pe…</span><br />
</p>
<p id="sn15p5c2p11">
<span class="pali m-text">yāvañcidaṁ, bhikkhu, alameva sabbasaṅkhāresu nibbindituṁ, alaṁ virajjituṁ, alaṁ vimuccitun”ti.</span><br />
<span class="sujato m-text">This is quite enough for you to become disillusioned, dispassionate, and freed regarding all conditions.”</span><br />
</p>
<p id="sn15p5c2p12">
<span class="pali m-text">Pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0015p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0015p0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>