<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/bvy00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://www.theravadan.org/pages/bvy00oz.html" />
  <meta property="og:description" content="20. Phussabuddhavaṁsa “Tattheva maṇḍakappamhi, ahu satthā anuttaro; Anūpamo asamasamo, phusso lokagganāyako. Sopi sabbaṁ tamaṁ hantvā, vijaṭetvā mahājaṭaṁ; Sadevakaṁ tappayanto, abhivassi amatambunā. Dhammacakkaṁ pavattente, phusse nakkhattamaṅgale; Koṭisatasahassānaṁ, paṭhamābhisamayo ahu. Navutisatasahassānaṁ, dutiyābhisamayo ahu; Asītisatasahassānaṁ, tatiyābhisamayo ahu. Sannipātā tayo āsuṁ, phussassāpi mahesino; Khīṇāsavānaṁ vimalānaṁ, santacittāna …" />
  <meta name="twitter:description" content="20. Phussabuddhavaṁsa “Tattheva maṇḍakappamhi, ahu satthā anuttaro; Anūpamo asamasamo, phusso lokagganāyako. Sopi sabbaṁ tamaṁ hantvā, vijaṭetvā mahājaṭaṁ; Sadevakaṁ tappayanto, abhivassi amatambunā. Dhammacakkaṁ pavattente, phusse nakkhattamaṅgale; Koṭisatasahassānaṁ, paṭhamābhisamayo ahu. Navutisatasahassānaṁ, dutiyābhisamayo ahu; Asītisatasahassānaṁ, tatiyābhisamayo ahu. Sannipātā tayo āsuṁ, phussassāpi mahesino; Khīṇāsavānaṁ vimalānaṁ, santacittāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="phussabuddhavamsa">
<h2><a href="#phussabuddhavamsa">20. Phussabuddhavaṁsa</a></h2>
<p id="bv20c1p1">
<span class="m-text m-primary">“Tattheva maṇḍakappamhi,</span><br />
</p>
<p id="bv20c1p2">
<span class="m-text m-primary">ahu satthā anuttaro;</span><br />
</p>
<p id="bv20c1p3">
<span class="m-text m-primary">Anūpamo asamasamo,</span><br />
</p>
<p id="bv20c1p4">
<span class="m-text m-primary">phusso lokagganāyako.</span><br />
</p>
<p id="bv20c2p1">
<span class="m-text m-primary">Sopi sabbaṁ tamaṁ hantvā,</span><br />
</p>
<p id="bv20c2p2">
<span class="m-text m-primary">vijaṭetvā mahājaṭaṁ;</span><br />
</p>
<p id="bv20c2p3">
<span class="m-text m-primary">Sadevakaṁ tappayanto,</span><br />
</p>
<p id="bv20c2p4">
<span class="m-text m-primary">abhivassi amatambunā.</span><br />
</p>
<p id="bv20c3p1">
<span class="m-text m-primary">Dhammacakkaṁ pavattente,</span><br />
</p>
<p id="bv20c3p2">
<span class="m-text m-primary">phusse nakkhattamaṅgale;</span><br />
</p>
<p id="bv20c3p3">
<span class="m-text m-primary">Koṭisatasahassānaṁ,</span><br />
</p>
<p id="bv20c3p4">
<span class="m-text m-primary">paṭhamābhisamayo ahu.</span><br />
</p>
<p id="bv20c4p1">
<span class="m-text m-primary">Navutisatasahassānaṁ,</span><br />
</p>
<p id="bv20c4p2">
<span class="m-text m-primary">dutiyābhisamayo ahu;</span><br />
</p>
<p id="bv20c4p3">
<span class="m-text m-primary">Asītisatasahassānaṁ,</span><br />
</p>
<p id="bv20c4p4">
<span class="m-text m-primary">tatiyābhisamayo ahu.</span><br />
</p>
<p id="bv20c5p1">
<span class="m-text m-primary">Sannipātā tayo āsuṁ,</span><br />
</p>
<p id="bv20c5p2">
<span class="m-text m-primary">phussassāpi mahesino;</span><br />
</p>
<p id="bv20c5p3">
<span class="m-text m-primary">Khīṇāsavānaṁ vimalānaṁ,</span><br />
</p>
<p id="bv20c5p4">
<span class="m-text m-primary">santacittāna tādinaṁ.</span><br />
</p>
<p id="bv20c6p1">
<span class="m-text m-primary">Saṭṭhisatasahassānaṁ,</span><br />
</p>
<p id="bv20c6p2">
<span class="m-text m-primary">paṭhamo āsi samāgamo;</span><br />
</p>
<p id="bv20c6p3">
<span class="m-text m-primary">Paññāsasatasahassānaṁ,</span><br />
</p>
<p id="bv20c6p4">
<span class="m-text m-primary">dutiyo āsi samāgamo.</span><br />
</p>
<p id="bv20c7p1">
<span class="m-text m-primary">Cattārīsasatasahassānaṁ,</span><br />
</p>
<p id="bv20c7p2">
<span class="m-text m-primary">Tatiyo āsi samāgamo;</span><br />
</p>
<p id="bv20c7p3">
<span class="m-text m-primary">Anupādā vimuttānaṁ,</span><br />
</p>
<p id="bv20c7p4">
<span class="m-text m-primary">Vocchinnapaṭisandhinaṁ.</span><br />
</p>
<p id="bv20c8p1">
<span class="m-text m-primary">Ahaṁ tena samayena,</span><br />
</p>
<p id="bv20c8p2">
<span class="m-text m-primary">vijitāvī nāma khattiyo;</span><br />
</p>
<p id="bv20c8p3">
<span class="m-text m-primary">Chaḍḍayitvā mahārajjaṁ,</span><br />
</p>
<p id="bv20c8p4">
<span class="m-text m-primary">pabbajiṁ tassa santike.</span><br />
</p>
<p id="bv20c9p1">
<span class="m-text m-primary">Sopi maṁ buddho byākāsi,</span><br />
</p>
<p id="bv20c9p2">
<span class="m-text m-primary">phusso lokagganāyako;</span><br />
</p>
<p id="bv20c9p3">
<span class="m-text m-primary">‘Dvenavute ito kappe,</span><br />
</p>
<p id="bv20c9p4">
<span class="m-text m-primary">ayaṁ buddho bhavissati.</span><br />
</p>
<p id="bv20c10p1">
<span class="m-text m-primary">Padhānaṁ padahitvāna,</span><br />
</p>
<p id="bv20c10p2">
<span class="m-text m-primary">…pe…</span><br />
</p>
<p id="bv20c10p3">
<span class="m-text m-primary">hessāma sammukhā imaṁ’.</span><br />
</p>
<p id="bv20c11p1">
<span class="m-text m-primary">Tassāpi vacanaṁ sutvā,</span><br />
</p>
<p id="bv20c11p2">
<span class="m-text m-primary">bhiyyo cittaṁ pasādayiṁ;</span><br />
</p>
<p id="bv20c11p3">
<span class="m-text m-primary">Uttariṁ vatamadhiṭṭhāsiṁ,</span><br />
</p>
<p id="bv20c11p4">
<span class="m-text m-primary">dasapāramipūriyā.</span><br />
</p>
<p id="bv20c12p1">
<span class="m-text m-primary">Suttantaṁ vinayañcāpi,</span><br />
</p>
<p id="bv20c12p2">
<span class="m-text m-primary">navaṅgaṁ satthusāsanaṁ;</span><br />
</p>
<p id="bv20c12p3">
<span class="m-text m-primary">Sabbaṁ pariyāpuṇitvā,</span><br />
</p>
<p id="bv20c12p4">
<span class="m-text m-primary">sobhayiṁ jinasāsanaṁ.</span><br />
</p>
<p id="bv20c13p1">
<span class="m-text m-primary">Tatthappamatto viharanto,</span><br />
</p>
<p id="bv20c13p2">
<span class="m-text m-primary">brahmaṁ bhāvetva bhāvanaṁ;</span><br />
</p>
<p id="bv20c13p3">
<span class="m-text m-primary">Abhiññāsu pāramiṁ gantvā,</span><br />
</p>
<p id="bv20c13p4">
<span class="m-text m-primary">brahmalokamagañchahaṁ.</span><br />
</p>
<p id="bv20c14p1">
<span class="m-text m-primary">Kāsikaṁ nāma nagaraṁ,</span><br />
</p>
<p id="bv20c14p2">
<span class="m-text m-primary">jayaseno nāma khattiyo;</span><br />
</p>
<p id="bv20c14p3">
<span class="m-text m-primary">Sirimā nāma janikā,</span><br />
</p>
<p id="bv20c14p4">
<span class="m-text m-primary">phussassāpi mahesino.</span><br />
</p>
<p id="bv20c15p1">
<span class="m-text m-primary">Navavassasahassāni,</span><br />
</p>
<p id="bv20c15p2">
<span class="m-text m-primary">Agāraṁ ajjha so vasi;</span><br />
</p>
<p id="bv20c15p3">
<span class="m-text m-primary">Garuḷapakkha haṁsa suvaṇṇabhārā,</span><br />
</p>
<p id="bv20c15p4">
<span class="m-text m-primary">Tayo pāsādamuttamā.</span><br />
</p>
<p id="bv20c16p1">
<span class="m-text m-primary">Tiṁsaitthisahassāni,</span><br />
</p>
<p id="bv20c16p2">
<span class="m-text m-primary">nāriyo samalaṅkatā;</span><br />
</p>
<p id="bv20c16p3">
<span class="m-text m-primary">Kisāgotamī nāma nārī,</span><br />
</p>
<p id="bv20c16p4">
<span class="m-text m-primary">anūpamo nāma atrajo.</span><br />
</p>
<p id="bv20c17p1">
<span class="m-text m-primary">Nimitte caturo disvā,</span><br />
</p>
<p id="bv20c17p2">
<span class="m-text m-primary">hatthiyānena nikkhami;</span><br />
</p>
<p id="bv20c17p3">
<span class="m-text m-primary">Chamāsaṁ padhānacāraṁ,</span><br />
</p>
<p id="bv20c17p4">
<span class="m-text m-primary">acarī purisuttamo.</span><br />
</p>
<p id="bv20c18p1">
<span class="m-text m-primary">Brahmunā yācito santo,</span><br />
</p>
<p id="bv20c18p2">
<span class="m-text m-primary">phusso lokagganāyako;</span><br />
</p>
<p id="bv20c18p3">
<span class="m-text m-primary">Vatti cakkaṁ mahāvīro,</span><br />
</p>
<p id="bv20c18p4">
<span class="m-text m-primary">migadāye naruttamo.</span><br />
</p>
<p id="bv20c19p1">
<span class="m-text m-primary">Surakkhito dhammaseno,</span><br />
</p>
<p id="bv20c19p2">
<span class="m-text m-primary">ahesuṁ aggasāvakā;</span><br />
</p>
<p id="bv20c19p3">
<span class="m-text m-primary">Sabhiyo nāmupaṭṭhāko,</span><br />
</p>
<p id="bv20c19p4">
<span class="m-text m-primary">phussassāpi mahesino.</span><br />
</p>
<p id="bv20c20p1">
<span class="m-text m-primary">Cālā ca upacālā ca,</span><br />
</p>
<p id="bv20c20p2">
<span class="m-text m-primary">ahesuṁ aggasāvikā;</span><br />
</p>
<p id="bv20c20p3">
<span class="m-text m-primary">Bodhi tassa bhagavato,</span><br />
</p>
<p id="bv20c20p4">
<span class="m-text m-primary">āmaṇḍoti pavuccati.</span><br />
</p>
<p id="bv20c21p1">
<span class="m-text m-primary">Dhanañcayo visākho ca,</span><br />
</p>
<p id="bv20c21p2">
<span class="m-text m-primary">ahesuṁ aggupaṭṭhakā;</span><br />
</p>
<p id="bv20c21p3">
<span class="m-text m-primary">Padumā ceva nāgā ca,</span><br />
</p>
<p id="bv20c21p4">
<span class="m-text m-primary">ahesuṁ aggupaṭṭhikā.</span><br />
</p>
<p id="bv20c22p1">
<span class="m-text m-primary">Aṭṭhapaṇṇāsaratanaṁ,</span><br />
</p>
<p id="bv20c22p2">
<span class="m-text m-primary">sopi accuggato muni;</span><br />
</p>
<p id="bv20c22p3">
<span class="m-text m-primary">Sobhate sataraṁsīva,</span><br />
</p>
<p id="bv20c22p4">
<span class="m-text m-primary">uḷurājāva pūrito.</span><br />
</p>
<p id="bv20c23p1">
<span class="m-text m-primary">Navutivassasahassāni,</span><br />
</p>
<p id="bv20c23p2">
<span class="m-text m-primary">āyu vijjati tāvade;</span><br />
</p>
<p id="bv20c23p3">
<span class="m-text m-primary">Tāvatā tiṭṭhamāno so,</span><br />
</p>
<p id="bv20c23p4">
<span class="m-text m-primary">tāresi janataṁ bahuṁ.</span><br />
</p>
<p id="bv20c24p1">
<span class="m-text m-primary">Ovaditvā bahū satte,</span><br />
</p>
<p id="bv20c24p2">
<span class="m-text m-primary">santāretvā bahū jane;</span><br />
</p>
<p id="bv20c24p3">
<span class="m-text m-primary">Sopi satthā atulayaso,</span><br />
</p>
<p id="bv20c24p4">
<span class="m-text m-primary">nibbuto so sasāvako.</span><br />
</p>
<p id="bv20c25p1">
<span class="m-text m-primary">Phusso jinavaro satthā,</span><br />
</p>
<p id="bv20c25p2">
<span class="m-text m-primary">Senārāmamhi nibbuto;</span><br />
</p>
<p id="bv20c25p3">
<span class="m-text m-primary">Dhātuvitthārikaṁ āsi,</span><br />
</p>
<p id="bv20c25p4">
<span class="m-text m-primary">Tesu tesu padesato”ti.</span><br />
</p>
<p id="bv20c26p1">
<span class="m-text m-primary">Phussassa bhagavato vaṁso aṭṭhārasamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>