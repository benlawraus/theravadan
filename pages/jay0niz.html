<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0niz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0niz.html" />
  <meta property="og:description" content="Mahānipāta Mūgapakkhavagga Vessantarajātaka 1. Dasavarakathā “Phussatī varavaṇṇābhe, varassu dasadhā vare; Pathabyā cārupubbaṅgi, yaṁ tuyhaṁ manaso piyaṁ”. “Devarāja namo tyatthu, kiṁ pāpaṁ pakataṁ mayā; Rammā cāvesi maṁ ṭhānā, vātova dharaṇīruhaṁ”. “Na ceva te kataṁ pāpaṁ, na ca me tvamasi appiyā; Puññañca te parikkhīṇaṁ, yena tevaṁ vadāmahaṁ. Santike …" />
  <meta name="twitter:description" content="Mahānipāta Mūgapakkhavagga Vessantarajātaka 1. Dasavarakathā “Phussatī varavaṇṇābhe, varassu dasadhā vare; Pathabyā cārupubbaṅgi, yaṁ tuyhaṁ manaso piyaṁ”. “Devarāja namo tyatthu, kiṁ pāpaṁ pakataṁ mayā; Rammā cāvesi maṁ ṭhānā, vātova dharaṇīruhaṁ”. “Na ceva te kataṁ pāpaṁ, na ca me tvamasi appiyā; Puññañca te parikkhīṇaṁ, yena tevaṁ vadāmahaṁ. Santike …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="mahanipata">
<h2><a href="#mahanipata">Mahānipāta</a></h2>
<section id="mugapakkhavagga">
<h3><a href="#mugapakkhavagga">Mūgapakkhavagga</a></h3>
<section id="vessantarajataka">
<h4><a href="#vessantarajataka">Vessantarajātaka</a></h4>
<section id="dasavarakatha">
<h5><a href="#dasavarakatha">1. Dasavarakathā</a></h5>
<p id="ja547c1p1">
<span class="m-text m-primary">“Phussatī varavaṇṇābhe,</span><br />
</p>
<p id="ja547c1p2">
<span class="m-text m-primary">varassu dasadhā vare;</span><br />
</p>
<p id="ja547c1p3">
<span class="m-text m-primary">Pathabyā cārupubbaṅgi,</span><br />
</p>
<p id="ja547c1p4">
<span class="m-text m-primary">yaṁ tuyhaṁ manaso piyaṁ”.</span><br />
</p>
<p id="ja547c2p1">
<span class="m-text m-primary">“Devarāja namo tyatthu,</span><br />
</p>
<p id="ja547c2p2">
<span class="m-text m-primary">kiṁ pāpaṁ pakataṁ mayā;</span><br />
</p>
<p id="ja547c2p3">
<span class="m-text m-primary">Rammā cāvesi maṁ ṭhānā,</span><br />
</p>
<p id="ja547c2p4">
<span class="m-text m-primary">vātova dharaṇīruhaṁ”.</span><br />
</p>
<p id="ja547c3p1">
<span class="m-text m-primary">“Na ceva te kataṁ pāpaṁ,</span><br />
</p>
<p id="ja547c3p2">
<span class="m-text m-primary">na ca me tvamasi appiyā;</span><br />
</p>
<p id="ja547c3p3">
<span class="m-text m-primary">Puññañca te parikkhīṇaṁ,</span><br />
</p>
<p id="ja547c3p4">
<span class="m-text m-primary">yena tevaṁ vadāmahaṁ.</span><br />
</p>
<p id="ja547c4p1">
<span class="m-text m-primary">Santike maraṇaṁ tuyhaṁ,</span><br />
</p>
<p id="ja547c4p2">
<span class="m-text m-primary">vinābhāvo bhavissati;</span><br />
</p>
<p id="ja547c4p3">
<span class="m-text m-primary">Paṭigaṇhāhi me ete,</span><br />
</p>
<p id="ja547c4p4">
<span class="m-text m-primary">vare dasa pavecchato”.</span><br />
</p>
<p id="ja547c5p1">
<span class="m-text m-primary">“Varañce me ado sakka,</span><br />
</p>
<p id="ja547c5p2">
<span class="m-text m-primary">sabbabhūtānamissara;</span><br />
</p>
<p id="ja547c5p3">
<span class="m-text m-primary">Sivirājassa bhaddante,</span><br />
</p>
<p id="ja547c5p4">
<span class="m-text m-primary">tattha assaṁ nivesane.</span><br />
</p>
<p id="ja547c6p1">
<span class="m-text m-primary">Nīlanettā nīlabhamu,</span><br />
</p>
<p id="ja547c6p2">
<span class="m-text m-primary">nilakkhī ca yathā migī;</span><br />
</p>
<p id="ja547c6p3">
<span class="m-text m-primary">Phussatī nāma nāmena,</span><br />
</p>
<p id="ja547c6p4">
<span class="m-text m-primary">tatthapassaṁ purindada.</span><br />
</p>
<p id="ja547c7p1">
<span class="m-text m-primary">Puttaṁ labhetha varadaṁ,</span><br />
</p>
<p id="ja547c7p2">
<span class="m-text m-primary">yācayogaṁ amacchariṁ;</span><br />
</p>
<p id="ja547c7p3">
<span class="m-text m-primary">Pūjitaṁ paṭirājūhi,</span><br />
</p>
<p id="ja547c7p4">
<span class="m-text m-primary">kittimantaṁ yasassinaṁ.</span><br />
</p>
<p id="ja547c8p1">
<span class="m-text m-primary">Gabbhaṁ me dhārayantiyā,</span><br />
</p>
<p id="ja547c8p2">
<span class="m-text m-primary">majjhimaṅgaṁ anunnataṁ;</span><br />
</p>
<p id="ja547c8p3">
<span class="m-text m-primary">Kucchi anunnato assa,</span><br />
</p>
<p id="ja547c8p4">
<span class="m-text m-primary">cāpaṁva likhitaṁ samaṁ.</span><br />
</p>
<p id="ja547c9p1">
<span class="m-text m-primary">Thanā me nappapateyyuṁ,</span><br />
</p>
<p id="ja547c9p2">
<span class="m-text m-primary">palitā na santu vāsava;</span><br />
</p>
<p id="ja547c9p3">
<span class="m-text m-primary">Kāye rajo na limpetha,</span><br />
</p>
<p id="ja547c9p4">
<span class="m-text m-primary">vajjhañcāpi pamocaye.</span><br />
</p>
<p id="ja547c10p1">
<span class="m-text m-primary">Mayūrakoñcābhirude,</span><br />
</p>
<p id="ja547c10p2">
<span class="m-text m-primary">nārivaragaṇāyute;</span><br />
</p>
<p id="ja547c10p3">
<span class="m-text m-primary">Khujjacelāpakākiṇṇe,</span><br />
</p>
<p id="ja547c10p4">
<span class="m-text m-primary">sūtamāgadhavaṇṇite.</span><br />
</p>
<p id="ja547c11p1">
<span class="m-text m-primary">Citraggaḷerughusite,</span><br />
</p>
<p id="ja547c11p2">
<span class="m-text m-primary">surāmaṁsapabodhane;</span><br />
</p>
<p id="ja547c11p3">
<span class="m-text m-primary">Sivirājassa bhaddante,</span><br />
</p>
<p id="ja547c11p4">
<span class="m-text m-primary">tatthassaṁ mahesī piyā”.</span><br />
</p>
<p id="ja547c12p1">
<span class="m-text m-primary">“Ye te dasa varā dinnā,</span><br />
</p>
<p id="ja547c12p2">
<span class="m-text m-primary">mayā sabbaṅgasobhane;</span><br />
</p>
<p id="ja547c12p3">
<span class="m-text m-primary">Sivirājassa vijite,</span><br />
</p>
<p id="ja547c12p4">
<span class="m-text m-primary">sabbe te lacchasī vare”.</span><br />
</p>
<p id="ja547c13p1">
<span class="m-text m-primary">Idaṁ vatvāna maghavā,</span><br />
</p>
<p id="ja547c13p2">
<span class="m-text m-primary">devarājā sujampati;</span><br />
</p>
<p id="ja547c13p3">
<span class="m-text m-primary">Phussatiyā varaṁ datvā,</span><br />
</p>
<p id="ja547c13p4">
<span class="m-text m-primary">anumodittha vāsavo.</span><br />
</p>
<p id="ja547c14p1">
<span class="m-text m-primary">Dasavarakathā nāma.</span><br />
</p>
<p id="ja547c15p1">
<span class="m-text m-primary">“Parūḷhakacchanakhalomā,</span><br />
</p>
<p id="ja547c15p2">
<span class="m-text m-primary">paṅkadantā rajassirā;</span><br />
</p>
<p id="ja547c15p3">
<span class="m-text m-primary">Paggayha dakkhiṇaṁ bāhuṁ,</span><br />
</p>
<p id="ja547c15p4">
<span class="m-text m-primary">kiṁ maṁ yācanti brāhmaṇā”.</span><br />
</p>
<p id="ja547c16p1">
<span class="m-text m-primary">“Ratanaṁ deva yācāma,</span><br />
</p>
<p id="ja547c16p2">
<span class="m-text m-primary">sivīnaṁ raṭṭhavaḍḍhanaṁ;</span><br />
</p>
<p id="ja547c16p3">
<span class="m-text m-primary">Dadāhi pavaraṁ nāgaṁ,</span><br />
</p>
<p id="ja547c16p4">
<span class="m-text m-primary">īsādantaṁ urūḷhavaṁ”.</span><br />
</p>
<p id="ja547c17p1">
<span class="m-text m-primary">“Dadāmi na vikampāmi,</span><br />
</p>
<p id="ja547c17p2">
<span class="m-text m-primary">yaṁ maṁ yācanti brāhmaṇā;</span><br />
</p>
<p id="ja547c17p3">
<span class="m-text m-primary">Pabhinnaṁ kuñjaraṁ dantiṁ,</span><br />
</p>
<p id="ja547c17p4">
<span class="m-text m-primary">opavayhaṁ gajuttamaṁ”.</span><br />
</p>
<p id="ja547c18p1">
<span class="m-text m-primary">Hatthikkhandhato oruyha,</span><br />
</p>
<p id="ja547c18p2">
<span class="m-text m-primary">rājā cāgādhimānaso;</span><br />
</p>
<p id="ja547c18p3">
<span class="m-text m-primary">Brāhmaṇānaṁ adā dānaṁ,</span><br />
</p>
<p id="ja547c18p4">
<span class="m-text m-primary">sivīnaṁ raṭṭhavaḍḍhano.</span><br />
</p>
<p id="ja547c19p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c19p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c19p3">
<span class="m-text m-primary">Hatthināge padinnamhi,</span><br />
</p>
<p id="ja547c19p4">
<span class="m-text m-primary">medanī sampakampatha.</span><br />
</p>
<p id="ja547c20p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c20p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c20p3">
<span class="m-text m-primary">Hatthināge padinnamhi,</span><br />
</p>
<p id="ja547c20p4">
<span class="m-text m-primary">khubhittha nagaraṁ tadā.</span><br />
</p>
<p id="ja547c21p1">
<span class="m-text m-primary">Samākulaṁ puraṁ āsi,</span><br />
</p>
<p id="ja547c21p2">
<span class="m-text m-primary">ghoso ca vipulo mahā;</span><br />
</p>
<p id="ja547c21p3">
<span class="m-text m-primary">Hatthināge padinnamhi,</span><br />
</p>
<p id="ja547c21p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c22p1">
<span class="m-text m-primary">Uggā ca rājaputtā ca,</span><br />
</p>
<p id="ja547c22p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c22p3">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c22p4">
<span class="m-text m-primary">rathikā pattikārakā.</span><br />
</p>
<p id="ja547c23p1">
<span class="m-text m-primary">Kevalo cāpi nigamo,</span><br />
</p>
<p id="ja547c23p2">
<span class="m-text m-primary">sivayo ca samāgatā;</span><br />
</p>
<p id="ja547c23p3">
<span class="m-text m-primary">Disvā nāgaṁ nīyamānaṁ,</span><br />
</p>
<p id="ja547c23p4">
<span class="m-text m-primary">te rañño paṭivedayuṁ.</span><br />
</p>
<p id="ja547c24p1">
<span class="m-text m-primary">“Vidhamaṁ deva te raṭṭhaṁ,</span><br />
</p>
<p id="ja547c24p2">
<span class="m-text m-primary">putto vessantaro tava;</span><br />
</p>
<p id="ja547c24p3">
<span class="m-text m-primary">Kathaṁ no hatthinaṁ dajjā,</span><br />
</p>
<p id="ja547c24p4">
<span class="m-text m-primary">nāgaṁ raṭṭhassa pūjitaṁ.</span><br />
</p>
<p id="ja547c25p1">
<span class="m-text m-primary">Kathaṁ no kuñjaraṁ dajjā,</span><br />
</p>
<p id="ja547c25p2">
<span class="m-text m-primary">īsādantaṁ urūḷhavaṁ;</span><br />
</p>
<p id="ja547c25p3">
<span class="m-text m-primary">Khettaññuṁ sabbayuddhānaṁ,</span><br />
</p>
<p id="ja547c25p4">
<span class="m-text m-primary">sabbasetaṁ gajuttamaṁ.</span><br />
</p>
<p id="ja547c26p1">
<span class="m-text m-primary">Paṇḍukambalasañchannaṁ,</span><br />
</p>
<p id="ja547c26p2">
<span class="m-text m-primary">pabhinnaṁ sattumaddanaṁ;</span><br />
</p>
<p id="ja547c26p3">
<span class="m-text m-primary">Dantiṁ savāḷabījaniṁ,</span><br />
</p>
<p id="ja547c26p4">
<span class="m-text m-primary">setaṁ kelāsasādisaṁ.</span><br />
</p>
<p id="ja547c27p1">
<span class="m-text m-primary">Sasetacchattaṁ saupādheyyaṁ,</span><br />
</p>
<p id="ja547c27p2">
<span class="m-text m-primary">Sāthabbanaṁ sahatthipaṁ;</span><br />
</p>
<p id="ja547c27p3">
<span class="m-text m-primary">Aggayānaṁ rājavāhiṁ,</span><br />
</p>
<p id="ja547c27p4">
<span class="m-text m-primary">Brāhmaṇānaṁ adā gajaṁ.</span><br />
</p>
<p id="ja547c28p1">
<span class="m-text m-primary">Annaṁ pānañca yo dajjā,</span><br />
</p>
<p id="ja547c28p2">
<span class="m-text m-primary">vatthasenāsanāni ca;</span><br />
</p>
<p id="ja547c28p3">
<span class="m-text m-primary">Etaṁ kho dānaṁ patirūpaṁ,</span><br />
</p>
<p id="ja547c28p4">
<span class="m-text m-primary">etaṁ kho brāhmaṇārahaṁ.</span><br />
</p>
<p id="ja547c29p1">
<span class="m-text m-primary">Ayaṁ te vaṁsarājā no,</span><br />
</p>
<p id="ja547c29p2">
<span class="m-text m-primary">sivīnaṁ raṭṭhavaḍḍhano;</span><br />
</p>
<p id="ja547c29p3">
<span class="m-text m-primary">Kathaṁ vessantaro putto,</span><br />
</p>
<p id="ja547c29p4">
<span class="m-text m-primary">gajaṁ bhājeti sañjaya.</span><br />
</p>
<p id="ja547c30p1">
<span class="m-text m-primary">Sace tvaṁ na karissasi,</span><br />
</p>
<p id="ja547c30p2">
<span class="m-text m-primary">sivīnaṁ vacanaṁ idaṁ;</span><br />
</p>
<p id="ja547c30p3">
<span class="m-text m-primary">Maññe taṁ saha puttena,</span><br />
</p>
<p id="ja547c30p4">
<span class="m-text m-primary">sivī hatthe karissare”.</span><br />
</p>
<p id="ja547c31p1">
<span class="m-text m-primary">“Kāmaṁ janapado māsi,</span><br />
</p>
<p id="ja547c31p2">
<span class="m-text m-primary">raṭṭhañcāpi vinassatu;</span><br />
</p>
<p id="ja547c31p3">
<span class="m-text m-primary">Nāhaṁ sivīnaṁ vacanā,</span><br />
</p>
<p id="ja547c31p4">
<span class="m-text m-primary">rājaputtaṁ adūsakaṁ;</span><br />
</p>
<p id="ja547c31p5">
<span class="m-text m-primary">Pabbājeyyaṁ sakā raṭṭhā,</span><br />
</p>
<p id="ja547c31p6">
<span class="m-text m-primary">putto hi mama oraso.</span><br />
</p>
<p id="ja547c32p1">
<span class="m-text m-primary">Kāmaṁ janapado māsi,</span><br />
</p>
<p id="ja547c32p2">
<span class="m-text m-primary">raṭṭhañcāpi vinassatu;</span><br />
</p>
<p id="ja547c32p3">
<span class="m-text m-primary">Nāhaṁ sivīnaṁ vacanā,</span><br />
</p>
<p id="ja547c32p4">
<span class="m-text m-primary">rājaputtaṁ adūsakaṁ;</span><br />
</p>
<p id="ja547c32p5">
<span class="m-text m-primary">Pabbājeyyaṁ sakā raṭṭhā,</span><br />
</p>
<p id="ja547c32p6">
<span class="m-text m-primary">putto hi mama atrajo.</span><br />
</p>
<p id="ja547c33p1">
<span class="m-text m-primary">Na cāhaṁ tasmiṁ dubbheyyaṁ,</span><br />
</p>
<p id="ja547c33p2">
<span class="m-text m-primary">ariyasīlavato hi so;</span><br />
</p>
<p id="ja547c33p3">
<span class="m-text m-primary">Asilokopi me assa,</span><br />
</p>
<p id="ja547c33p4">
<span class="m-text m-primary">pāpañca pasave bahuṁ;</span><br />
</p>
<p id="ja547c33p5">
<span class="m-text m-primary">Kathaṁ vessantaraṁ puttaṁ,</span><br />
</p>
<p id="ja547c33p6">
<span class="m-text m-primary">satthena ghātayāmase”.</span><br />
</p>
<p id="ja547c34p1">
<span class="m-text m-primary">“Mā naṁ daṇḍena satthena,</span><br />
</p>
<p id="ja547c34p2">
<span class="m-text m-primary">na hi so bandhanāraho;</span><br />
</p>
<p id="ja547c34p3">
<span class="m-text m-primary">Pabbājehi ca naṁ raṭṭhā,</span><br />
</p>
<p id="ja547c34p4">
<span class="m-text m-primary">vaṅke vasatu pabbate”.</span><br />
</p>
<p id="ja547c35p1">
<span class="m-text m-primary">“Eso ce sivīnaṁ chando,</span><br />
</p>
<p id="ja547c35p2">
<span class="m-text m-primary">chandaṁ na panudāmase;</span><br />
</p>
<p id="ja547c35p3">
<span class="m-text m-primary">Imaṁ so vasatu rattiṁ,</span><br />
</p>
<p id="ja547c35p4">
<span class="m-text m-primary">kāme ca paribhuñjatu.</span><br />
</p>
<p id="ja547c36p1">
<span class="m-text m-primary">Tato ratyā vivasāne,</span><br />
</p>
<p id="ja547c36p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c36p3">
<span class="m-text m-primary">Samaggā sivayo hutvā,</span><br />
</p>
<p id="ja547c36p4">
<span class="m-text m-primary">raṭṭhā pabbājayantu naṁ.</span><br />
</p>
<p id="ja547c37p1">
<span class="m-text m-primary">Uṭṭhehi katte taramāno,</span><br />
</p>
<p id="ja547c37p2">
<span class="m-text m-primary">gantvā vessantaraṁ vada;</span><br />
</p>
<p id="ja547c37p3">
<span class="m-text m-primary">‘Sivayo deva te kuddhā,</span><br />
</p>
<p id="ja547c37p4">
<span class="m-text m-primary">negamā ca samāgatā.</span><br />
</p>
<p id="ja547c38p1">
<span class="m-text m-primary">Uggā ca rājaputtā ca,</span><br />
</p>
<p id="ja547c38p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c38p3">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c38p4">
<span class="m-text m-primary">rathikā pattikārakā;</span><br />
</p>
<p id="ja547c38p5">
<span class="m-text m-primary">Kevalo cāpi nigamo,</span><br />
</p>
<p id="ja547c38p6">
<span class="m-text m-primary">sivayo ca samāgatā.</span><br />
</p>
<p id="ja547c39p1">
<span class="m-text m-primary">Asmā ratyā vivasāne,</span><br />
</p>
<p id="ja547c39p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c39p3">
<span class="m-text m-primary">Samaggā sivayo hutvā,</span><br />
</p>
<p id="ja547c39p4">
<span class="m-text m-primary">raṭṭhā pabbājayanti taṁ’”.</span><br />
</p>
<p id="ja547c40p1">
<span class="m-text m-primary">Sa kattā taramānova,</span><br />
</p>
<p id="ja547c40p2">
<span class="m-text m-primary">sivirājena pesito;</span><br />
</p>
<p id="ja547c40p3">
<span class="m-text m-primary">Āmuttahatthābharaṇo,</span><br />
</p>
<p id="ja547c40p4">
<span class="m-text m-primary">suvattho candanabhūsito.</span><br />
</p>
<p id="ja547c41p1">
<span class="m-text m-primary">Sīsaṁ nhāto udake so,</span><br />
</p>
<p id="ja547c41p2">
<span class="m-text m-primary">āmuttamaṇikuṇḍalo;</span><br />
</p>
<p id="ja547c41p3">
<span class="m-text m-primary">Upāgami puraṁ rammaṁ,</span><br />
</p>
<p id="ja547c41p4">
<span class="m-text m-primary">vessantaranivesanaṁ.</span><br />
</p>
<p id="ja547c42p1">
<span class="m-text m-primary">Tatthaddasa kumāraṁ so,</span><br />
</p>
<p id="ja547c42p2">
<span class="m-text m-primary">ramamānaṁ sake pure;</span><br />
</p>
<p id="ja547c42p3">
<span class="m-text m-primary">Parikiṇṇaṁ amaccehi,</span><br />
</p>
<p id="ja547c42p4">
<span class="m-text m-primary">tidasānaṁva vāsavaṁ.</span><br />
</p>
<p id="ja547c43p1">
<span class="m-text m-primary">So tattha gantvā taramāno,</span><br />
</p>
<p id="ja547c43p2">
<span class="m-text m-primary">kattā vessantaraṁbravi;</span><br />
</p>
<p id="ja547c43p3">
<span class="m-text m-primary">“Dukkhaṁ te vedayissāmi,</span><br />
</p>
<p id="ja547c43p4">
<span class="m-text m-primary">mā me kujjhi rathesabha”.</span><br />
</p>
<p id="ja547c44p1">
<span class="m-text m-primary">Vanditvā rodamāno so,</span><br />
</p>
<p id="ja547c44p2">
<span class="m-text m-primary">kattā rājānamabravi;</span><br />
</p>
<p id="ja547c44p3">
<span class="m-text m-primary">“Bhattā mesi mahārāja,</span><br />
</p>
<p id="ja547c44p4">
<span class="m-text m-primary">sabbakāmarasāharo.</span><br />
</p>
<p id="ja547c45p1">
<span class="m-text m-primary">Dukkhaṁ te vedayissāmi,</span><br />
</p>
<p id="ja547c45p2">
<span class="m-text m-primary">tattha assāsayantu maṁ;</span><br />
</p>
<p id="ja547c45p3">
<span class="m-text m-primary">Sivayo deva te kuddhā,</span><br />
</p>
<p id="ja547c45p4">
<span class="m-text m-primary">negamā ca samāgatā.</span><br />
</p>
<p id="ja547c46p1">
<span class="m-text m-primary">Uggā ca rājaputtā ca,</span><br />
</p>
<p id="ja547c46p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c46p3">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c46p4">
<span class="m-text m-primary">rathikā pattikārakā;</span><br />
</p>
<p id="ja547c46p5">
<span class="m-text m-primary">Kevalo cāpi nigamo,</span><br />
</p>
<p id="ja547c46p6">
<span class="m-text m-primary">sivayo ca samāgatā.</span><br />
</p>
<p id="ja547c47p1">
<span class="m-text m-primary">Asmā ratyā vivasāne,</span><br />
</p>
<p id="ja547c47p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c47p3">
<span class="m-text m-primary">Samaggā sivayo hutvā,</span><br />
</p>
<p id="ja547c47p4">
<span class="m-text m-primary">raṭṭhā pabbājayanti taṁ”.</span><br />
</p>
<p id="ja547c48p1">
<span class="m-text m-primary">“Kismiṁ me sivayo kuddhā,</span><br />
</p>
<p id="ja547c48p2">
<span class="m-text m-primary">nāhaṁ passāmi dukkaṭaṁ;</span><br />
</p>
<p id="ja547c48p3">
<span class="m-text m-primary">Taṁ me katte viyācikkha,</span><br />
</p>
<p id="ja547c48p4">
<span class="m-text m-primary">kasmā pabbājayanti maṁ”.</span><br />
</p>
<p id="ja547c49p1">
<span class="m-text m-primary">“Uggā ca rājaputtā ca,</span><br />
</p>
<p id="ja547c49p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c49p3">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c49p4">
<span class="m-text m-primary">rathikā pattikārakā;</span><br />
</p>
<p id="ja547c49p5">
<span class="m-text m-primary">Nāgadānena khiyyanti,</span><br />
</p>
<p id="ja547c49p6">
<span class="m-text m-primary">tasmā pabbājayanti taṁ”.</span><br />
</p>
<p id="ja547c50p1">
<span class="m-text m-primary">“Hadayaṁ cakkhumpahaṁ dajjaṁ,</span><br />
</p>
<p id="ja547c50p2">
<span class="m-text m-primary">Kiṁ me bāhirakaṁ dhanaṁ;</span><br />
</p>
<p id="ja547c50p3">
<span class="m-text m-primary">Hiraññaṁ vā suvaṇṇaṁ vā,</span><br />
</p>
<p id="ja547c50p4">
<span class="m-text m-primary">Muttā veḷuriyā maṇi.</span><br />
</p>
<p id="ja547c51p1">
<span class="m-text m-primary">Dakkhiṇaṁ vāpahaṁ bāhuṁ,</span><br />
</p>
<p id="ja547c51p2">
<span class="m-text m-primary">disvā yācakamāgate;</span><br />
</p>
<p id="ja547c51p3">
<span class="m-text m-primary">Dadeyyaṁ na vikampeyyaṁ,</span><br />
</p>
<p id="ja547c51p4">
<span class="m-text m-primary">dāne me ramate mano.</span><br />
</p>
<p id="ja547c52p1">
<span class="m-text m-primary">Kāmaṁ maṁ sivayo sabbe,</span><br />
</p>
<p id="ja547c52p2">
<span class="m-text m-primary">pabbājentu hanantu vā;</span><br />
</p>
<p id="ja547c52p3">
<span class="m-text m-primary">Neva dānā viramissaṁ,</span><br />
</p>
<p id="ja547c52p4">
<span class="m-text m-primary">kāmaṁ chindantu sattadhā”.</span><br />
</p>
<p id="ja547c53p1">
<span class="m-text m-primary">Evaṁ taṁ sivayo āhu,</span><br />
</p>
<p id="ja547c53p2">
<span class="m-text m-primary">negamā ca samāgatā;</span><br />
</p>
<p id="ja547c53p3">
<span class="m-text m-primary">“Kontimārāya tīrena,</span><br />
</p>
<p id="ja547c53p4">
<span class="m-text m-primary">girimārañjaraṁ pati;</span><br />
</p>
<p id="ja547c53p5">
<span class="m-text m-primary">Yena pabbājitā yanti,</span><br />
</p>
<p id="ja547c53p6">
<span class="m-text m-primary">tena gacchatu subbato”.</span><br />
</p>
<p id="ja547c54p1">
<span class="m-text m-primary">“Sohaṁ tena gamissāmi,</span><br />
</p>
<p id="ja547c54p2">
<span class="m-text m-primary">yena gacchanti dūsakā;</span><br />
</p>
<p id="ja547c54p3">
<span class="m-text m-primary">Rattindivaṁ me khamatha,</span><br />
</p>
<p id="ja547c54p4">
<span class="m-text m-primary">yāva dānaṁ dadāmahaṁ”.</span><br />
</p>
<p id="ja547c55p1">
<span class="m-text m-primary">Āmantayittha rājā naṁ,</span><br />
</p>
<p id="ja547c55p2">
<span class="m-text m-primary">maddiṁ sabbaṅgasobhanaṁ;</span><br />
</p>
<p id="ja547c55p3">
<span class="m-text m-primary">“Yaṁ te kiñci mayā dinnaṁ,</span><br />
</p>
<p id="ja547c55p4">
<span class="m-text m-primary">dhanaṁ dhaññañca vijjati.</span><br />
</p>
<p id="ja547c56p1">
<span class="m-text m-primary">Hiraññaṁ vā suvaṇṇaṁ vā,</span><br />
</p>
<p id="ja547c56p2">
<span class="m-text m-primary">muttā veḷuriyā bahū;</span><br />
</p>
<p id="ja547c56p3">
<span class="m-text m-primary">Sabbaṁ taṁ nidaheyyāsi,</span><br />
</p>
<p id="ja547c56p4">
<span class="m-text m-primary">yañca te pettikaṁ dhanaṁ”.</span><br />
</p>
<p id="ja547c57p1">
<span class="m-text m-primary">Tamabravi rājaputtī,</span><br />
</p>
<p id="ja547c57p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c57p3">
<span class="m-text m-primary">“Kuhiṁ deva nidahāmi,</span><br />
</p>
<p id="ja547c57p4">
<span class="m-text m-primary">taṁ me akkhāhi pucchito”.</span><br />
</p>
<p id="ja547c58p1">
<span class="m-text m-primary">“Sīlavantesu dajjāsi,</span><br />
</p>
<p id="ja547c58p2">
<span class="m-text m-primary">dānaṁ maddi yathārahaṁ;</span><br />
</p>
<p id="ja547c58p3">
<span class="m-text m-primary">Na hi dānā paraṁ atthi,</span><br />
</p>
<p id="ja547c58p4">
<span class="m-text m-primary">patiṭṭhā sabbapāṇinaṁ.</span><br />
</p>
<p id="ja547c59p1">
<span class="m-text m-primary">Puttesu maddi dayesi,</span><br />
</p>
<p id="ja547c59p2">
<span class="m-text m-primary">sassuyā sasuramhi ca;</span><br />
</p>
<p id="ja547c59p3">
<span class="m-text m-primary">Yo ca taṁ bhattā maññeyya,</span><br />
</p>
<p id="ja547c59p4">
<span class="m-text m-primary">sakkaccaṁ taṁ upaṭṭhahe.</span><br />
</p>
<p id="ja547c60p1">
<span class="m-text m-primary">No ce taṁ bhattā maññeyya,</span><br />
</p>
<p id="ja547c60p2">
<span class="m-text m-primary">mayā vippavasena te;</span><br />
</p>
<p id="ja547c60p3">
<span class="m-text m-primary">Aññaṁ bhattāraṁ pariyesa,</span><br />
</p>
<p id="ja547c60p4">
<span class="m-text m-primary">mā kisittho mayā vinā.</span><br />
</p>
<p id="ja547c61p1">
<span class="m-text m-primary">Ahañhi vanaṁ gacchāmi,</span><br />
</p>
<p id="ja547c61p2">
<span class="m-text m-primary">ghoraṁ vāḷamigāyutaṁ;</span><br />
</p>
<p id="ja547c61p3">
<span class="m-text m-primary">Saṁsayo jīvitaṁ mayhaṁ,</span><br />
</p>
<p id="ja547c61p4">
<span class="m-text m-primary">ekakassa brahāvane”.</span><br />
</p>
<p id="ja547c62p1">
<span class="m-text m-primary">Tamabravi rājaputtī,</span><br />
</p>
<p id="ja547c62p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c62p3">
<span class="m-text m-primary">“Abhumme kathaṁ nu bhaṇasi,</span><br />
</p>
<p id="ja547c62p4">
<span class="m-text m-primary">pāpakaṁ vata bhāsasi.</span><br />
</p>
<p id="ja547c63p1">
<span class="m-text m-primary">Nesa dhammo mahārāja,</span><br />
</p>
<p id="ja547c63p2">
<span class="m-text m-primary">yaṁ tvaṁ gaccheyya ekako;</span><br />
</p>
<p id="ja547c63p3">
<span class="m-text m-primary">Ahampi tena gacchāmi,</span><br />
</p>
<p id="ja547c63p4">
<span class="m-text m-primary">yena gacchasi khattiya.</span><br />
</p>
<p id="ja547c64p1">
<span class="m-text m-primary">Maraṇaṁ vā tayā saddhiṁ,</span><br />
</p>
<p id="ja547c64p2">
<span class="m-text m-primary">jīvitaṁ vā tayā vinā;</span><br />
</p>
<p id="ja547c64p3">
<span class="m-text m-primary">Tadeva maraṇaṁ seyyo,</span><br />
</p>
<p id="ja547c64p4">
<span class="m-text m-primary">yañce jīve tayā vinā.</span><br />
</p>
<p id="ja547c65p1">
<span class="m-text m-primary">Aggiṁ ujjālayitvāna,</span><br />
</p>
<p id="ja547c65p2">
<span class="m-text m-primary">ekajālasamāhitaṁ;</span><br />
</p>
<p id="ja547c65p3">
<span class="m-text m-primary">Tattha me maraṇaṁ seyyo,</span><br />
</p>
<p id="ja547c65p4">
<span class="m-text m-primary">yañce jīve tayā vinā.</span><br />
</p>
<p id="ja547c66p1">
<span class="m-text m-primary">Yathā āraññakaṁ nāgaṁ,</span><br />
</p>
<p id="ja547c66p2">
<span class="m-text m-primary">dantiṁ anveti hatthinī;</span><br />
</p>
<p id="ja547c66p3">
<span class="m-text m-primary">Jessantaṁ giriduggesu,</span><br />
</p>
<p id="ja547c66p4">
<span class="m-text m-primary">samesu visamesu ca.</span><br />
</p>
<p id="ja547c67p1">
<span class="m-text m-primary">Evaṁ taṁ anugacchāmi,</span><br />
</p>
<p id="ja547c67p2">
<span class="m-text m-primary">putte ādāya pacchato;</span><br />
</p>
<p id="ja547c67p3">
<span class="m-text m-primary">Subharā te bhavissāmi,</span><br />
</p>
<p id="ja547c67p4">
<span class="m-text m-primary">na te hessāmi dubbharā.</span><br />
</p>
<p id="ja547c68p1">
<span class="m-text m-primary">Ime kumāre passanto,</span><br />
</p>
<p id="ja547c68p2">
<span class="m-text m-primary">mañjuke piyabhāṇine;</span><br />
</p>
<p id="ja547c68p3">
<span class="m-text m-primary">Āsīne vanagumbasmiṁ,</span><br />
</p>
<p id="ja547c68p4">
<span class="m-text m-primary">na rajjassa sarissasi.</span><br />
</p>
<p id="ja547c69p1">
<span class="m-text m-primary">Ime kumāre passanto,</span><br />
</p>
<p id="ja547c69p2">
<span class="m-text m-primary">mañjuke piyabhāṇine;</span><br />
</p>
<p id="ja547c69p3">
<span class="m-text m-primary">Kīḷante vanagumbasmiṁ,</span><br />
</p>
<p id="ja547c69p4">
<span class="m-text m-primary">na rajjassa sarissasi.</span><br />
</p>
<p id="ja547c70p1">
<span class="m-text m-primary">Ime kumāre passanto,</span><br />
</p>
<p id="ja547c70p2">
<span class="m-text m-primary">mañjuke piyabhāṇine;</span><br />
</p>
<p id="ja547c70p3">
<span class="m-text m-primary">Assame ramaṇīyamhi,</span><br />
</p>
<p id="ja547c70p4">
<span class="m-text m-primary">na rajjassa sarissasi.</span><br />
</p>
<p id="ja547c71p1">
<span class="m-text m-primary">Ime kumāre passanto,</span><br />
</p>
<p id="ja547c71p2">
<span class="m-text m-primary">mañjuke piyabhāṇine;</span><br />
</p>
<p id="ja547c71p3">
<span class="m-text m-primary">Kīḷante assame ramme,</span><br />
</p>
<p id="ja547c71p4">
<span class="m-text m-primary">na rajjassa sarissasi.</span><br />
</p>
<p id="ja547c72p1">
<span class="m-text m-primary">Ime kumāre passanto,</span><br />
</p>
<p id="ja547c72p2">
<span class="m-text m-primary">māladhārī alaṅkate;</span><br />
</p>
<p id="ja547c72p3">
<span class="m-text m-primary">Assame ramaṇīyamhi,</span><br />
</p>
<p id="ja547c72p4">
<span class="m-text m-primary">na rajjassa sarissasi.</span><br />
</p>
<p id="ja547c73p1">
<span class="m-text m-primary">Ime kumāre passanto,</span><br />
</p>
<p id="ja547c73p2">
<span class="m-text m-primary">māladhārī alaṅkate;</span><br />
</p>
<p id="ja547c73p3">
<span class="m-text m-primary">Kīḷante assame ramme,</span><br />
</p>
<p id="ja547c73p4">
<span class="m-text m-primary">na rajjassa sarissasi.</span><br />
</p>
<p id="ja547c74p1">
<span class="m-text m-primary">Yadā dakkhisi naccante,</span><br />
</p>
<p id="ja547c74p2">
<span class="m-text m-primary">kumāre māladhārine;</span><br />
</p>
<p id="ja547c74p3">
<span class="m-text m-primary">Assame ramaṇīyamhi,</span><br />
</p>
<p id="ja547c74p4">
<span class="m-text m-primary">na rajjassa sarissasi.</span><br />
</p>
<p id="ja547c75p1">
<span class="m-text m-primary">Yadā dakkhisi naccante,</span><br />
</p>
<p id="ja547c75p2">
<span class="m-text m-primary">kumāre māladhārine;</span><br />
</p>
<p id="ja547c75p3">
<span class="m-text m-primary">Kīḷante assame ramme,</span><br />
</p>
<p id="ja547c75p4">
<span class="m-text m-primary">na rajjassa sarissasi.</span><br />
</p>
<p id="ja547c76p1">
<span class="m-text m-primary">Yadā dakkhisi mātaṅgaṁ,</span><br />
</p>
<p id="ja547c76p2">
<span class="m-text m-primary">kuñjaraṁ saṭṭhihāyanaṁ;</span><br />
</p>
<p id="ja547c76p3">
<span class="m-text m-primary">Ekaṁ araññe carantaṁ,</span><br />
</p>
<p id="ja547c76p4">
<span class="m-text m-primary">na rajjassa sarissasi.</span><br />
</p>
<p id="ja547c77p1">
<span class="m-text m-primary">Yadā dakkhisi mātaṅgaṁ,</span><br />
</p>
<p id="ja547c77p2">
<span class="m-text m-primary">kuñjaraṁ saṭṭhihāyanaṁ;</span><br />
</p>
<p id="ja547c77p3">
<span class="m-text m-primary">Sāyaṁ pāto vicarantaṁ,</span><br />
</p>
<p id="ja547c77p4">
<span class="m-text m-primary">na rajjassa sarissasi.</span><br />
</p>
<p id="ja547c78p1">
<span class="m-text m-primary">Yadā kareṇusaṅghassa,</span><br />
</p>
<p id="ja547c78p2">
<span class="m-text m-primary">yūthassa purato vajaṁ;</span><br />
</p>
<p id="ja547c78p3">
<span class="m-text m-primary">Koñcaṁ kāhati mātaṅgo,</span><br />
</p>
<p id="ja547c78p4">
<span class="m-text m-primary">kuñjaro saṭṭhihāyano;</span><br />
</p>
<p id="ja547c78p5">
<span class="m-text m-primary">Tassa taṁ nadato sutvā,</span><br />
</p>
<p id="ja547c78p6">
<span class="m-text m-primary">na rajjassa sarissasi.</span><br />
</p>
<p id="ja547c79p1">
<span class="m-text m-primary">Dubhato vanavikāse,</span><br />
</p>
<p id="ja547c79p2">
<span class="m-text m-primary">yadā dakkhisi kāmado;</span><br />
</p>
<p id="ja547c79p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c79p4">
<span class="m-text m-primary">na rajjassa sarissasi.</span><br />
</p>
<p id="ja547c80p1">
<span class="m-text m-primary">Migaṁ disvāna sāyanhaṁ,</span><br />
</p>
<p id="ja547c80p2">
<span class="m-text m-primary">pañcamālinamāgataṁ;</span><br />
</p>
<p id="ja547c80p3">
<span class="m-text m-primary">Kimpurise ca naccante,</span><br />
</p>
<p id="ja547c80p4">
<span class="m-text m-primary">na rajjassa sarissasi.</span><br />
</p>
<p id="ja547c81p1">
<span class="m-text m-primary">Yadā sossasi nigghosaṁ,</span><br />
</p>
<p id="ja547c81p2">
<span class="m-text m-primary">sandamānāya sindhuyā;</span><br />
</p>
<p id="ja547c81p3">
<span class="m-text m-primary">Gītaṁ kimpurisānañca,</span><br />
</p>
<p id="ja547c81p4">
<span class="m-text m-primary">na rajjassa sarissasi.</span><br />
</p>
<p id="ja547c82p1">
<span class="m-text m-primary">Yadā sossasi nigghosaṁ,</span><br />
</p>
<p id="ja547c82p2">
<span class="m-text m-primary">girigabbharacārino;</span><br />
</p>
<p id="ja547c82p3">
<span class="m-text m-primary">Vassamānassulūkassa,</span><br />
</p>
<p id="ja547c82p4">
<span class="m-text m-primary">na rajjassa sarissasi.</span><br />
</p>
<p id="ja547c83p1">
<span class="m-text m-primary">Yadā sīhassa byagghassa,</span><br />
</p>
<p id="ja547c83p2">
<span class="m-text m-primary">khaggassa gavayassa ca;</span><br />
</p>
<p id="ja547c83p3">
<span class="m-text m-primary">Vane sossasi vāḷānaṁ,</span><br />
</p>
<p id="ja547c83p4">
<span class="m-text m-primary">na rajjassa sarissasi.</span><br />
</p>
<p id="ja547c84p1">
<span class="m-text m-primary">Yadā morīhi parikiṇṇaṁ,</span><br />
</p>
<p id="ja547c84p2">
<span class="m-text m-primary">barihīnaṁ matthakāsinaṁ;</span><br />
</p>
<p id="ja547c84p3">
<span class="m-text m-primary">Moraṁ dakkhisi naccantaṁ,</span><br />
</p>
<p id="ja547c84p4">
<span class="m-text m-primary">na rajjassa sarissasi.</span><br />
</p>
<p id="ja547c85p1">
<span class="m-text m-primary">Yadā morīhi parikiṇṇaṁ,</span><br />
</p>
<p id="ja547c85p2">
<span class="m-text m-primary">aṇḍajaṁ citrapakkhinaṁ;</span><br />
</p>
<p id="ja547c85p3">
<span class="m-text m-primary">Moraṁ dakkhisi naccantaṁ,</span><br />
</p>
<p id="ja547c85p4">
<span class="m-text m-primary">na rajjassa sarissasi.</span><br />
</p>
<p id="ja547c86p1">
<span class="m-text m-primary">Yadā morīhi parikiṇṇaṁ,</span><br />
</p>
<p id="ja547c86p2">
<span class="m-text m-primary">nīlagīvaṁ sikhaṇḍinaṁ;</span><br />
</p>
<p id="ja547c86p3">
<span class="m-text m-primary">Moraṁ dakkhisi naccantaṁ,</span><br />
</p>
<p id="ja547c86p4">
<span class="m-text m-primary">na rajjassa sarissasi.</span><br />
</p>
<p id="ja547c87p1">
<span class="m-text m-primary">Yadā dakkhisi hemante,</span><br />
</p>
<p id="ja547c87p2">
<span class="m-text m-primary">pupphite dharaṇīruhe;</span><br />
</p>
<p id="ja547c87p3">
<span class="m-text m-primary">Surabhiṁ sampavāyante,</span><br />
</p>
<p id="ja547c87p4">
<span class="m-text m-primary">na rajjassa sarissasi.</span><br />
</p>
<p id="ja547c88p1">
<span class="m-text m-primary">Yadā hemantike māse,</span><br />
</p>
<p id="ja547c88p2">
<span class="m-text m-primary">haritaṁ dakkhisi medaniṁ;</span><br />
</p>
<p id="ja547c88p3">
<span class="m-text m-primary">Indagopakasañchannaṁ,</span><br />
</p>
<p id="ja547c88p4">
<span class="m-text m-primary">na rajjassa sarissasi.</span><br />
</p>
<p id="ja547c89p1">
<span class="m-text m-primary">Yadā dakkhisi hemante,</span><br />
</p>
<p id="ja547c89p2">
<span class="m-text m-primary">pupphite dharaṇīruhe;</span><br />
</p>
<p id="ja547c89p3">
<span class="m-text m-primary">Kuṭajaṁ bimbajālañca,</span><br />
</p>
<p id="ja547c89p4">
<span class="m-text m-primary">pupphitaṁ loddapadmakaṁ;</span><br />
</p>
<p id="ja547c89p5">
<span class="m-text m-primary">Surabhiṁ sampavāyante,</span><br />
</p>
<p id="ja547c89p6">
<span class="m-text m-primary">na rajjassa sarissasi.</span><br />
</p>
<p id="ja547c90p1">
<span class="m-text m-primary">Yadā hemantike māse,</span><br />
</p>
<p id="ja547c90p2">
<span class="m-text m-primary">vanaṁ dakkhisi pupphitaṁ;</span><br />
</p>
<p id="ja547c90p3">
<span class="m-text m-primary">Opupphāni ca padmāni,</span><br />
</p>
<p id="ja547c90p4">
<span class="m-text m-primary">na rajjassa sarissasi”.</span><br />
</p>
<p id="ja547c91p1">
<span class="m-text m-primary">Hemavantaṁ nāma.</span><br />
</p>
<p id="ja547c92p0">
<span class="m-text m-primary">3. Dānakaṇḍa</span><br />
</p>
<p id="ja547c92p1">
<span class="m-text m-primary">Tesaṁ lālappitaṁ sutvā,</span><br />
</p>
<p id="ja547c92p2">
<span class="m-text m-primary">puttassa suṇisāya ca;</span><br />
</p>
<p id="ja547c92p3">
<span class="m-text m-primary">Kalunaṁ paridevesi,</span><br />
</p>
<p id="ja547c92p4">
<span class="m-text m-primary">rājaputtī yasassinī.</span><br />
</p>
<p id="ja547c93p1">
<span class="m-text m-primary">“Seyyo visaṁ me khāyitaṁ,</span><br />
</p>
<p id="ja547c93p2">
<span class="m-text m-primary">papātā papateyyahaṁ;</span><br />
</p>
<p id="ja547c93p3">
<span class="m-text m-primary">Rajjuyā bajjha miyyāhaṁ,</span><br />
</p>
<p id="ja547c93p4">
<span class="m-text m-primary">kasmā vessantaraṁ puttaṁ;</span><br />
</p>
<p id="ja547c93p5">
<span class="m-text m-primary">Pabbājenti adūsakaṁ.</span><br />
</p>
<p id="ja547c94p1">
<span class="m-text m-primary">Ajjhāyakaṁ dānapatiṁ,</span><br />
</p>
<p id="ja547c94p2">
<span class="m-text m-primary">yācayogaṁ amacchariṁ;</span><br />
</p>
<p id="ja547c94p3">
<span class="m-text m-primary">Pūjitaṁ paṭirājūhi,</span><br />
</p>
<p id="ja547c94p4">
<span class="m-text m-primary">kittimantaṁ yasassinaṁ;</span><br />
</p>
<p id="ja547c94p5">
<span class="m-text m-primary">Kasmā vessantaraṁ puttaṁ,</span><br />
</p>
<p id="ja547c94p6">
<span class="m-text m-primary">pabbājenti adūsakaṁ.</span><br />
</p>
<p id="ja547c95p1">
<span class="m-text m-primary">Mātāpettibharaṁ jantuṁ,</span><br />
</p>
<p id="ja547c95p2">
<span class="m-text m-primary">kule jeṭṭhāpacāyikaṁ;</span><br />
</p>
<p id="ja547c95p3">
<span class="m-text m-primary">Kasmā vessantaraṁ puttaṁ,</span><br />
</p>
<p id="ja547c95p4">
<span class="m-text m-primary">pabbājenti adūsakaṁ.</span><br />
</p>
<p id="ja547c96p1">
<span class="m-text m-primary">Rañño hitaṁ devihitaṁ,</span><br />
</p>
<p id="ja547c96p2">
<span class="m-text m-primary">ñātīnaṁ sakhinaṁ hitaṁ;</span><br />
</p>
<p id="ja547c96p3">
<span class="m-text m-primary">Hitaṁ sabbassa raṭṭhassa,</span><br />
</p>
<p id="ja547c96p4">
<span class="m-text m-primary">kasmā vessantaraṁ puttaṁ;</span><br />
</p>
<p id="ja547c96p5">
<span class="m-text m-primary">Pabbājenti adūsakaṁ.</span><br />
</p>
<p id="ja547c97p1">
<span class="m-text m-primary">Madhūniva palātāni,</span><br />
</p>
<p id="ja547c97p2">
<span class="m-text m-primary">ambāva patitā chamā;</span><br />
</p>
<p id="ja547c97p3">
<span class="m-text m-primary">Evaṁ hessati te raṭṭhaṁ,</span><br />
</p>
<p id="ja547c97p4">
<span class="m-text m-primary">pabbājenti adūsakaṁ.</span><br />
</p>
<p id="ja547c98p1">
<span class="m-text m-primary">Haṁso nikhīṇapattova,</span><br />
</p>
<p id="ja547c98p2">
<span class="m-text m-primary">pallalasmiṁ anūdake;</span><br />
</p>
<p id="ja547c98p3">
<span class="m-text m-primary">Apaviddho amaccehi,</span><br />
</p>
<p id="ja547c98p4">
<span class="m-text m-primary">eko rājā vihiyyasi.</span><br />
</p>
<p id="ja547c99p1">
<span class="m-text m-primary">Taṁ taṁ brūmi mahārāja,</span><br />
</p>
<p id="ja547c99p2">
<span class="m-text m-primary">attho te mā upaccagā;</span><br />
</p>
<p id="ja547c99p3">
<span class="m-text m-primary">Mā naṁ sivīnaṁ vacanā,</span><br />
</p>
<p id="ja547c99p4">
<span class="m-text m-primary">pabbājesi adūsakaṁ”.</span><br />
</p>
<p id="ja547c100p1">
<span class="m-text m-primary">“Dhammassāpacitiṁ kummi,</span><br />
</p>
<p id="ja547c100p2">
<span class="m-text m-primary">sivīnaṁ vinayaṁ dhajaṁ;</span><br />
</p>
<p id="ja547c100p3">
<span class="m-text m-primary">Pabbājemi sakaṁ puttaṁ,</span><br />
</p>
<p id="ja547c100p4">
<span class="m-text m-primary">pāṇā piyataro hi me”.</span><br />
</p>
<p id="ja547c101p1">
<span class="m-text m-primary">“Yassa pubbe dhajaggāni,</span><br />
</p>
<p id="ja547c101p2">
<span class="m-text m-primary">kaṇikārāva pupphitā;</span><br />
</p>
<p id="ja547c101p3">
<span class="m-text m-primary">Yāyantamanuyāyanti,</span><br />
</p>
<p id="ja547c101p4">
<span class="m-text m-primary">svajjekova gamissati.</span><br />
</p>
<p id="ja547c102p1">
<span class="m-text m-primary">Yassa pubbe dhajaggāni,</span><br />
</p>
<p id="ja547c102p2">
<span class="m-text m-primary">kaṇikāravanāniva;</span><br />
</p>
<p id="ja547c102p3">
<span class="m-text m-primary">Yāyantamanuyāyanti,</span><br />
</p>
<p id="ja547c102p4">
<span class="m-text m-primary">svajjekova gamissati.</span><br />
</p>
<p id="ja547c103p1">
<span class="m-text m-primary">Yassa pubbe anīkāni,</span><br />
</p>
<p id="ja547c103p2">
<span class="m-text m-primary">kaṇikārāva pupphitā;</span><br />
</p>
<p id="ja547c103p3">
<span class="m-text m-primary">Yāyantamanuyāyanti,</span><br />
</p>
<p id="ja547c103p4">
<span class="m-text m-primary">svajjekova gamissati.</span><br />
</p>
<p id="ja547c104p1">
<span class="m-text m-primary">Yassa pubbe anīkāni,</span><br />
</p>
<p id="ja547c104p2">
<span class="m-text m-primary">kaṇikāravanāniva;</span><br />
</p>
<p id="ja547c104p3">
<span class="m-text m-primary">Yāyantamanuyāyanti,</span><br />
</p>
<p id="ja547c104p4">
<span class="m-text m-primary">svajjekova gamissati.</span><br />
</p>
<p id="ja547c105p1">
<span class="m-text m-primary">Indagopakavaṇṇābhā,</span><br />
</p>
<p id="ja547c105p2">
<span class="m-text m-primary">gandhārā paṇḍukambalā;</span><br />
</p>
<p id="ja547c105p3">
<span class="m-text m-primary">Yāyantamanuyāyanti,</span><br />
</p>
<p id="ja547c105p4">
<span class="m-text m-primary">svajjekova gamissati.</span><br />
</p>
<p id="ja547c106p1">
<span class="m-text m-primary">Yo pubbe hatthinā yāti,</span><br />
</p>
<p id="ja547c106p2">
<span class="m-text m-primary">sivikāya rathena ca;</span><br />
</p>
<p id="ja547c106p3">
<span class="m-text m-primary">Svajja vessantaro rājā,</span><br />
</p>
<p id="ja547c106p4">
<span class="m-text m-primary">kathaṁ gacchati pattiko.</span><br />
</p>
<p id="ja547c107p1">
<span class="m-text m-primary">Kathaṁ candanalittaṅgo,</span><br />
</p>
<p id="ja547c107p2">
<span class="m-text m-primary">naccagītappabodhano;</span><br />
</p>
<p id="ja547c107p3">
<span class="m-text m-primary">Khurājinaṁ pharasuñca,</span><br />
</p>
<p id="ja547c107p4">
<span class="m-text m-primary">khārikājañca hāhiti.</span><br />
</p>
<p id="ja547c108p1">
<span class="m-text m-primary">Kasmā nābhiharissanti,</span><br />
</p>
<p id="ja547c108p2">
<span class="m-text m-primary">kāsāvā ajināni ca;</span><br />
</p>
<p id="ja547c108p3">
<span class="m-text m-primary">Pavisantaṁ brahāraññaṁ,</span><br />
</p>
<p id="ja547c108p4">
<span class="m-text m-primary">kasmā cīraṁ na bajjhare.</span><br />
</p>
<p id="ja547c109p1">
<span class="m-text m-primary">Kathaṁ nu cīraṁ dhārenti,</span><br />
</p>
<p id="ja547c109p2">
<span class="m-text m-primary">rājapabbajitā janā;</span><br />
</p>
<p id="ja547c109p3">
<span class="m-text m-primary">Kathaṁ kusamayaṁ cīraṁ,</span><br />
</p>
<p id="ja547c109p4">
<span class="m-text m-primary">maddī paridahissati.</span><br />
</p>
<p id="ja547c110p1">
<span class="m-text m-primary">Kāsiyāni ca dhāretvā,</span><br />
</p>
<p id="ja547c110p2">
<span class="m-text m-primary">khomakoṭumbarāni ca;</span><br />
</p>
<p id="ja547c110p3">
<span class="m-text m-primary">Kusacīrāni dhārentī,</span><br />
</p>
<p id="ja547c110p4">
<span class="m-text m-primary">kathaṁ maddī karissati.</span><br />
</p>
<p id="ja547c111p1">
<span class="m-text m-primary">Vayhāhi pariyāyitvā,</span><br />
</p>
<p id="ja547c111p2">
<span class="m-text m-primary">sivikāya rathena ca;</span><br />
</p>
<p id="ja547c111p3">
<span class="m-text m-primary">Sā kathajja anujjhaṅgī,</span><br />
</p>
<p id="ja547c111p4">
<span class="m-text m-primary">pathaṁ gacchati pattikā.</span><br />
</p>
<p id="ja547c112p1">
<span class="m-text m-primary">Yassā mudutalā hatthā,</span><br />
</p>
<p id="ja547c112p2">
<span class="m-text m-primary">caraṇā ca sukhedhitā;</span><br />
</p>
<p id="ja547c112p3">
<span class="m-text m-primary">Sā kathajja anujjhaṅgī,</span><br />
</p>
<p id="ja547c112p4">
<span class="m-text m-primary">pathaṁ gacchati pattikā.</span><br />
</p>
<p id="ja547c113p1">
<span class="m-text m-primary">Yassā mudutalā pādā,</span><br />
</p>
<p id="ja547c113p2">
<span class="m-text m-primary">caraṇā ca sukhedhitā;</span><br />
</p>
<p id="ja547c113p3">
<span class="m-text m-primary">Pādukāhi suvaṇṇāhi,</span><br />
</p>
<p id="ja547c113p4">
<span class="m-text m-primary">pīḷamānāva gacchati;</span><br />
</p>
<p id="ja547c113p5">
<span class="m-text m-primary">Sā kathajja anujjhaṅgī,</span><br />
</p>
<p id="ja547c113p6">
<span class="m-text m-primary">pathaṁ gacchati pattikā.</span><br />
</p>
<p id="ja547c114p1">
<span class="m-text m-primary">Yāssu itthisahassānaṁ,</span><br />
</p>
<p id="ja547c114p2">
<span class="m-text m-primary">purato gacchati mālinī;</span><br />
</p>
<p id="ja547c114p3">
<span class="m-text m-primary">Sā kathajja anujjhaṅgī,</span><br />
</p>
<p id="ja547c114p4">
<span class="m-text m-primary">vanaṁ gacchati ekikā.</span><br />
</p>
<p id="ja547c115p1">
<span class="m-text m-primary">Yāssu sivāya sutvāna,</span><br />
</p>
<p id="ja547c115p2">
<span class="m-text m-primary">muhuṁ uttasate pure;</span><br />
</p>
<p id="ja547c115p3">
<span class="m-text m-primary">Sā kathajja anujjhaṅgī,</span><br />
</p>
<p id="ja547c115p4">
<span class="m-text m-primary">vanaṁ gacchati bhīrukā.</span><br />
</p>
<p id="ja547c116p1">
<span class="m-text m-primary">Yāssu indasagottassa,</span><br />
</p>
<p id="ja547c116p2">
<span class="m-text m-primary">ulūkassa pavassato;</span><br />
</p>
<p id="ja547c116p3">
<span class="m-text m-primary">Sutvāna nadato bhītā,</span><br />
</p>
<p id="ja547c116p4">
<span class="m-text m-primary">vāruṇīva pavedhati;</span><br />
</p>
<p id="ja547c116p5">
<span class="m-text m-primary">Sā kathajja anujjhaṅgī,</span><br />
</p>
<p id="ja547c116p6">
<span class="m-text m-primary">vanaṁ gacchati bhīrukā.</span><br />
</p>
<p id="ja547c117p1">
<span class="m-text m-primary">Sakuṇī hataputtāva,</span><br />
</p>
<p id="ja547c117p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c117p3">
<span class="m-text m-primary">Ciraṁ dukkhena jhāyissaṁ,</span><br />
</p>
<p id="ja547c117p4">
<span class="m-text m-primary">suññaṁ āgammimaṁ puraṁ.</span><br />
</p>
<p id="ja547c118p1">
<span class="m-text m-primary">Sakuṇī hataputtāva,</span><br />
</p>
<p id="ja547c118p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c118p3">
<span class="m-text m-primary">Kisā paṇḍu bhavissāmi,</span><br />
</p>
<p id="ja547c118p4">
<span class="m-text m-primary">piye putte apassatī.</span><br />
</p>
<p id="ja547c119p1">
<span class="m-text m-primary">Sakuṇī hataputtāva,</span><br />
</p>
<p id="ja547c119p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c119p3">
<span class="m-text m-primary">Tena tena padhāvissaṁ,</span><br />
</p>
<p id="ja547c119p4">
<span class="m-text m-primary">piye putte apassatī.</span><br />
</p>
<p id="ja547c120p1">
<span class="m-text m-primary">Kurarī hatachāpāva,</span><br />
</p>
<p id="ja547c120p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c120p3">
<span class="m-text m-primary">Ciraṁ dukkhena jhāyissaṁ,</span><br />
</p>
<p id="ja547c120p4">
<span class="m-text m-primary">suññaṁ āgammimaṁ puraṁ.</span><br />
</p>
<p id="ja547c121p1">
<span class="m-text m-primary">Kurarī hatachāpāva,</span><br />
</p>
<p id="ja547c121p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c121p3">
<span class="m-text m-primary">Kisā paṇḍu bhavissāmi,</span><br />
</p>
<p id="ja547c121p4">
<span class="m-text m-primary">piye putte apassatī.</span><br />
</p>
<p id="ja547c122p1">
<span class="m-text m-primary">Kurarī hatachāpāva,</span><br />
</p>
<p id="ja547c122p2">
<span class="m-text m-primary">suññaṁ disvā kulāvakaṁ;</span><br />
</p>
<p id="ja547c122p3">
<span class="m-text m-primary">Tena tena padhāvissaṁ,</span><br />
</p>
<p id="ja547c122p4">
<span class="m-text m-primary">piye putte apassatī.</span><br />
</p>
<p id="ja547c123p1">
<span class="m-text m-primary">Sā nūna cakkavākīva,</span><br />
</p>
<p id="ja547c123p2">
<span class="m-text m-primary">pallalasmiṁ anūdake;</span><br />
</p>
<p id="ja547c123p3">
<span class="m-text m-primary">Ciraṁ dukkhena jhāyissaṁ,</span><br />
</p>
<p id="ja547c123p4">
<span class="m-text m-primary">suññaṁ āgammimaṁ puraṁ.</span><br />
</p>
<p id="ja547c124p1">
<span class="m-text m-primary">Sā nūna cakkavākīva,</span><br />
</p>
<p id="ja547c124p2">
<span class="m-text m-primary">pallalasmiṁ anūdake;</span><br />
</p>
<p id="ja547c124p3">
<span class="m-text m-primary">Kisā paṇḍu bhavissāmi,</span><br />
</p>
<p id="ja547c124p4">
<span class="m-text m-primary">piye putte apassatī.</span><br />
</p>
<p id="ja547c125p1">
<span class="m-text m-primary">Sā nūna cakkavākīva,</span><br />
</p>
<p id="ja547c125p2">
<span class="m-text m-primary">pallalasmiṁ anūdake;</span><br />
</p>
<p id="ja547c125p3">
<span class="m-text m-primary">Tena tena padhāvissaṁ,</span><br />
</p>
<p id="ja547c125p4">
<span class="m-text m-primary">piye putte apassatī.</span><br />
</p>
<p id="ja547c126p1">
<span class="m-text m-primary">Evaṁ me vilapantiyā,</span><br />
</p>
<p id="ja547c126p2">
<span class="m-text m-primary">rājā puttaṁ adūsakaṁ;</span><br />
</p>
<p id="ja547c126p3">
<span class="m-text m-primary">Pabbājesi vanaṁ raṭṭhā,</span><br />
</p>
<p id="ja547c126p4">
<span class="m-text m-primary">maññe hissāmi jīvitaṁ”.</span><br />
</p>
<p id="ja547c127p1">
<span class="m-text m-primary">Tassā lālappitaṁ sutvā,</span><br />
</p>
<p id="ja547c127p2">
<span class="m-text m-primary">sabbā antepure bahū;</span><br />
</p>
<p id="ja547c127p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c127p4">
<span class="m-text m-primary">sivikaññā samāgatā.</span><br />
</p>
<p id="ja547c128p1">
<span class="m-text m-primary">Sālāva sampamathitā,</span><br />
</p>
<p id="ja547c128p2">
<span class="m-text m-primary">mālutena pamadditā;</span><br />
</p>
<p id="ja547c128p3">
<span class="m-text m-primary">Senti puttā ca dārā ca,</span><br />
</p>
<p id="ja547c128p4">
<span class="m-text m-primary">vessantaranivesane.</span><br />
</p>
<p id="ja547c129p1">
<span class="m-text m-primary">Orodhā ca kumārā ca,</span><br />
</p>
<p id="ja547c129p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c129p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c129p4">
<span class="m-text m-primary">vessantaranivesane.</span><br />
</p>
<p id="ja547c130p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c130p2">
<span class="m-text m-primary">rathikā pattikārakā;</span><br />
</p>
<p id="ja547c130p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c130p4">
<span class="m-text m-primary">vessantaranivesane.</span><br />
</p>
<p id="ja547c131p1">
<span class="m-text m-primary">Tato ratyā vivasāne,</span><br />
</p>
<p id="ja547c131p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c131p3">
<span class="m-text m-primary">Atha vessantaro rājā,</span><br />
</p>
<p id="ja547c131p4">
<span class="m-text m-primary">dānaṁ dātuṁ upāgami.</span><br />
</p>
<p id="ja547c132p1">
<span class="m-text m-primary">“Vatthāni vatthakāmānaṁ,</span><br />
</p>
<p id="ja547c132p2">
<span class="m-text m-primary">soṇḍānaṁ detha vāruṇiṁ;</span><br />
</p>
<p id="ja547c132p3">
<span class="m-text m-primary">Bhojanaṁ bhojanatthīnaṁ,</span><br />
</p>
<p id="ja547c132p4">
<span class="m-text m-primary">sammadeva pavecchatha.</span><br />
</p>
<p id="ja547c133p1">
<span class="m-text m-primary">Mā ca kañci vanibbake,</span><br />
</p>
<p id="ja547c133p2">
<span class="m-text m-primary">heṭhayittha idhāgate;</span><br />
</p>
<p id="ja547c133p3">
<span class="m-text m-primary">Tappetha annapānena,</span><br />
</p>
<p id="ja547c133p4">
<span class="m-text m-primary">gacchantu paṭipūjitā”.</span><br />
</p>
<p id="ja547c134p1">
<span class="m-text m-primary">Athettha vattatī saddo,</span><br />
</p>
<p id="ja547c134p2">
<span class="m-text m-primary">tumulo bheravo mahā;</span><br />
</p>
<p id="ja547c134p3">
<span class="m-text m-primary">“Dānena taṁ nīharanti,</span><br />
</p>
<p id="ja547c134p4">
<span class="m-text m-primary">puna dānaṁ adā tuvaṁ”.</span><br />
</p>
<p id="ja547c135p1">
<span class="m-text m-primary">Te su mattā kilantāva,</span><br />
</p>
<p id="ja547c135p2">
<span class="m-text m-primary">sampatanti vanibbakā;</span><br />
</p>
<p id="ja547c135p3">
<span class="m-text m-primary">Nikkhamante mahārāje,</span><br />
</p>
<p id="ja547c135p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c136p1">
<span class="m-text m-primary">“Acchecchuṁ vata bho rukkhaṁ,</span><br />
</p>
<p id="ja547c136p2">
<span class="m-text m-primary">Nānāphaladharaṁ dumaṁ;</span><br />
</p>
<p id="ja547c136p3">
<span class="m-text m-primary">Yathā vessantaraṁ raṭṭhā,</span><br />
</p>
<p id="ja547c136p4">
<span class="m-text m-primary">Pabbājenti adūsakaṁ.</span><br />
</p>
<p id="ja547c137p1">
<span class="m-text m-primary">Acchecchuṁ vata bho rukkhaṁ,</span><br />
</p>
<p id="ja547c137p2">
<span class="m-text m-primary">sabbakāmadadaṁ dumaṁ;</span><br />
</p>
<p id="ja547c137p3">
<span class="m-text m-primary">Yathā vessantaraṁ raṭṭhā,</span><br />
</p>
<p id="ja547c137p4">
<span class="m-text m-primary">pabbājenti adūsakaṁ.</span><br />
</p>
<p id="ja547c138p1">
<span class="m-text m-primary">Acchecchuṁ vata bho rukkhaṁ,</span><br />
</p>
<p id="ja547c138p2">
<span class="m-text m-primary">sabbakāmarasāharaṁ;</span><br />
</p>
<p id="ja547c138p3">
<span class="m-text m-primary">Yathā vessantaraṁ raṭṭhā,</span><br />
</p>
<p id="ja547c138p4">
<span class="m-text m-primary">pabbājenti adūsakaṁ”.</span><br />
</p>
<p id="ja547c139p1">
<span class="m-text m-primary">Ye vuḍḍhā ye ca daharā,</span><br />
</p>
<p id="ja547c139p2">
<span class="m-text m-primary">ye ca majjhimaporisā;</span><br />
</p>
<p id="ja547c139p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c139p4">
<span class="m-text m-primary">nikkhamante mahārāje;</span><br />
</p>
<p id="ja547c139p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c140p1">
<span class="m-text m-primary">Atiyakkhā vassavarā,</span><br />
</p>
<p id="ja547c140p2">
<span class="m-text m-primary">itthāgārā ca rājino;</span><br />
</p>
<p id="ja547c140p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c140p4">
<span class="m-text m-primary">nikkhamante mahārāje;</span><br />
</p>
<p id="ja547c140p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c141p1">
<span class="m-text m-primary">Thiyopi tattha pakkanduṁ,</span><br />
</p>
<p id="ja547c141p2">
<span class="m-text m-primary">yā tamhi nagare ahu;</span><br />
</p>
<p id="ja547c141p3">
<span class="m-text m-primary">Nikkhamante mahārāje,</span><br />
</p>
<p id="ja547c141p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c142p1">
<span class="m-text m-primary">Ye brāhmaṇā ye ca samaṇā,</span><br />
</p>
<p id="ja547c142p2">
<span class="m-text m-primary">aññe vāpi vanibbakā;</span><br />
</p>
<p id="ja547c142p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja547c142p4">
<span class="m-text m-primary">“adhammo kira bho iti.</span><br />
</p>
<p id="ja547c143p1">
<span class="m-text m-primary">Yathā vessantaro rājā,</span><br />
</p>
<p id="ja547c143p2">
<span class="m-text m-primary">yajamāno sake pure;</span><br />
</p>
<p id="ja547c143p3">
<span class="m-text m-primary">Sivīnaṁ vacanatthena,</span><br />
</p>
<p id="ja547c143p4">
<span class="m-text m-primary">samhā raṭṭhā nirajjati”.</span><br />
</p>
<p id="ja547c144p1">
<span class="m-text m-primary">Satta hatthisate datvā,</span><br />
</p>
<p id="ja547c144p2">
<span class="m-text m-primary">sabbālaṅkārabhūsite;</span><br />
</p>
<p id="ja547c144p3">
<span class="m-text m-primary">Suvaṇṇakacche mātaṅge,</span><br />
</p>
<p id="ja547c144p4">
<span class="m-text m-primary">hemakappanavāsase.</span><br />
</p>
<p id="ja547c145p1">
<span class="m-text m-primary">Ārūḷhe gāmaṇīyehi,</span><br />
</p>
<p id="ja547c145p2">
<span class="m-text m-primary">tomaraṅkusapāṇibhi;</span><br />
</p>
<p id="ja547c145p3">
<span class="m-text m-primary">Esa vessantaro rājā,</span><br />
</p>
<p id="ja547c145p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c146p1">
<span class="m-text m-primary">Satta assasate datvā,</span><br />
</p>
<p id="ja547c146p2">
<span class="m-text m-primary">sabbālaṅkārabhūsite;</span><br />
</p>
<p id="ja547c146p3">
<span class="m-text m-primary">Ājānīyeva jātiyā,</span><br />
</p>
<p id="ja547c146p4">
<span class="m-text m-primary">sindhave sīghavāhane.</span><br />
</p>
<p id="ja547c147p1">
<span class="m-text m-primary">Ārūḷhe gāmaṇīyehi,</span><br />
</p>
<p id="ja547c147p2">
<span class="m-text m-primary">illiyācāpadhāribhi;</span><br />
</p>
<p id="ja547c147p3">
<span class="m-text m-primary">Esa vessantaro rājā,</span><br />
</p>
<p id="ja547c147p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c148p1">
<span class="m-text m-primary">Satta rathasate datvā,</span><br />
</p>
<p id="ja547c148p2">
<span class="m-text m-primary">sannaddhe ussitaddhaje;</span><br />
</p>
<p id="ja547c148p3">
<span class="m-text m-primary">Dīpe athopi veyagghe,</span><br />
</p>
<p id="ja547c148p4">
<span class="m-text m-primary">sabbālaṅkārabhūsite.</span><br />
</p>
<p id="ja547c149p1">
<span class="m-text m-primary">Ārūḷhe gāmaṇīyehi,</span><br />
</p>
<p id="ja547c149p2">
<span class="m-text m-primary">cāpahatthehi vammibhi;</span><br />
</p>
<p id="ja547c149p3">
<span class="m-text m-primary">Esa vessantaro rājā,</span><br />
</p>
<p id="ja547c149p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c150p1">
<span class="m-text m-primary">Satta itthisate datvā,</span><br />
</p>
<p id="ja547c150p2">
<span class="m-text m-primary">ekamekā rathe ṭhitā;</span><br />
</p>
<p id="ja547c150p3">
<span class="m-text m-primary">Sannaddhā nikkharajjūhi,</span><br />
</p>
<p id="ja547c150p4">
<span class="m-text m-primary">suvaṇṇehi alaṅkatā.</span><br />
</p>
<p id="ja547c151p1">
<span class="m-text m-primary">Pītālaṅkārā pītavasanā,</span><br />
</p>
<p id="ja547c151p2">
<span class="m-text m-primary">Pītābharaṇabhūsitā;</span><br />
</p>
<p id="ja547c151p3">
<span class="m-text m-primary">Aḷārapamhā hasulā,</span><br />
</p>
<p id="ja547c151p4">
<span class="m-text m-primary">Susaññā tanumajjhimā;</span><br />
</p>
<p id="ja547c151p5">
<span class="m-text m-primary">Esa vessantaro rājā,</span><br />
</p>
<p id="ja547c151p6">
<span class="m-text m-primary">Samhā raṭṭhā nirajjati.</span><br />
</p>
<p id="ja547c152p1">
<span class="m-text m-primary">Satta dhenusate datvā,</span><br />
</p>
<p id="ja547c152p2">
<span class="m-text m-primary">sabbā kaṁsupadhāraṇā;</span><br />
</p>
<p id="ja547c152p3">
<span class="m-text m-primary">Esa vessantaro rājā,</span><br />
</p>
<p id="ja547c152p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c153p1">
<span class="m-text m-primary">Satta dāsisate datvā,</span><br />
</p>
<p id="ja547c153p2">
<span class="m-text m-primary">satta dāsasatāni ca;</span><br />
</p>
<p id="ja547c153p3">
<span class="m-text m-primary">Esa vessantaro rājā,</span><br />
</p>
<p id="ja547c153p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c154p1">
<span class="m-text m-primary">Hatthī assarathe datvā,</span><br />
</p>
<p id="ja547c154p2">
<span class="m-text m-primary">nāriyo ca alaṅkatā;</span><br />
</p>
<p id="ja547c154p3">
<span class="m-text m-primary">Esa vessantaro rājā,</span><br />
</p>
<p id="ja547c154p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c155p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c155p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c155p3">
<span class="m-text m-primary">Mahādāne padinnamhi,</span><br />
</p>
<p id="ja547c155p4">
<span class="m-text m-primary">medanī sampakampatha.</span><br />
</p>
<p id="ja547c156p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c156p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c156p3">
<span class="m-text m-primary">Yaṁ pañjalikato rājā,</span><br />
</p>
<p id="ja547c156p4">
<span class="m-text m-primary">samhā raṭṭhā nirajjati.</span><br />
</p>
<p id="ja547c157p1">
<span class="m-text m-primary">Athettha vattatī saddo,</span><br />
</p>
<p id="ja547c157p2">
<span class="m-text m-primary">tumulo bheravo mahā;</span><br />
</p>
<p id="ja547c157p3">
<span class="m-text m-primary">Dānena taṁ nīharanti,</span><br />
</p>
<p id="ja547c157p4">
<span class="m-text m-primary">puna dānaṁ adā tuvaṁ.</span><br />
</p>
<p id="ja547c158p1">
<span class="m-text m-primary">Te su mattā kilantāva,</span><br />
</p>
<p id="ja547c158p2">
<span class="m-text m-primary">sampatanti vanibbakā;</span><br />
</p>
<p id="ja547c158p3">
<span class="m-text m-primary">Nikkhamante mahārāje,</span><br />
</p>
<p id="ja547c158p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c159p1">
<span class="m-text m-primary">Āmantayittha rājānaṁ,</span><br />
</p>
<p id="ja547c159p2">
<span class="m-text m-primary">sañjayaṁ dhamminaṁ varaṁ;</span><br />
</p>
<p id="ja547c159p3">
<span class="m-text m-primary">“Avaruddhasi maṁ deva,</span><br />
</p>
<p id="ja547c159p4">
<span class="m-text m-primary">vaṅkaṁ gacchāmi pabbataṁ.</span><br />
</p>
<p id="ja547c160p1">
<span class="m-text m-primary">Ye hi keci mahārāja,</span><br />
</p>
<p id="ja547c160p2">
<span class="m-text m-primary">bhūtā ye ca bhavissare;</span><br />
</p>
<p id="ja547c160p3">
<span class="m-text m-primary">Atittāyeva kāmehi,</span><br />
</p>
<p id="ja547c160p4">
<span class="m-text m-primary">gacchanti yamasādhanaṁ.</span><br />
</p>
<p id="ja547c161p1">
<span class="m-text m-primary">Svāhaṁ sake abhissasiṁ,</span><br />
</p>
<p id="ja547c161p2">
<span class="m-text m-primary">yajamāno sake pure;</span><br />
</p>
<p id="ja547c161p3">
<span class="m-text m-primary">Sivīnaṁ vacanatthena,</span><br />
</p>
<p id="ja547c161p4">
<span class="m-text m-primary">samhā raṭṭhā nirajjahaṁ.</span><br />
</p>
<p id="ja547c162p1">
<span class="m-text m-primary">Aghaṁ taṁ paṭisevissaṁ,</span><br />
</p>
<p id="ja547c162p2">
<span class="m-text m-primary">vane vāḷamigākiṇṇe;</span><br />
</p>
<p id="ja547c162p3">
<span class="m-text m-primary">Khaggadīpinisevite,</span><br />
</p>
<p id="ja547c162p4">
<span class="m-text m-primary">ahaṁ puññāni karomi;</span><br />
</p>
<p id="ja547c162p5">
<span class="m-text m-primary">Tumhe paṅkamhi sīdatha.</span><br />
</p>
<p id="ja547c163p1">
<span class="m-text m-primary">Anujānāhi maṁ amma,</span><br />
</p>
<p id="ja547c163p2">
<span class="m-text m-primary">pabbajjā mama ruccati;</span><br />
</p>
<p id="ja547c163p3">
<span class="m-text m-primary">Svāhaṁ sake abhissasiṁ,</span><br />
</p>
<p id="ja547c163p4">
<span class="m-text m-primary">yajamāno sake pure;</span><br />
</p>
<p id="ja547c163p5">
<span class="m-text m-primary">Sivīnaṁ vacanatthena,</span><br />
</p>
<p id="ja547c163p6">
<span class="m-text m-primary">samhā raṭṭhā nirajjahaṁ.</span><br />
</p>
<p id="ja547c164p1">
<span class="m-text m-primary">Aghaṁ taṁ paṭisevissaṁ,</span><br />
</p>
<p id="ja547c164p2">
<span class="m-text m-primary">vane vāḷamigākiṇṇe;</span><br />
</p>
<p id="ja547c164p3">
<span class="m-text m-primary">Khaggadīpinisevite,</span><br />
</p>
<p id="ja547c164p4">
<span class="m-text m-primary">ahaṁ puññāni karomi;</span><br />
</p>
<p id="ja547c164p5">
<span class="m-text m-primary">Tumhe paṅkamhi sīdatha”.</span><br />
</p>
<p id="ja547c165p1">
<span class="m-text m-primary">“Anujānāmi taṁ putta,</span><br />
</p>
<p id="ja547c165p2">
<span class="m-text m-primary">pabbajjā te samijjhatu;</span><br />
</p>
<p id="ja547c165p3">
<span class="m-text m-primary">Ayañca maddī kalyāṇī,</span><br />
</p>
<p id="ja547c165p4">
<span class="m-text m-primary">susaññā tanumajjhimā;</span><br />
</p>
<p id="ja547c165p5">
<span class="m-text m-primary">Acchataṁ saha puttehi,</span><br />
</p>
<p id="ja547c165p6">
<span class="m-text m-primary">kiṁ araññe karissati”.</span><br />
</p>
<p id="ja547c166p1">
<span class="m-text m-primary">“Nāhaṁ akāmā dāsimpi,</span><br />
</p>
<p id="ja547c166p2">
<span class="m-text m-primary">araññaṁ netumussahe;</span><br />
</p>
<p id="ja547c166p3">
<span class="m-text m-primary">Sace icchati anvetu,</span><br />
</p>
<p id="ja547c166p4">
<span class="m-text m-primary">sace nicchati acchatu”.</span><br />
</p>
<p id="ja547c167p1">
<span class="m-text m-primary">Tato suṇhaṁ mahārājā,</span><br />
</p>
<p id="ja547c167p2">
<span class="m-text m-primary">yācituṁ paṭipajjatha;</span><br />
</p>
<p id="ja547c167p3">
<span class="m-text m-primary">“Mā candanasamācāre,</span><br />
</p>
<p id="ja547c167p4">
<span class="m-text m-primary">rajojallaṁ adhārayi.</span><br />
</p>
<p id="ja547c168p1">
<span class="m-text m-primary">Mā kāsiyāni dhāretvā,</span><br />
</p>
<p id="ja547c168p2">
<span class="m-text m-primary">kusacīraṁ adhārayi;</span><br />
</p>
<p id="ja547c168p3">
<span class="m-text m-primary">Dukkho vāso araññasmiṁ,</span><br />
</p>
<p id="ja547c168p4">
<span class="m-text m-primary">mā hi tvaṁ lakkhaṇe gami”.</span><br />
</p>
<p id="ja547c169p1">
<span class="m-text m-primary">Tamabravi rājaputtī,</span><br />
</p>
<p id="ja547c169p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c169p3">
<span class="m-text m-primary">“Nāhaṁ taṁ sukhamiccheyyaṁ,</span><br />
</p>
<p id="ja547c169p4">
<span class="m-text m-primary">yaṁ me vessantaraṁ vinā”.</span><br />
</p>
<p id="ja547c170p1">
<span class="m-text m-primary">Tamabravi mahārājā,</span><br />
</p>
<p id="ja547c170p2">
<span class="m-text m-primary">sivīnaṁ raṭṭhavaḍḍhano;</span><br />
</p>
<p id="ja547c170p3">
<span class="m-text m-primary">“Iṅgha maddi nisāmehi,</span><br />
</p>
<p id="ja547c170p4">
<span class="m-text m-primary">vane ye honti dussahā.</span><br />
</p>
<p id="ja547c171p1">
<span class="m-text m-primary">Bahū kīṭā paṭaṅgā ca,</span><br />
</p>
<p id="ja547c171p2">
<span class="m-text m-primary">makasā madhumakkhikā;</span><br />
</p>
<p id="ja547c171p3">
<span class="m-text m-primary">Tepi taṁ tattha hiṁseyyuṁ,</span><br />
</p>
<p id="ja547c171p4">
<span class="m-text m-primary">taṁ te dukkhataraṁ siyā.</span><br />
</p>
<p id="ja547c172p1">
<span class="m-text m-primary">Apare passa santāpe,</span><br />
</p>
<p id="ja547c172p2">
<span class="m-text m-primary">nadīnupanisevite;</span><br />
</p>
<p id="ja547c172p3">
<span class="m-text m-primary">Sappā ajagarā nāma,</span><br />
</p>
<p id="ja547c172p4">
<span class="m-text m-primary">avisā te mahabbalā.</span><br />
</p>
<p id="ja547c173p1">
<span class="m-text m-primary">Te manussaṁ migaṁ vāpi,</span><br />
</p>
<p id="ja547c173p2">
<span class="m-text m-primary">api māsannamāgataṁ;</span><br />
</p>
<p id="ja547c173p3">
<span class="m-text m-primary">Parikkhipitvā bhogehi,</span><br />
</p>
<p id="ja547c173p4">
<span class="m-text m-primary">vasamānenti attano.</span><br />
</p>
<p id="ja547c174p1">
<span class="m-text m-primary">Aññepi kaṇhajaṭino,</span><br />
</p>
<p id="ja547c174p2">
<span class="m-text m-primary">acchā nāma aghammigā;</span><br />
</p>
<p id="ja547c174p3">
<span class="m-text m-primary">Na tehi puriso diṭṭho,</span><br />
</p>
<p id="ja547c174p4">
<span class="m-text m-primary">rukkhamāruyha muccati.</span><br />
</p>
<p id="ja547c175p1">
<span class="m-text m-primary">Saṅghaṭṭayantā siṅgāni,</span><br />
</p>
<p id="ja547c175p2">
<span class="m-text m-primary">tikkhaggātippahārino;</span><br />
</p>
<p id="ja547c175p3">
<span class="m-text m-primary">Mahiṁsā vicarantettha,</span><br />
</p>
<p id="ja547c175p4">
<span class="m-text m-primary">nadiṁ sotumbaraṁ pati.</span><br />
</p>
<p id="ja547c176p1">
<span class="m-text m-primary">Disvā migānaṁ yūthānaṁ,</span><br />
</p>
<p id="ja547c176p2">
<span class="m-text m-primary">gavaṁ sañcarataṁ vane;</span><br />
</p>
<p id="ja547c176p3">
<span class="m-text m-primary">Dhenuva vacchagiddhāva,</span><br />
</p>
<p id="ja547c176p4">
<span class="m-text m-primary">kathaṁ maddi karissasi.</span><br />
</p>
<p id="ja547c177p1">
<span class="m-text m-primary">Disvā sampatite ghore,</span><br />
</p>
<p id="ja547c177p2">
<span class="m-text m-primary">dumaggesu plavaṅgame;</span><br />
</p>
<p id="ja547c177p3">
<span class="m-text m-primary">Akhettaññāya te maddi,</span><br />
</p>
<p id="ja547c177p4">
<span class="m-text m-primary">bhavissate mahabbhayaṁ.</span><br />
</p>
<p id="ja547c178p1">
<span class="m-text m-primary">Yā tvaṁ sivāya sutvāna,</span><br />
</p>
<p id="ja547c178p2">
<span class="m-text m-primary">muhuṁ uttasayī pure;</span><br />
</p>
<p id="ja547c178p3">
<span class="m-text m-primary">Sā tvaṁ vaṅkamanuppattā,</span><br />
</p>
<p id="ja547c178p4">
<span class="m-text m-primary">kathaṁ maddi karissasi.</span><br />
</p>
<p id="ja547c179p1">
<span class="m-text m-primary">Ṭhite majjhanhike kāle,</span><br />
</p>
<p id="ja547c179p2">
<span class="m-text m-primary">sannisinnesu pakkhisu;</span><br />
</p>
<p id="ja547c179p3">
<span class="m-text m-primary">Saṇateva brahāraññaṁ,</span><br />
</p>
<p id="ja547c179p4">
<span class="m-text m-primary">tattha kiṁ gantumicchasi”.</span><br />
</p>
<p id="ja547c180p1">
<span class="m-text m-primary">Tamabravi rājaputtī,</span><br />
</p>
<p id="ja547c180p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c180p3">
<span class="m-text m-primary">“Yāni etāni akkhāsi,</span><br />
</p>
<p id="ja547c180p4">
<span class="m-text m-primary">vane paṭibhayāni me;</span><br />
</p>
<p id="ja547c180p5">
<span class="m-text m-primary">Sabbāni abhisambhossaṁ,</span><br />
</p>
<p id="ja547c180p6">
<span class="m-text m-primary">gacchaññeva rathesabha.</span><br />
</p>
<p id="ja547c181p1">
<span class="m-text m-primary">Kāsaṁ kusaṁ poṭakilaṁ,</span><br />
</p>
<p id="ja547c181p2">
<span class="m-text m-primary">usiraṁ muñjapabbajaṁ;</span><br />
</p>
<p id="ja547c181p3">
<span class="m-text m-primary">Urasā panudahissāmi,</span><br />
</p>
<p id="ja547c181p4">
<span class="m-text m-primary">nassa hessāmi dunnayā.</span><br />
</p>
<p id="ja547c182p1">
<span class="m-text m-primary">Bahūhi vata cariyāhi,</span><br />
</p>
<p id="ja547c182p2">
<span class="m-text m-primary">kumārī vindate patiṁ;</span><br />
</p>
<p id="ja547c182p3">
<span class="m-text m-primary">Udarassuparodhena,</span><br />
</p>
<p id="ja547c182p4">
<span class="m-text m-primary">gohanuveṭhanena ca.</span><br />
</p>
<p id="ja547c183p1">
<span class="m-text m-primary">Aggissa pāricariyāya,</span><br />
</p>
<p id="ja547c183p2">
<span class="m-text m-primary">udakummujjanena ca;</span><br />
</p>
<p id="ja547c183p3">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c183p4">
<span class="m-text m-primary">gacchaññeva rathesabha.</span><br />
</p>
<p id="ja547c184p1">
<span class="m-text m-primary">Apissā hoti appatto,</span><br />
</p>
<p id="ja547c184p2">
<span class="m-text m-primary">ucchiṭṭhamapi bhuñjituṁ;</span><br />
</p>
<p id="ja547c184p3">
<span class="m-text m-primary">Yo naṁ hatthe gahetvāna,</span><br />
</p>
<p id="ja547c184p4">
<span class="m-text m-primary">akāmaṁ parikaḍḍhati;</span><br />
</p>
<p id="ja547c184p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c184p6">
<span class="m-text m-primary">gacchaññeva rathesabha.</span><br />
</p>
<p id="ja547c185p1">
<span class="m-text m-primary">Kesaggahaṇamukkhepā,</span><br />
</p>
<p id="ja547c185p2">
<span class="m-text m-primary">bhūmyā ca parisumbhanā;</span><br />
</p>
<p id="ja547c185p3">
<span class="m-text m-primary">Datvā ca nopakkamati,</span><br />
</p>
<p id="ja547c185p4">
<span class="m-text m-primary">bahuṁ dukkhaṁ anappakaṁ;</span><br />
</p>
<p id="ja547c185p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c185p6">
<span class="m-text m-primary">gacchaññeva rathesabha.</span><br />
</p>
<p id="ja547c186p1">
<span class="m-text m-primary">Sukkacchavī vedhaverā,</span><br />
</p>
<p id="ja547c186p2">
<span class="m-text m-primary">datvā subhagamānino;</span><br />
</p>
<p id="ja547c186p3">
<span class="m-text m-primary">Akāmaṁ parikaḍḍhanti,</span><br />
</p>
<p id="ja547c186p4">
<span class="m-text m-primary">ulūkaññeva vāyasā;</span><br />
</p>
<p id="ja547c186p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c186p6">
<span class="m-text m-primary">gacchaññeva rathesabha.</span><br />
</p>
<p id="ja547c187p1">
<span class="m-text m-primary">Api ñātikule phīte,</span><br />
</p>
<p id="ja547c187p2">
<span class="m-text m-primary">kaṁsapajjotane vasaṁ;</span><br />
</p>
<p id="ja547c187p3">
<span class="m-text m-primary">Nevābhivākyaṁ na labhe,</span><br />
</p>
<p id="ja547c187p4">
<span class="m-text m-primary">bhātūhi sakhinīhipi;</span><br />
</p>
<p id="ja547c187p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c187p6">
<span class="m-text m-primary">gacchaññeva rathesabha.</span><br />
</p>
<p id="ja547c188p1">
<span class="m-text m-primary">Naggā nadī anudakā,</span><br />
</p>
<p id="ja547c188p2">
<span class="m-text m-primary">naggaṁ raṭṭhaṁ arājakaṁ;</span><br />
</p>
<p id="ja547c188p3">
<span class="m-text m-primary">Itthīpi vidhavā naggā,</span><br />
</p>
<p id="ja547c188p4">
<span class="m-text m-primary">yassāpi dasa bhātaro;</span><br />
</p>
<p id="ja547c188p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c188p6">
<span class="m-text m-primary">gacchaññeva rathesabha.</span><br />
</p>
<p id="ja547c189p1">
<span class="m-text m-primary">Dhajo rathassa paññāṇaṁ,</span><br />
</p>
<p id="ja547c189p2">
<span class="m-text m-primary">dhūmo paññāṇamaggino;</span><br />
</p>
<p id="ja547c189p3">
<span class="m-text m-primary">Rājā rathassa paññāṇaṁ,</span><br />
</p>
<p id="ja547c189p4">
<span class="m-text m-primary">bhattā paññāṇamitthiyā;</span><br />
</p>
<p id="ja547c189p5">
<span class="m-text m-primary">Vedhabyaṁ kaṭukaṁ loke,</span><br />
</p>
<p id="ja547c189p6">
<span class="m-text m-primary">gacchaññeva rathesabha.</span><br />
</p>
<p id="ja547c190p1">
<span class="m-text m-primary">Yā daliddī daliddassa,</span><br />
</p>
<p id="ja547c190p2">
<span class="m-text m-primary">aḍḍhā aḍḍhassa kittimā;</span><br />
</p>
<p id="ja547c190p3">
<span class="m-text m-primary">Taṁ ve devā pasaṁsanti,</span><br />
</p>
<p id="ja547c190p4">
<span class="m-text m-primary">dukkarañhi karoti sā.</span><br />
</p>
<p id="ja547c191p1">
<span class="m-text m-primary">Sāmikaṁ anubandhissaṁ,</span><br />
</p>
<p id="ja547c191p2">
<span class="m-text m-primary">sadā kāsāyavāsinī;</span><br />
</p>
<p id="ja547c191p3">
<span class="m-text m-primary">Pathabyāpi abhijjantyā,</span><br />
</p>
<p id="ja547c191p4">
<span class="m-text m-primary">vedhabyaṁ kaṭukitthiyā.</span><br />
</p>
<p id="ja547c192p1">
<span class="m-text m-primary">Api sāgarapariyantaṁ,</span><br />
</p>
<p id="ja547c192p2">
<span class="m-text m-primary">bahuvittadharaṁ mahiṁ;</span><br />
</p>
<p id="ja547c192p3">
<span class="m-text m-primary">Nānāratanaparipūraṁ,</span><br />
</p>
<p id="ja547c192p4">
<span class="m-text m-primary">nicche vessantaraṁ vinā.</span><br />
</p>
<p id="ja547c193p1">
<span class="m-text m-primary">Kathaṁ nu tāsaṁ hadayaṁ,</span><br />
</p>
<p id="ja547c193p2">
<span class="m-text m-primary">sukharā vata itthiyo;</span><br />
</p>
<p id="ja547c193p3">
<span class="m-text m-primary">Yā sāmike dukkhitamhi,</span><br />
</p>
<p id="ja547c193p4">
<span class="m-text m-primary">sukhamicchanti attano.</span><br />
</p>
<p id="ja547c194p1">
<span class="m-text m-primary">Nikkhamante mahārāje,</span><br />
</p>
<p id="ja547c194p2">
<span class="m-text m-primary">sivīnaṁ raṭṭhavaḍḍhane;</span><br />
</p>
<p id="ja547c194p3">
<span class="m-text m-primary">Tamahaṁ anubandhissaṁ,</span><br />
</p>
<p id="ja547c194p4">
<span class="m-text m-primary">sabbakāmadado hi me”.</span><br />
</p>
<p id="ja547c195p1">
<span class="m-text m-primary">Tamabravi mahārājā,</span><br />
</p>
<p id="ja547c195p2">
<span class="m-text m-primary">maddiṁ sabbaṅgasobhanaṁ;</span><br />
</p>
<p id="ja547c195p3">
<span class="m-text m-primary">“Ime te daharā puttā,</span><br />
</p>
<p id="ja547c195p4">
<span class="m-text m-primary">jālī kaṇhājinā cubho;</span><br />
</p>
<p id="ja547c195p5">
<span class="m-text m-primary">Nikkhippa lakkhaṇe gaccha,</span><br />
</p>
<p id="ja547c195p6">
<span class="m-text m-primary">mayaṁ te posayāmase”.</span><br />
</p>
<p id="ja547c196p1">
<span class="m-text m-primary">Tamabravi rājaputtī,</span><br />
</p>
<p id="ja547c196p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c196p3">
<span class="m-text m-primary">“Piyā me puttakā deva,</span><br />
</p>
<p id="ja547c196p4">
<span class="m-text m-primary">jālī kaṇhājinā cubho;</span><br />
</p>
<p id="ja547c196p5">
<span class="m-text m-primary">Tyamhaṁ tattha ramessanti,</span><br />
</p>
<p id="ja547c196p6">
<span class="m-text m-primary">araññe jīvasokinaṁ”.</span><br />
</p>
<p id="ja547c197p1">
<span class="m-text m-primary">Tamabravi mahārājā,</span><br />
</p>
<p id="ja547c197p2">
<span class="m-text m-primary">sivīnaṁ raṭṭhavaḍḍhano;</span><br />
</p>
<p id="ja547c197p3">
<span class="m-text m-primary">“Sālīnaṁ odanaṁ bhutvā,</span><br />
</p>
<p id="ja547c197p4">
<span class="m-text m-primary">suciṁ maṁsūpasecanaṁ;</span><br />
</p>
<p id="ja547c197p5">
<span class="m-text m-primary">Rukkhaphalāni bhuñjantā,</span><br />
</p>
<p id="ja547c197p6">
<span class="m-text m-primary">kathaṁ kāhanti dārakā.</span><br />
</p>
<p id="ja547c198p1">
<span class="m-text m-primary">Bhutvā satapale kaṁse,</span><br />
</p>
<p id="ja547c198p2">
<span class="m-text m-primary">sovaṇṇe satarājike;</span><br />
</p>
<p id="ja547c198p3">
<span class="m-text m-primary">Rukkhapattesu bhuñjantā,</span><br />
</p>
<p id="ja547c198p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c199p1">
<span class="m-text m-primary">Kāsiyāni ca dhāretvā,</span><br />
</p>
<p id="ja547c199p2">
<span class="m-text m-primary">khomakoṭumbarāni ca;</span><br />
</p>
<p id="ja547c199p3">
<span class="m-text m-primary">Kusacīrāni dhārentā,</span><br />
</p>
<p id="ja547c199p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c200p1">
<span class="m-text m-primary">Vayhāhi pariyāyitvā,</span><br />
</p>
<p id="ja547c200p2">
<span class="m-text m-primary">sivikāya rathena ca;</span><br />
</p>
<p id="ja547c200p3">
<span class="m-text m-primary">Pattikā paridhāvantā,</span><br />
</p>
<p id="ja547c200p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c201p1">
<span class="m-text m-primary">Kūṭāgāre sayitvāna,</span><br />
</p>
<p id="ja547c201p2">
<span class="m-text m-primary">nivāte phusitaggaḷe;</span><br />
</p>
<p id="ja547c201p3">
<span class="m-text m-primary">Sayantā rukkhamūlasmiṁ,</span><br />
</p>
<p id="ja547c201p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c202p1">
<span class="m-text m-primary">Pallaṅkesu sayitvāna,</span><br />
</p>
<p id="ja547c202p2">
<span class="m-text m-primary">gonake cittasanthate;</span><br />
</p>
<p id="ja547c202p3">
<span class="m-text m-primary">Sayantā tiṇasanthāre,</span><br />
</p>
<p id="ja547c202p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c203p1">
<span class="m-text m-primary">Gandhakena vilimpitvā,</span><br />
</p>
<p id="ja547c203p2">
<span class="m-text m-primary">agarucandanena ca;</span><br />
</p>
<p id="ja547c203p3">
<span class="m-text m-primary">Rajojallāni dhārentā,</span><br />
</p>
<p id="ja547c203p4">
<span class="m-text m-primary">kathaṁ kāhanti dārakā.</span><br />
</p>
<p id="ja547c204p1">
<span class="m-text m-primary">Cāmaramorahatthehi,</span><br />
</p>
<p id="ja547c204p2">
<span class="m-text m-primary">bījitaṅgā sukhedhitā;</span><br />
</p>
<p id="ja547c204p3">
<span class="m-text m-primary">Phuṭṭhā ḍaṁsehi makasehi,</span><br />
</p>
<p id="ja547c204p4">
<span class="m-text m-primary">kathaṁ kāhanti dārakā”.</span><br />
</p>
<p id="ja547c205p1">
<span class="m-text m-primary">Tamabravi rājaputtī,</span><br />
</p>
<p id="ja547c205p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c205p3">
<span class="m-text m-primary">“Mā deva paridevesi,</span><br />
</p>
<p id="ja547c205p4">
<span class="m-text m-primary">mā ca tvaṁ vimano ahu;</span><br />
</p>
<p id="ja547c205p5">
<span class="m-text m-primary">Yathā mayaṁ bhavissāma,</span><br />
</p>
<p id="ja547c205p6">
<span class="m-text m-primary">tathā hessanti dārakā”.</span><br />
</p>
<p id="ja547c206p1">
<span class="m-text m-primary">Idaṁ vatvāna pakkāmi,</span><br />
</p>
<p id="ja547c206p2">
<span class="m-text m-primary">maddī sabbaṅgasobhanā;</span><br />
</p>
<p id="ja547c206p3">
<span class="m-text m-primary">Sivimaggena anvesi,</span><br />
</p>
<p id="ja547c206p4">
<span class="m-text m-primary">putte ādāya lakkhaṇā.</span><br />
</p>
<p id="ja547c207p1">
<span class="m-text m-primary">Tato vessantaro rājā,</span><br />
</p>
<p id="ja547c207p2">
<span class="m-text m-primary">dānaṁ datvāna khattiyo;</span><br />
</p>
<p id="ja547c207p3">
<span class="m-text m-primary">Pitu mātu ca vanditvā,</span><br />
</p>
<p id="ja547c207p4">
<span class="m-text m-primary">katvā ca naṁ padakkhiṇaṁ.</span><br />
</p>
<p id="ja547c208p1">
<span class="m-text m-primary">Catuvāhiṁ rathaṁ yuttaṁ,</span><br />
</p>
<p id="ja547c208p2">
<span class="m-text m-primary">sīghamāruyha sandanaṁ;</span><br />
</p>
<p id="ja547c208p3">
<span class="m-text m-primary">Ādāya puttadārañca,</span><br />
</p>
<p id="ja547c208p4">
<span class="m-text m-primary">vaṅkaṁ pāyāsi pabbataṁ.</span><br />
</p>
<p id="ja547c209p1">
<span class="m-text m-primary">Tato vessantaro rājā,</span><br />
</p>
<p id="ja547c209p2">
<span class="m-text m-primary">yenāsi bahuko jano;</span><br />
</p>
<p id="ja547c209p3">
<span class="m-text m-primary">“Āmanta kho taṁ gacchāma,</span><br />
</p>
<p id="ja547c209p4">
<span class="m-text m-primary">arogā hontu ñātayo.</span><br />
</p>
<p id="ja547c210p1">
<span class="m-text m-primary">Iṅgha maddi nisāmehi,</span><br />
</p>
<p id="ja547c210p2">
<span class="m-text m-primary">rammarūpaṁva dissati;</span><br />
</p>
<p id="ja547c210p3">
<span class="m-text m-primary">Āvāsaṁ siviseṭṭhassa,</span><br />
</p>
<p id="ja547c210p4">
<span class="m-text m-primary">pettikaṁ bhavanaṁ mama”.</span><br />
</p>
<p id="ja547c211p1">
<span class="m-text m-primary">Taṁ brāhmaṇā anvagamuṁ,</span><br />
</p>
<p id="ja547c211p2">
<span class="m-text m-primary">te naṁ asse ayācisuṁ;</span><br />
</p>
<p id="ja547c211p3">
<span class="m-text m-primary">Yācito paṭipādesi,</span><br />
</p>
<p id="ja547c211p4">
<span class="m-text m-primary">catunnaṁ caturo haye.</span><br />
</p>
<p id="ja547c212p1">
<span class="m-text m-primary">“Iṅgha maddi nisāmehi,</span><br />
</p>
<p id="ja547c212p2">
<span class="m-text m-primary">cittarūpaṁva dissati;</span><br />
</p>
<p id="ja547c212p3">
<span class="m-text m-primary">Migarohiccavaṇṇena,</span><br />
</p>
<p id="ja547c212p4">
<span class="m-text m-primary">dakkhiṇassā vahanti maṁ”.</span><br />
</p>
<p id="ja547c213p1">
<span class="m-text m-primary">Athettha pañcamo āgā,</span><br />
</p>
<p id="ja547c213p2">
<span class="m-text m-primary">so taṁ rathamayācatha;</span><br />
</p>
<p id="ja547c213p3">
<span class="m-text m-primary">Tassa taṁ yācitodāsi,</span><br />
</p>
<p id="ja547c213p4">
<span class="m-text m-primary">na cassupahato mano.</span><br />
</p>
<p id="ja547c214p1">
<span class="m-text m-primary">Tato vessantaro rājā,</span><br />
</p>
<p id="ja547c214p2">
<span class="m-text m-primary">oropetvā sakaṁ janaṁ;</span><br />
</p>
<p id="ja547c214p3">
<span class="m-text m-primary">Assāsayi assarathaṁ,</span><br />
</p>
<p id="ja547c214p4">
<span class="m-text m-primary">brāhmaṇassa dhanesino.</span><br />
</p>
<p id="ja547c215p1">
<span class="m-text m-primary">“Tvaṁ maddi kaṇhaṁ gaṇhāhi,</span><br />
</p>
<p id="ja547c215p2">
<span class="m-text m-primary">lahu esā kaniṭṭhikā;</span><br />
</p>
<p id="ja547c215p3">
<span class="m-text m-primary">Ahaṁ jāliṁ gahessāmi,</span><br />
</p>
<p id="ja547c215p4">
<span class="m-text m-primary">garuko bhātiko hi so”.</span><br />
</p>
<p id="ja547c216p1">
<span class="m-text m-primary">Rājā kumāramādāya,</span><br />
</p>
<p id="ja547c216p2">
<span class="m-text m-primary">rājaputtī ca dārikaṁ;</span><br />
</p>
<p id="ja547c216p3">
<span class="m-text m-primary">Sammodamānā pakkāmuṁ,</span><br />
</p>
<p id="ja547c216p4">
<span class="m-text m-primary">aññamaññaṁ piyaṁvadā.</span><br />
</p>
<p id="ja547c217p1">
<span class="m-text m-primary">Dānakaṇḍaṁ nāma.</span><br />
</p>
<p id="ja547c218p0">
<span class="m-text m-primary">4. Vanapavesana</span><br />
</p>
<p id="ja547c218p1">
<span class="m-text m-primary">Yadi keci manujā enti,</span><br />
</p>
<p id="ja547c218p2">
<span class="m-text m-primary">anumagge paṭipathe;</span><br />
</p>
<p id="ja547c218p3">
<span class="m-text m-primary">Maggaṁ te paṭipucchāma,</span><br />
</p>
<p id="ja547c218p4">
<span class="m-text m-primary">kuhiṁ vaṅkatapabbato.</span><br />
</p>
<p id="ja547c219p1">
<span class="m-text m-primary">Te tattha amhe passitvā,</span><br />
</p>
<p id="ja547c219p2">
<span class="m-text m-primary">kalunaṁ paridevayuṁ;</span><br />
</p>
<p id="ja547c219p3">
<span class="m-text m-primary">Dukkhaṁ te paṭivedenti,</span><br />
</p>
<p id="ja547c219p4">
<span class="m-text m-primary">dūre vaṅkatapabbato.</span><br />
</p>
<p id="ja547c220p1">
<span class="m-text m-primary">Yadi passanti pavane,</span><br />
</p>
<p id="ja547c220p2">
<span class="m-text m-primary">dārakā phaline dume;</span><br />
</p>
<p id="ja547c220p3">
<span class="m-text m-primary">Tesaṁ phalānaṁ hetumhi,</span><br />
</p>
<p id="ja547c220p4">
<span class="m-text m-primary">uparodanti dārakā.</span><br />
</p>
<p id="ja547c221p1">
<span class="m-text m-primary">Rodante dārake disvā,</span><br />
</p>
<p id="ja547c221p2">
<span class="m-text m-primary">ubbiddhā vipulā dumā;</span><br />
</p>
<p id="ja547c221p3">
<span class="m-text m-primary">Sayamevonamitvāna,</span><br />
</p>
<p id="ja547c221p4">
<span class="m-text m-primary">upagacchanti dārake.</span><br />
</p>
<p id="ja547c222p1">
<span class="m-text m-primary">Idaṁ accherakaṁ disvā,</span><br />
</p>
<p id="ja547c222p2">
<span class="m-text m-primary">abbhutaṁ lomahaṁsanaṁ;</span><br />
</p>
<p id="ja547c222p3">
<span class="m-text m-primary">Sādhukāraṁ pavattesi,</span><br />
</p>
<p id="ja547c222p4">
<span class="m-text m-primary">maddī sabbaṅgasobhanā.</span><br />
</p>
<p id="ja547c223p1">
<span class="m-text m-primary">“Accheraṁ vata lokasmiṁ,</span><br />
</p>
<p id="ja547c223p2">
<span class="m-text m-primary">abbhutaṁ lomahaṁsanaṁ;</span><br />
</p>
<p id="ja547c223p3">
<span class="m-text m-primary">Vessantarassa tejena,</span><br />
</p>
<p id="ja547c223p4">
<span class="m-text m-primary">sayamevonatā dumā”.</span><br />
</p>
<p id="ja547c224p1">
<span class="m-text m-primary">Saṅkhipiṁsu pathaṁ yakkhā,</span><br />
</p>
<p id="ja547c224p2">
<span class="m-text m-primary">anukampāya dārake;</span><br />
</p>
<p id="ja547c224p3">
<span class="m-text m-primary">Nikkhantadivaseneva,</span><br />
</p>
<p id="ja547c224p4">
<span class="m-text m-primary">cetaraṭṭhaṁ upāgamuṁ.</span><br />
</p>
<p id="ja547c225p1">
<span class="m-text m-primary">Te gantvā dīghamaddhānaṁ,</span><br />
</p>
<p id="ja547c225p2">
<span class="m-text m-primary">cetaraṭṭhaṁ upāgamuṁ;</span><br />
</p>
<p id="ja547c225p3">
<span class="m-text m-primary">Iddhaṁ phītaṁ janapadaṁ,</span><br />
</p>
<p id="ja547c225p4">
<span class="m-text m-primary">bahumaṁsasurodanaṁ.</span><br />
</p>
<p id="ja547c226p1">
<span class="m-text m-primary">Cetiyo parivāriṁsu,</span><br />
</p>
<p id="ja547c226p2">
<span class="m-text m-primary">disvā lakkhaṇamāgataṁ;</span><br />
</p>
<p id="ja547c226p3">
<span class="m-text m-primary">“Sukhumālī vata ayyā,</span><br />
</p>
<p id="ja547c226p4">
<span class="m-text m-primary">pattikā paridhāvati.</span><br />
</p>
<p id="ja547c227p1">
<span class="m-text m-primary">Vayhāhi pariyāyitvā,</span><br />
</p>
<p id="ja547c227p2">
<span class="m-text m-primary">sivikāya rathena ca;</span><br />
</p>
<p id="ja547c227p3">
<span class="m-text m-primary">Sājja maddī araññasmiṁ,</span><br />
</p>
<p id="ja547c227p4">
<span class="m-text m-primary">pattikā paridhāvati”.</span><br />
</p>
<p id="ja547c228p1">
<span class="m-text m-primary">Taṁ disvā cetapāmokkhā,</span><br />
</p>
<p id="ja547c228p2">
<span class="m-text m-primary">rodamānā upāgamuṁ;</span><br />
</p>
<p id="ja547c228p3">
<span class="m-text m-primary">“Kacci nu deva kusalaṁ,</span><br />
</p>
<p id="ja547c228p4">
<span class="m-text m-primary">kacci deva anāmayaṁ;</span><br />
</p>
<p id="ja547c228p5">
<span class="m-text m-primary">Kacci pitā arogo te,</span><br />
</p>
<p id="ja547c228p6">
<span class="m-text m-primary">sivīnañca anāmayaṁ.</span><br />
</p>
<p id="ja547c229p1">
<span class="m-text m-primary">Ko te balaṁ mahārāja,</span><br />
</p>
<p id="ja547c229p2">
<span class="m-text m-primary">ko nu te rathamaṇḍalaṁ;</span><br />
</p>
<p id="ja547c229p3">
<span class="m-text m-primary">Anassako arathako,</span><br />
</p>
<p id="ja547c229p4">
<span class="m-text m-primary">dīghamaddhānamāgato;</span><br />
</p>
<p id="ja547c229p5">
<span class="m-text m-primary">Kaccāmittehi pakato,</span><br />
</p>
<p id="ja547c229p6">
<span class="m-text m-primary">anuppattosimaṁ disaṁ”.</span><br />
</p>
<p id="ja547c230p1">
<span class="m-text m-primary">“Kusalañceva me sammā,</span><br />
</p>
<p id="ja547c230p2">
<span class="m-text m-primary">atho sammā anāmayaṁ;</span><br />
</p>
<p id="ja547c230p3">
<span class="m-text m-primary">Atho pitā arogo me,</span><br />
</p>
<p id="ja547c230p4">
<span class="m-text m-primary">sivīnañca anāmayaṁ.</span><br />
</p>
<p id="ja547c231p1">
<span class="m-text m-primary">Ahañhi kuñjaraṁ dajjaṁ,</span><br />
</p>
<p id="ja547c231p2">
<span class="m-text m-primary">īsādantaṁ urūḷhavaṁ;</span><br />
</p>
<p id="ja547c231p3">
<span class="m-text m-primary">Khettaññuṁ sabbayuddhānaṁ,</span><br />
</p>
<p id="ja547c231p4">
<span class="m-text m-primary">sabbasetaṁ gajuttamaṁ.</span><br />
</p>
<p id="ja547c232p1">
<span class="m-text m-primary">Paṇḍukambalasañchannaṁ,</span><br />
</p>
<p id="ja547c232p2">
<span class="m-text m-primary">pabhinnaṁ sattumaddanaṁ;</span><br />
</p>
<p id="ja547c232p3">
<span class="m-text m-primary">Dantiṁ savāḷabījaniṁ,</span><br />
</p>
<p id="ja547c232p4">
<span class="m-text m-primary">setaṁ kelāsasādisaṁ.</span><br />
</p>
<p id="ja547c233p1">
<span class="m-text m-primary">Sasetacchattaṁ saupādheyyaṁ,</span><br />
</p>
<p id="ja547c233p2">
<span class="m-text m-primary">Sāthabbanaṁ sahatthipaṁ;</span><br />
</p>
<p id="ja547c233p3">
<span class="m-text m-primary">Aggayānaṁ rājavāhiṁ,</span><br />
</p>
<p id="ja547c233p4">
<span class="m-text m-primary">Brāhmaṇānaṁ adāsahaṁ.</span><br />
</p>
<p id="ja547c234p1">
<span class="m-text m-primary">Tasmiṁ me sivayo kuddhā,</span><br />
</p>
<p id="ja547c234p2">
<span class="m-text m-primary">pitā cupahatomano;</span><br />
</p>
<p id="ja547c234p3">
<span class="m-text m-primary">Avaruddhasi maṁ rājā,</span><br />
</p>
<p id="ja547c234p4">
<span class="m-text m-primary">vaṅkaṁ gacchāmi pabbataṁ;</span><br />
</p>
<p id="ja547c234p5">
<span class="m-text m-primary">Okāsaṁ sammā jānātha,</span><br />
</p>
<p id="ja547c234p6">
<span class="m-text m-primary">vane yattha vasāmase”.</span><br />
</p>
<p id="ja547c235p1">
<span class="m-text m-primary">“Svāgataṁ te mahārāja,</span><br />
</p>
<p id="ja547c235p2">
<span class="m-text m-primary">atho te adurāgataṁ;</span><br />
</p>
<p id="ja547c235p3">
<span class="m-text m-primary">Issarosi anuppatto,</span><br />
</p>
<p id="ja547c235p4">
<span class="m-text m-primary">yaṁ idhatthi pavedaya.</span><br />
</p>
<p id="ja547c236p1">
<span class="m-text m-primary">Sākaṁ bhisaṁ madhuṁ maṁsaṁ,</span><br />
</p>
<p id="ja547c236p2">
<span class="m-text m-primary">Suddhaṁ sālīnamodanaṁ;</span><br />
</p>
<p id="ja547c236p3">
<span class="m-text m-primary">Paribhuñja mahārāja,</span><br />
</p>
<p id="ja547c236p4">
<span class="m-text m-primary">Pāhuno nosi āgato”.</span><br />
</p>
<p id="ja547c237p1">
<span class="m-text m-primary">“Paṭiggahitaṁ yaṁ dinnaṁ,</span><br />
</p>
<p id="ja547c237p2">
<span class="m-text m-primary">sabbassa agghiyaṁ kataṁ;</span><br />
</p>
<p id="ja547c237p3">
<span class="m-text m-primary">Avaruddhasi maṁ rājā,</span><br />
</p>
<p id="ja547c237p4">
<span class="m-text m-primary">vaṅkaṁ gacchāmi pabbataṁ;</span><br />
</p>
<p id="ja547c237p5">
<span class="m-text m-primary">Okāsaṁ sammā jānātha,</span><br />
</p>
<p id="ja547c237p6">
<span class="m-text m-primary">vane yattha vasāmase”.</span><br />
</p>
<p id="ja547c238p1">
<span class="m-text m-primary">“Idheva tāva acchassu,</span><br />
</p>
<p id="ja547c238p2">
<span class="m-text m-primary">cetaraṭṭhe rathesabha;</span><br />
</p>
<p id="ja547c238p3">
<span class="m-text m-primary">Yāva cetā gamissanti,</span><br />
</p>
<p id="ja547c238p4">
<span class="m-text m-primary">rañño santika yācituṁ.</span><br />
</p>
<p id="ja547c239p1">
<span class="m-text m-primary">Nijjhāpetuṁ mahārājaṁ,</span><br />
</p>
<p id="ja547c239p2">
<span class="m-text m-primary">sivīnaṁ raṭṭhavaḍḍhanaṁ;</span><br />
</p>
<p id="ja547c239p3">
<span class="m-text m-primary">Taṁ taṁ cetā purakkhatvā,</span><br />
</p>
<p id="ja547c239p4">
<span class="m-text m-primary">patītā laddhapaccayā;</span><br />
</p>
<p id="ja547c239p5">
<span class="m-text m-primary">Parivāretvāna gacchanti,</span><br />
</p>
<p id="ja547c239p6">
<span class="m-text m-primary">evaṁ jānāhi khattiya”.</span><br />
</p>
<p id="ja547c240p1">
<span class="m-text m-primary">“Mā vo ruccittha gamanaṁ,</span><br />
</p>
<p id="ja547c240p2">
<span class="m-text m-primary">rañño santika yācituṁ;</span><br />
</p>
<p id="ja547c240p3">
<span class="m-text m-primary">Nijjhāpetuṁ mahārājaṁ,</span><br />
</p>
<p id="ja547c240p4">
<span class="m-text m-primary">rājāpi tattha nissaro.</span><br />
</p>
<p id="ja547c241p1">
<span class="m-text m-primary">Accuggatā hi sivayo,</span><br />
</p>
<p id="ja547c241p2">
<span class="m-text m-primary">balaggā negamā ca ye;</span><br />
</p>
<p id="ja547c241p3">
<span class="m-text m-primary">Te vidhaṁsetumicchanti,</span><br />
</p>
<p id="ja547c241p4">
<span class="m-text m-primary">rājānaṁ mama kāraṇā”.</span><br />
</p>
<p id="ja547c242p1">
<span class="m-text m-primary">“Sace esā pavattettha,</span><br />
</p>
<p id="ja547c242p2">
<span class="m-text m-primary">raṭṭhasmiṁ raṭṭhavaḍḍhana;</span><br />
</p>
<p id="ja547c242p3">
<span class="m-text m-primary">Idheva rajjaṁ kārehi,</span><br />
</p>
<p id="ja547c242p4">
<span class="m-text m-primary">cetehi parivārito.</span><br />
</p>
<p id="ja547c243p1">
<span class="m-text m-primary">Iddhaṁ phītañcidaṁ raṭṭhaṁ,</span><br />
</p>
<p id="ja547c243p2">
<span class="m-text m-primary">iddho janapado mahā;</span><br />
</p>
<p id="ja547c243p3">
<span class="m-text m-primary">Matiṁ karohi tvaṁ deva,</span><br />
</p>
<p id="ja547c243p4">
<span class="m-text m-primary">rajjassa manusāsituṁ”.</span><br />
</p>
<p id="ja547c244p1">
<span class="m-text m-primary">“Na me chando mati atthi,</span><br />
</p>
<p id="ja547c244p2">
<span class="m-text m-primary">rajjassa anusāsituṁ;</span><br />
</p>
<p id="ja547c244p3">
<span class="m-text m-primary">Pabbājitassa raṭṭhasmā,</span><br />
</p>
<p id="ja547c244p4">
<span class="m-text m-primary">cetaputtā suṇātha me.</span><br />
</p>
<p id="ja547c245p1">
<span class="m-text m-primary">Atuṭṭhā sivayo āsuṁ,</span><br />
</p>
<p id="ja547c245p2">
<span class="m-text m-primary">balaggā negamā ca ye;</span><br />
</p>
<p id="ja547c245p3">
<span class="m-text m-primary">Pabbājitassa raṭṭhasmā,</span><br />
</p>
<p id="ja547c245p4">
<span class="m-text m-primary">cetā rajjebhisecayuṁ.</span><br />
</p>
<p id="ja547c246p1">
<span class="m-text m-primary">Asammodiyampi vo assa,</span><br />
</p>
<p id="ja547c246p2">
<span class="m-text m-primary">accantaṁ mama kāraṇā;</span><br />
</p>
<p id="ja547c246p3">
<span class="m-text m-primary">Sivīhi bhaṇḍanañcāpi,</span><br />
</p>
<p id="ja547c246p4">
<span class="m-text m-primary">viggaho me na ruccati.</span><br />
</p>
<p id="ja547c247p1">
<span class="m-text m-primary">Athassa bhaṇḍanaṁ ghoraṁ,</span><br />
</p>
<p id="ja547c247p2">
<span class="m-text m-primary">sampahāro anappako;</span><br />
</p>
<p id="ja547c247p3">
<span class="m-text m-primary">Ekassa kāraṇā mayhaṁ,</span><br />
</p>
<p id="ja547c247p4">
<span class="m-text m-primary">hiṁseyya bahuko jano.</span><br />
</p>
<p id="ja547c248p1">
<span class="m-text m-primary">Paṭiggahitaṁ yaṁ dinnaṁ,</span><br />
</p>
<p id="ja547c248p2">
<span class="m-text m-primary">sabbassa agghiyaṁ kataṁ;</span><br />
</p>
<p id="ja547c248p3">
<span class="m-text m-primary">Avaruddhasi maṁ rājā,</span><br />
</p>
<p id="ja547c248p4">
<span class="m-text m-primary">vaṅkaṁ gacchāmi pabbataṁ;</span><br />
</p>
<p id="ja547c248p5">
<span class="m-text m-primary">Okāsaṁ sammā jānātha,</span><br />
</p>
<p id="ja547c248p6">
<span class="m-text m-primary">vane yattha vasāmase”.</span><br />
</p>
<p id="ja547c249p1">
<span class="m-text m-primary">“Taggha te mayamakkhāma,</span><br />
</p>
<p id="ja547c249p2">
<span class="m-text m-primary">yathāpi kusalā tathā;</span><br />
</p>
<p id="ja547c249p3">
<span class="m-text m-primary">Rājisī yattha sammanti,</span><br />
</p>
<p id="ja547c249p4">
<span class="m-text m-primary">āhutaggī samāhitā.</span><br />
</p>
<p id="ja547c250p1">
<span class="m-text m-primary">Esa selo mahārāja,</span><br />
</p>
<p id="ja547c250p2">
<span class="m-text m-primary">pabbato gandhamādano;</span><br />
</p>
<p id="ja547c250p3">
<span class="m-text m-primary">Yattha tvaṁ saha puttehi,</span><br />
</p>
<p id="ja547c250p4">
<span class="m-text m-primary">saha bhariyāya cacchasi”.</span><br />
</p>
<p id="ja547c251p1">
<span class="m-text m-primary">Taṁ cetā anusāsiṁsu,</span><br />
</p>
<p id="ja547c251p2">
<span class="m-text m-primary">assunettā rudammukhā;</span><br />
</p>
<p id="ja547c251p3">
<span class="m-text m-primary">“Ito gaccha mahārāja,</span><br />
</p>
<p id="ja547c251p4">
<span class="m-text m-primary">ujuṁ yenuttarā mukho.</span><br />
</p>
<p id="ja547c252p1">
<span class="m-text m-primary">Atha dakkhisi bhaddante,</span><br />
</p>
<p id="ja547c252p2">
<span class="m-text m-primary">vepullaṁ nāma pabbataṁ;</span><br />
</p>
<p id="ja547c252p3">
<span class="m-text m-primary">Nānādumagaṇākiṇṇaṁ,</span><br />
</p>
<p id="ja547c252p4">
<span class="m-text m-primary">sītacchāyaṁ manoramaṁ.</span><br />
</p>
<p id="ja547c253p1">
<span class="m-text m-primary">Tamatikkamma bhaddante,</span><br />
</p>
<p id="ja547c253p2">
<span class="m-text m-primary">atha dakkhisi āpagaṁ;</span><br />
</p>
<p id="ja547c253p3">
<span class="m-text m-primary">Nadiṁ ketumatiṁ nāma,</span><br />
</p>
<p id="ja547c253p4">
<span class="m-text m-primary">gambhīraṁ girigabbharaṁ.</span><br />
</p>
<p id="ja547c254p1">
<span class="m-text m-primary">Puthulomamacchākiṇṇaṁ,</span><br />
</p>
<p id="ja547c254p2">
<span class="m-text m-primary">supatitthaṁ mahodakaṁ;</span><br />
</p>
<p id="ja547c254p3">
<span class="m-text m-primary">Tattha nhatvā pivitvā ca,</span><br />
</p>
<p id="ja547c254p4">
<span class="m-text m-primary">assāsetvā saputtake.</span><br />
</p>
<p id="ja547c255p1">
<span class="m-text m-primary">Atha dakkhisi bhaddante,</span><br />
</p>
<p id="ja547c255p2">
<span class="m-text m-primary">nigrodhaṁ madhupipphalaṁ;</span><br />
</p>
<p id="ja547c255p3">
<span class="m-text m-primary">Rammake sikhare jātaṁ,</span><br />
</p>
<p id="ja547c255p4">
<span class="m-text m-primary">sītacchāyaṁ manoramaṁ.</span><br />
</p>
<p id="ja547c256p1">
<span class="m-text m-primary">Atha dakkhisi bhaddante,</span><br />
</p>
<p id="ja547c256p2">
<span class="m-text m-primary">nāḷikaṁ nāma pabbataṁ;</span><br />
</p>
<p id="ja547c256p3">
<span class="m-text m-primary">Nānādijagaṇākiṇṇaṁ,</span><br />
</p>
<p id="ja547c256p4">
<span class="m-text m-primary">selaṁ kimpurisāyutaṁ.</span><br />
</p>
<p id="ja547c257p1">
<span class="m-text m-primary">Tassa uttarapubbena,</span><br />
</p>
<p id="ja547c257p2">
<span class="m-text m-primary">mucalindo nāma so saro;</span><br />
</p>
<p id="ja547c257p3">
<span class="m-text m-primary">Puṇḍarīkehi sañchanno,</span><br />
</p>
<p id="ja547c257p4">
<span class="m-text m-primary">setasogandhikehi ca.</span><br />
</p>
<p id="ja547c258p1">
<span class="m-text m-primary">So vanaṁ meghasaṅkāsaṁ,</span><br />
</p>
<p id="ja547c258p2">
<span class="m-text m-primary">dhuvaṁ haritasaddalaṁ;</span><br />
</p>
<p id="ja547c258p3">
<span class="m-text m-primary">Sīhovāmisapekkhīva,</span><br />
</p>
<p id="ja547c258p4">
<span class="m-text m-primary">vanasaṇḍaṁ vigāhaya;</span><br />
</p>
<p id="ja547c258p5">
<span class="m-text m-primary">Puppharukkhehi sañchannaṁ,</span><br />
</p>
<p id="ja547c258p6">
<span class="m-text m-primary">phalarukkhehi cūbhayaṁ.</span><br />
</p>
<p id="ja547c259p1">
<span class="m-text m-primary">Tattha bindussarā vaggū,</span><br />
</p>
<p id="ja547c259p2">
<span class="m-text m-primary">nānāvaṇṇā bahū dijā;</span><br />
</p>
<p id="ja547c259p3">
<span class="m-text m-primary">Kūjantamupakūjanti,</span><br />
</p>
<p id="ja547c259p4">
<span class="m-text m-primary">utusaṁpupphite dume.</span><br />
</p>
<p id="ja547c260p1">
<span class="m-text m-primary">Gantvā girividuggānaṁ,</span><br />
</p>
<p id="ja547c260p2">
<span class="m-text m-primary">nadīnaṁ pabhavāni ca;</span><br />
</p>
<p id="ja547c260p3">
<span class="m-text m-primary">So dakkhisi pokkharaṇiṁ,</span><br />
</p>
<p id="ja547c260p4">
<span class="m-text m-primary">karañjakakudhāyutaṁ.</span><br />
</p>
<p id="ja547c261p1">
<span class="m-text m-primary">Puthulomamacchākiṇṇaṁ,</span><br />
</p>
<p id="ja547c261p2">
<span class="m-text m-primary">supatitthaṁ mahodakaṁ;</span><br />
</p>
<p id="ja547c261p3">
<span class="m-text m-primary">Samañca caturaṁsañca,</span><br />
</p>
<p id="ja547c261p4">
<span class="m-text m-primary">sāduṁ appaṭigandhiyaṁ.</span><br />
</p>
<p id="ja547c262p1">
<span class="m-text m-primary">Tassā uttarapubbena,</span><br />
</p>
<p id="ja547c262p2">
<span class="m-text m-primary">paṇṇasālaṁ amāpaya;</span><br />
</p>
<p id="ja547c262p3">
<span class="m-text m-primary">Paṇṇasālaṁ amāpetvā,</span><br />
</p>
<p id="ja547c262p4">
<span class="m-text m-primary">uñchācariyāya īhatha”.</span><br />
</p>
<p id="ja547c263p1">
<span class="m-text m-primary">Vanapavesanaṁ nāma.</span><br />
</p>
<p id="ja547c264p0">
<span class="m-text m-primary">5. Jūjakapabba</span><br />
</p>
<p id="ja547c264p1">
<span class="m-text m-primary">Ahu vāsī kaliṅgesu,</span><br />
</p>
<p id="ja547c264p2">
<span class="m-text m-primary">jūjako nāma brāhmaṇo;</span><br />
</p>
<p id="ja547c264p3">
<span class="m-text m-primary">Tassāsi daharā bhariyā,</span><br />
</p>
<p id="ja547c264p4">
<span class="m-text m-primary">nāmenāmittatāpanā.</span><br />
</p>
<p id="ja547c265p1">
<span class="m-text m-primary">Tā naṁ tattha gatāvocuṁ,</span><br />
</p>
<p id="ja547c265p2">
<span class="m-text m-primary">nadiṁ udakahāriyā;</span><br />
</p>
<p id="ja547c265p3">
<span class="m-text m-primary">Thiyo naṁ paribhāsiṁsu,</span><br />
</p>
<p id="ja547c265p4">
<span class="m-text m-primary">samāgantvā kutūhalā.</span><br />
</p>
<p id="ja547c266p1">
<span class="m-text m-primary">“Amittā nūna te mātā,</span><br />
</p>
<p id="ja547c266p2">
<span class="m-text m-primary">amitto nūna te pitā;</span><br />
</p>
<p id="ja547c266p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c266p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c267p1">
<span class="m-text m-primary">Ahitaṁ vata te ñātī,</span><br />
</p>
<p id="ja547c267p2">
<span class="m-text m-primary">mantayiṁsu rahogatā;</span><br />
</p>
<p id="ja547c267p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c267p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c268p1">
<span class="m-text m-primary">Amittā vata te ñātī,</span><br />
</p>
<p id="ja547c268p2">
<span class="m-text m-primary">mantayiṁsu rahogatā;</span><br />
</p>
<p id="ja547c268p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c268p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c269p1">
<span class="m-text m-primary">Dukkaṭaṁ vata te ñātī,</span><br />
</p>
<p id="ja547c269p2">
<span class="m-text m-primary">mantayiṁsu rahogatā;</span><br />
</p>
<p id="ja547c269p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c269p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c270p1">
<span class="m-text m-primary">Pāpakaṁ vata te ñātī,</span><br />
</p>
<p id="ja547c270p2">
<span class="m-text m-primary">mantayiṁsu rahogatā;</span><br />
</p>
<p id="ja547c270p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c270p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c271p1">
<span class="m-text m-primary">Amanāpaṁ vata te ñātī,</span><br />
</p>
<p id="ja547c271p2">
<span class="m-text m-primary">mantayiṁsu rahogatā;</span><br />
</p>
<p id="ja547c271p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c271p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c272p1">
<span class="m-text m-primary">Amanāpavāsaṁ vasi,</span><br />
</p>
<p id="ja547c272p2">
<span class="m-text m-primary">jiṇṇena patinā saha;</span><br />
</p>
<p id="ja547c272p3">
<span class="m-text m-primary">Yā tvaṁ vasasi jiṇṇassa,</span><br />
</p>
<p id="ja547c272p4">
<span class="m-text m-primary">mataṁ te jīvitā varaṁ.</span><br />
</p>
<p id="ja547c273p1">
<span class="m-text m-primary">Na hi nūna tuyhaṁ kalyāṇi,</span><br />
</p>
<p id="ja547c273p2">
<span class="m-text m-primary">pitā mātā ca sobhane;</span><br />
</p>
<p id="ja547c273p3">
<span class="m-text m-primary">Aññaṁ bhattāraṁ vindiṁsu,</span><br />
</p>
<p id="ja547c273p4">
<span class="m-text m-primary">ye taṁ jiṇṇassa pādaṁsu;</span><br />
</p>
<p id="ja547c273p5">
<span class="m-text m-primary">Evaṁ dahariyaṁ satiṁ.</span><br />
</p>
<p id="ja547c274p1">
<span class="m-text m-primary">Duyiṭṭhaṁ te navamiyaṁ,</span><br />
</p>
<p id="ja547c274p2">
<span class="m-text m-primary">akataṁ aggihuttakaṁ;</span><br />
</p>
<p id="ja547c274p3">
<span class="m-text m-primary">Ye taṁ jiṇṇassa pādaṁsu,</span><br />
</p>
<p id="ja547c274p4">
<span class="m-text m-primary">evaṁ dahariyaṁ satiṁ.</span><br />
</p>
<p id="ja547c275p1">
<span class="m-text m-primary">Samaṇe brāhmaṇe nūna,</span><br />
</p>
<p id="ja547c275p2">
<span class="m-text m-primary">brahmacariyaparāyaṇe;</span><br />
</p>
<p id="ja547c275p3">
<span class="m-text m-primary">Sā tvaṁ loke abhisapi,</span><br />
</p>
<p id="ja547c275p4">
<span class="m-text m-primary">sīlavante bahussute;</span><br />
</p>
<p id="ja547c275p5">
<span class="m-text m-primary">Yā tvaṁ vasasi jiṇṇassa,</span><br />
</p>
<p id="ja547c275p6">
<span class="m-text m-primary">evaṁ dahariyā satī.</span><br />
</p>
<p id="ja547c276p1">
<span class="m-text m-primary">Na dukkhaṁ ahinā daṭṭhaṁ,</span><br />
</p>
<p id="ja547c276p2">
<span class="m-text m-primary">na dukkhaṁ sattiyā hataṁ;</span><br />
</p>
<p id="ja547c276p3">
<span class="m-text m-primary">Tañca dukkhañca tibbañca,</span><br />
</p>
<p id="ja547c276p4">
<span class="m-text m-primary">yaṁ passe jiṇṇakaṁ patiṁ.</span><br />
</p>
<p id="ja547c277p1">
<span class="m-text m-primary">Natthi khiḍḍā natthi rati,</span><br />
</p>
<p id="ja547c277p2">
<span class="m-text m-primary">jiṇṇena patinā saha;</span><br />
</p>
<p id="ja547c277p3">
<span class="m-text m-primary">Natthi allāpasallāpo,</span><br />
</p>
<p id="ja547c277p4">
<span class="m-text m-primary">jagghitampi na sobhati.</span><br />
</p>
<p id="ja547c278p1">
<span class="m-text m-primary">Yadā ca daharo daharā,</span><br />
</p>
<p id="ja547c278p2">
<span class="m-text m-primary">mantayanti rahogatā;</span><br />
</p>
<p id="ja547c278p3">
<span class="m-text m-primary">Sabbesaṁ sokā nassanti,</span><br />
</p>
<p id="ja547c278p4">
<span class="m-text m-primary">ye keci hadayassitā.</span><br />
</p>
<p id="ja547c279p1">
<span class="m-text m-primary">Daharā tvaṁ rūpavatī,</span><br />
</p>
<p id="ja547c279p2">
<span class="m-text m-primary">purisānaṁbhipatthitā;</span><br />
</p>
<p id="ja547c279p3">
<span class="m-text m-primary">Gaccha ñātikule accha,</span><br />
</p>
<p id="ja547c279p4">
<span class="m-text m-primary">kiṁ jiṇṇo ramayissati”.</span><br />
</p>
<p id="ja547c280p1">
<span class="m-text m-primary">“Na te brāhmaṇa gacchāmi,</span><br />
</p>
<p id="ja547c280p2">
<span class="m-text m-primary">nadiṁ udakahāriyā;</span><br />
</p>
<p id="ja547c280p3">
<span class="m-text m-primary">Thiyo maṁ paribhāsanti,</span><br />
</p>
<p id="ja547c280p4">
<span class="m-text m-primary">tayā jiṇṇena brāhmaṇa”.</span><br />
</p>
<p id="ja547c281p1">
<span class="m-text m-primary">“Mā me tvaṁ akarā kammaṁ,</span><br />
</p>
<p id="ja547c281p2">
<span class="m-text m-primary">mā me udakamāhari;</span><br />
</p>
<p id="ja547c281p3">
<span class="m-text m-primary">Ahaṁ udakamāhissaṁ,</span><br />
</p>
<p id="ja547c281p4">
<span class="m-text m-primary">mā bhoti kupitā ahu”.</span><br />
</p>
<p id="ja547c282p1">
<span class="m-text m-primary">“Nāhaṁ tamhi kule jātā,</span><br />
</p>
<p id="ja547c282p2">
<span class="m-text m-primary">yaṁ tvaṁ udakamāhare;</span><br />
</p>
<p id="ja547c282p3">
<span class="m-text m-primary">Evaṁ brāhmaṇa jānāhi,</span><br />
</p>
<p id="ja547c282p4">
<span class="m-text m-primary">na te vacchāmahaṁ ghare.</span><br />
</p>
<p id="ja547c283p1">
<span class="m-text m-primary">Sace me dāsaṁ dāsiṁ vā,</span><br />
</p>
<p id="ja547c283p2">
<span class="m-text m-primary">nānayissasi brāhmaṇa;</span><br />
</p>
<p id="ja547c283p3">
<span class="m-text m-primary">Evaṁ brāhmaṇa jānāhi,</span><br />
</p>
<p id="ja547c283p4">
<span class="m-text m-primary">na te vacchāmi santike”.</span><br />
</p>
<p id="ja547c284p1">
<span class="m-text m-primary">“Natthi me sippaṭhānaṁ vā,</span><br />
</p>
<p id="ja547c284p2">
<span class="m-text m-primary">dhanaṁ dhaññañca brāhmaṇi;</span><br />
</p>
<p id="ja547c284p3">
<span class="m-text m-primary">Kutohaṁ dāsaṁ dāsiṁ vā,</span><br />
</p>
<p id="ja547c284p4">
<span class="m-text m-primary">ānayissāmi bhotiyā;</span><br />
</p>
<p id="ja547c284p5">
<span class="m-text m-primary">Ahaṁ bhotiṁ upaṭṭhissaṁ,</span><br />
</p>
<p id="ja547c284p6">
<span class="m-text m-primary">mā bhoti kupitā ahu”.</span><br />
</p>
<p id="ja547c285p1">
<span class="m-text m-primary">“Ehi te ahamakkhissaṁ,</span><br />
</p>
<p id="ja547c285p2">
<span class="m-text m-primary">yathā me vacanaṁ sutaṁ;</span><br />
</p>
<p id="ja547c285p3">
<span class="m-text m-primary">Esa vessantaro rājā,</span><br />
</p>
<p id="ja547c285p4">
<span class="m-text m-primary">vaṅke vasati pabbate.</span><br />
</p>
<p id="ja547c286p1">
<span class="m-text m-primary">Taṁ tvaṁ gantvāna yācassu,</span><br />
</p>
<p id="ja547c286p2">
<span class="m-text m-primary">dāsaṁ dāsiñca brāhmaṇa;</span><br />
</p>
<p id="ja547c286p3">
<span class="m-text m-primary">So te dassati yācito,</span><br />
</p>
<p id="ja547c286p4">
<span class="m-text m-primary">dāsaṁ dāsiñca khattiyo”.</span><br />
</p>
<p id="ja547c287p1">
<span class="m-text m-primary">“Jiṇṇohamasmi dubbalo,</span><br />
</p>
<p id="ja547c287p2">
<span class="m-text m-primary">dīgho caddhā suduggamo;</span><br />
</p>
<p id="ja547c287p3">
<span class="m-text m-primary">Mā bhoti paṭidevesi,</span><br />
</p>
<p id="ja547c287p4">
<span class="m-text m-primary">mā ca tvaṁ vimanā ahu;</span><br />
</p>
<p id="ja547c287p5">
<span class="m-text m-primary">Ahaṁ bhotiṁ upaṭṭhissaṁ,</span><br />
</p>
<p id="ja547c287p6">
<span class="m-text m-primary">mā bhoti kupitā ahu”.</span><br />
</p>
<p id="ja547c288p1">
<span class="m-text m-primary">“Yathā agantvā saṅgāmaṁ,</span><br />
</p>
<p id="ja547c288p2">
<span class="m-text m-primary">ayuddhova parājito;</span><br />
</p>
<p id="ja547c288p3">
<span class="m-text m-primary">Evameva tuvaṁ brahme,</span><br />
</p>
<p id="ja547c288p4">
<span class="m-text m-primary">agantvāva parājito.</span><br />
</p>
<p id="ja547c289p1">
<span class="m-text m-primary">Sace me dāsaṁ dāsiṁ vā,</span><br />
</p>
<p id="ja547c289p2">
<span class="m-text m-primary">nānayissasi brāhmaṇa;</span><br />
</p>
<p id="ja547c289p3">
<span class="m-text m-primary">Evaṁ brāhmaṇa jānāhi,</span><br />
</p>
<p id="ja547c289p4">
<span class="m-text m-primary">na te vacchāmahaṁ ghare;</span><br />
</p>
<p id="ja547c289p5">
<span class="m-text m-primary">Amanāpaṁ te karissāmi,</span><br />
</p>
<p id="ja547c289p6">
<span class="m-text m-primary">taṁ te dukkhaṁ bhavissati.</span><br />
</p>
<p id="ja547c290p1">
<span class="m-text m-primary">Nakkhatte utupubbesu,</span><br />
</p>
<p id="ja547c290p2">
<span class="m-text m-primary">yadā maṁ dakkhisilaṅkataṁ;</span><br />
</p>
<p id="ja547c290p3">
<span class="m-text m-primary">Aññehi saddhiṁ ramamānaṁ,</span><br />
</p>
<p id="ja547c290p4">
<span class="m-text m-primary">taṁ te dukkhaṁ bhavissati.</span><br />
</p>
<p id="ja547c291p1">
<span class="m-text m-primary">Adassanena mayhaṁ te,</span><br />
</p>
<p id="ja547c291p2">
<span class="m-text m-primary">jiṇṇassa paridevato;</span><br />
</p>
<p id="ja547c291p3">
<span class="m-text m-primary">Bhiyyo vaṅkā ca palitā,</span><br />
</p>
<p id="ja547c291p4">
<span class="m-text m-primary">bahū hessanti brāhmaṇa”.</span><br />
</p>
<p id="ja547c292p1">
<span class="m-text m-primary">Tato so brāhmaṇo bhīto,</span><br />
</p>
<p id="ja547c292p2">
<span class="m-text m-primary">brāhmaṇiyā vasānugo;</span><br />
</p>
<p id="ja547c292p3">
<span class="m-text m-primary">Aṭṭito kāmarāgena,</span><br />
</p>
<p id="ja547c292p4">
<span class="m-text m-primary">brāhmaṇiṁ etadabravi.</span><br />
</p>
<p id="ja547c293p1">
<span class="m-text m-primary">“Pātheyyaṁ me karohi tvaṁ,</span><br />
</p>
<p id="ja547c293p2">
<span class="m-text m-primary">Saṅkulyā saguḷāni ca;</span><br />
</p>
<p id="ja547c293p3">
<span class="m-text m-primary">Madhupiṇḍikā ca sukatāyo,</span><br />
</p>
<p id="ja547c293p4">
<span class="m-text m-primary">Sattubhattañca brāhmaṇi.</span><br />
</p>
<p id="ja547c294p1">
<span class="m-text m-primary">Ānayissaṁ methunake,</span><br />
</p>
<p id="ja547c294p2">
<span class="m-text m-primary">ubho dāsakumārake;</span><br />
</p>
<p id="ja547c294p3">
<span class="m-text m-primary">Te taṁ paricarissanti,</span><br />
</p>
<p id="ja547c294p4">
<span class="m-text m-primary">rattindivamatanditā”.</span><br />
</p>
<p id="ja547c295p1">
<span class="m-text m-primary">Idaṁ vatvā brahmabandhu,</span><br />
</p>
<p id="ja547c295p2">
<span class="m-text m-primary">paṭimuñci upāhanā;</span><br />
</p>
<p id="ja547c295p3">
<span class="m-text m-primary">Tato so mantayitvāna,</span><br />
</p>
<p id="ja547c295p4">
<span class="m-text m-primary">bhariyaṁ katvā padakkhiṇaṁ.</span><br />
</p>
<p id="ja547c296p1">
<span class="m-text m-primary">Pakkāmi so ruṇṇamukho,</span><br />
</p>
<p id="ja547c296p2">
<span class="m-text m-primary">brāhmaṇo sahitabbato;</span><br />
</p>
<p id="ja547c296p3">
<span class="m-text m-primary">Sivīnaṁ nagaraṁ phītaṁ,</span><br />
</p>
<p id="ja547c296p4">
<span class="m-text m-primary">dāsapariyesanaṁ caraṁ.</span><br />
</p>
<p id="ja547c297p1">
<span class="m-text m-primary">So tattha gantvā avaca,</span><br />
</p>
<p id="ja547c297p2">
<span class="m-text m-primary">ye tatthāsuṁ samāgatā;</span><br />
</p>
<p id="ja547c297p3">
<span class="m-text m-primary">“Kuhiṁ vessantaro rājā,</span><br />
</p>
<p id="ja547c297p4">
<span class="m-text m-primary">kattha passemu khattiyaṁ”.</span><br />
</p>
<p id="ja547c298p1">
<span class="m-text m-primary">Te janā taṁ avaciṁsu,</span><br />
</p>
<p id="ja547c298p2">
<span class="m-text m-primary">ye tatthāsuṁ samāgatā;</span><br />
</p>
<p id="ja547c298p3">
<span class="m-text m-primary">“Tumhehi brahme pakato,</span><br />
</p>
<p id="ja547c298p4">
<span class="m-text m-primary">atidānena khattiyo;</span><br />
</p>
<p id="ja547c298p5">
<span class="m-text m-primary">Pabbājito sakā raṭṭhā,</span><br />
</p>
<p id="ja547c298p6">
<span class="m-text m-primary">vaṅke vasati pabbate.</span><br />
</p>
<p id="ja547c299p1">
<span class="m-text m-primary">Tumhehi brahme pakato,</span><br />
</p>
<p id="ja547c299p2">
<span class="m-text m-primary">atidānena khattiyo;</span><br />
</p>
<p id="ja547c299p3">
<span class="m-text m-primary">Ādāya puttadārañca,</span><br />
</p>
<p id="ja547c299p4">
<span class="m-text m-primary">vaṅke vasati pabbate”.</span><br />
</p>
<p id="ja547c300p1">
<span class="m-text m-primary">So codito brāhmaṇiyā,</span><br />
</p>
<p id="ja547c300p2">
<span class="m-text m-primary">brāhmaṇo kāmagiddhimā;</span><br />
</p>
<p id="ja547c300p3">
<span class="m-text m-primary">Aghaṁ taṁ paṭisevittha,</span><br />
</p>
<p id="ja547c300p4">
<span class="m-text m-primary">vane vāḷamigākiṇṇe;</span><br />
</p>
<p id="ja547c300p5">
<span class="m-text m-primary">Khaggadīpinisevite.</span><br />
</p>
<p id="ja547c301p1">
<span class="m-text m-primary">Ādāya beḷuvaṁ daṇḍaṁ,</span><br />
</p>
<p id="ja547c301p2">
<span class="m-text m-primary">aggihuttaṁ kamaṇḍaluṁ;</span><br />
</p>
<p id="ja547c301p3">
<span class="m-text m-primary">So pāvisi brahāraññaṁ,</span><br />
</p>
<p id="ja547c301p4">
<span class="m-text m-primary">yattha assosi kāmadaṁ.</span><br />
</p>
<p id="ja547c302p1">
<span class="m-text m-primary">Taṁ paviṭṭhaṁ brahāraññaṁ,</span><br />
</p>
<p id="ja547c302p2">
<span class="m-text m-primary">kokā naṁ parivārayuṁ;</span><br />
</p>
<p id="ja547c302p3">
<span class="m-text m-primary">Vikkandi so vippanaṭṭho,</span><br />
</p>
<p id="ja547c302p4">
<span class="m-text m-primary">dūre panthā apakkami.</span><br />
</p>
<p id="ja547c303p1">
<span class="m-text m-primary">Tato so brāhmaṇo gantvā,</span><br />
</p>
<p id="ja547c303p2">
<span class="m-text m-primary">bhogaluddho asaññato;</span><br />
</p>
<p id="ja547c303p3">
<span class="m-text m-primary">Vaṅkassorohaṇe naṭṭhe,</span><br />
</p>
<p id="ja547c303p4">
<span class="m-text m-primary">imā gāthā abhāsatha.</span><br />
</p>
<p id="ja547c304p1">
<span class="m-text m-primary">“Ko rājaputtaṁ nisabhaṁ,</span><br />
</p>
<p id="ja547c304p2">
<span class="m-text m-primary">jayantamaparājitaṁ;</span><br />
</p>
<p id="ja547c304p3">
<span class="m-text m-primary">Bhaye khemassa dātāraṁ,</span><br />
</p>
<p id="ja547c304p4">
<span class="m-text m-primary">ko me vessantaraṁ vidū.</span><br />
</p>
<p id="ja547c305p1">
<span class="m-text m-primary">Yo yācataṁ patiṭṭhāsi,</span><br />
</p>
<p id="ja547c305p2">
<span class="m-text m-primary">bhūtānaṁ dharaṇīriva;</span><br />
</p>
<p id="ja547c305p3">
<span class="m-text m-primary">Dharaṇūpamaṁ mahārājaṁ,</span><br />
</p>
<p id="ja547c305p4">
<span class="m-text m-primary">ko me vessantaraṁ vidū.</span><br />
</p>
<p id="ja547c306p1">
<span class="m-text m-primary">Yo yācataṁ gatī āsi,</span><br />
</p>
<p id="ja547c306p2">
<span class="m-text m-primary">savantīnaṁva sāgaro;</span><br />
</p>
<p id="ja547c306p3">
<span class="m-text m-primary">Sāgarūpamaṁ mahārājaṁ,</span><br />
</p>
<p id="ja547c306p4">
<span class="m-text m-primary">ko me vessantaraṁ vidū.</span><br />
</p>
<p id="ja547c307p1">
<span class="m-text m-primary">Kalyāṇatitthaṁ sucimaṁ,</span><br />
</p>
<p id="ja547c307p2">
<span class="m-text m-primary">sītūdakaṁ manoramaṁ;</span><br />
</p>
<p id="ja547c307p3">
<span class="m-text m-primary">Puṇḍarīkehi sañchannaṁ,</span><br />
</p>
<p id="ja547c307p4">
<span class="m-text m-primary">yuttaṁ kiñjakkhareṇunā;</span><br />
</p>
<p id="ja547c307p5">
<span class="m-text m-primary">Rahadūpamaṁ mahārājaṁ,</span><br />
</p>
<p id="ja547c307p6">
<span class="m-text m-primary">ko me vessantaraṁ vidū.</span><br />
</p>
<p id="ja547c308p1">
<span class="m-text m-primary">Assatthaṁva pathe jātaṁ,</span><br />
</p>
<p id="ja547c308p2">
<span class="m-text m-primary">sītacchāyaṁ manoramaṁ;</span><br />
</p>
<p id="ja547c308p3">
<span class="m-text m-primary">Santānaṁ visametāraṁ,</span><br />
</p>
<p id="ja547c308p4">
<span class="m-text m-primary">kilantānaṁ paṭiggahaṁ;</span><br />
</p>
<p id="ja547c308p5">
<span class="m-text m-primary">Tathūpamaṁ mahārājaṁ,</span><br />
</p>
<p id="ja547c308p6">
<span class="m-text m-primary">ko me vessantaraṁ vidū.</span><br />
</p>
<p id="ja547c309p1">
<span class="m-text m-primary">Nigrodhaṁva pathe jātaṁ,</span><br />
</p>
<p id="ja547c309p2">
<span class="m-text m-primary">sītacchāyaṁ manoramaṁ;</span><br />
</p>
<p id="ja547c309p3">
<span class="m-text m-primary">Santānaṁ visametāraṁ,</span><br />
</p>
<p id="ja547c309p4">
<span class="m-text m-primary">kilantānaṁ paṭiggahaṁ;</span><br />
</p>
<p id="ja547c309p5">
<span class="m-text m-primary">Tathūpamaṁ mahārājaṁ,</span><br />
</p>
<p id="ja547c309p6">
<span class="m-text m-primary">ko me vessantaraṁ vidū.</span><br />
</p>
<p id="ja547c310p1">
<span class="m-text m-primary">Ambaṁ iva pathe jātaṁ,</span><br />
</p>
<p id="ja547c310p2">
<span class="m-text m-primary">sītacchāyaṁ manoramaṁ;</span><br />
</p>
<p id="ja547c310p3">
<span class="m-text m-primary">Santānaṁ visametāraṁ,</span><br />
</p>
<p id="ja547c310p4">
<span class="m-text m-primary">kilantānaṁ paṭiggahaṁ;</span><br />
</p>
<p id="ja547c310p5">
<span class="m-text m-primary">Tathūpamaṁ mahārājaṁ,</span><br />
</p>
<p id="ja547c310p6">
<span class="m-text m-primary">ko me vessantaraṁ vidū.</span><br />
</p>
<p id="ja547c311p1">
<span class="m-text m-primary">Sālaṁ iva pathe jātaṁ,</span><br />
</p>
<p id="ja547c311p2">
<span class="m-text m-primary">sītacchāyaṁ manoramaṁ;</span><br />
</p>
<p id="ja547c311p3">
<span class="m-text m-primary">Santānaṁ visametāraṁ,</span><br />
</p>
<p id="ja547c311p4">
<span class="m-text m-primary">kilantānaṁ paṭiggahaṁ;</span><br />
</p>
<p id="ja547c311p5">
<span class="m-text m-primary">Tathūpamaṁ mahārājaṁ,</span><br />
</p>
<p id="ja547c311p6">
<span class="m-text m-primary">ko me vessantaraṁ vidū.</span><br />
</p>
<p id="ja547c312p1">
<span class="m-text m-primary">Dumaṁ iva pathe jātaṁ,</span><br />
</p>
<p id="ja547c312p2">
<span class="m-text m-primary">sītacchāyaṁ manoramaṁ;</span><br />
</p>
<p id="ja547c312p3">
<span class="m-text m-primary">Santānaṁ visametāraṁ,</span><br />
</p>
<p id="ja547c312p4">
<span class="m-text m-primary">kilantānaṁ paṭiggahaṁ;</span><br />
</p>
<p id="ja547c312p5">
<span class="m-text m-primary">Tathūpamaṁ mahārājaṁ,</span><br />
</p>
<p id="ja547c312p6">
<span class="m-text m-primary">ko me vessantaraṁ vidū.</span><br />
</p>
<p id="ja547c313p1">
<span class="m-text m-primary">Evañca me vilapato,</span><br />
</p>
<p id="ja547c313p2">
<span class="m-text m-primary">paviṭṭhassa brahāvane;</span><br />
</p>
<p id="ja547c313p3">
<span class="m-text m-primary">Ahaṁ jānanti yo vajjā,</span><br />
</p>
<p id="ja547c313p4">
<span class="m-text m-primary">nandiṁ so janaye mama.</span><br />
</p>
<p id="ja547c314p1">
<span class="m-text m-primary">Evañca me vilapato,</span><br />
</p>
<p id="ja547c314p2">
<span class="m-text m-primary">paviṭṭhassa brahāvane;</span><br />
</p>
<p id="ja547c314p3">
<span class="m-text m-primary">Ahaṁ jānanti yo vajjā,</span><br />
</p>
<p id="ja547c314p4">
<span class="m-text m-primary">tāya so ekavācāya;</span><br />
</p>
<p id="ja547c314p5">
<span class="m-text m-primary">Pasave puññaṁ anappakaṁ”.</span><br />
</p>
<p id="ja547c315p1">
<span class="m-text m-primary">Tassa ceto paṭissosi,</span><br />
</p>
<p id="ja547c315p2">
<span class="m-text m-primary">araññe luddako caraṁ;</span><br />
</p>
<p id="ja547c315p3">
<span class="m-text m-primary">“Tumhehi brahme pakato,</span><br />
</p>
<p id="ja547c315p4">
<span class="m-text m-primary">atidānena khattiyo;</span><br />
</p>
<p id="ja547c315p5">
<span class="m-text m-primary">Pabbājito sakā raṭṭhā,</span><br />
</p>
<p id="ja547c315p6">
<span class="m-text m-primary">vaṅke vasati pabbate.</span><br />
</p>
<p id="ja547c316p1">
<span class="m-text m-primary">Tumhehi brahme pakato,</span><br />
</p>
<p id="ja547c316p2">
<span class="m-text m-primary">atidānena khattiyo;</span><br />
</p>
<p id="ja547c316p3">
<span class="m-text m-primary">Ādāya puttadārañca,</span><br />
</p>
<p id="ja547c316p4">
<span class="m-text m-primary">vaṅke vasati pabbate.</span><br />
</p>
<p id="ja547c317p1">
<span class="m-text m-primary">Akiccakārī dummedho,</span><br />
</p>
<p id="ja547c317p2">
<span class="m-text m-primary">raṭṭhā pavanamāgato;</span><br />
</p>
<p id="ja547c317p3">
<span class="m-text m-primary">Rājaputtaṁ gavesanto,</span><br />
</p>
<p id="ja547c317p4">
<span class="m-text m-primary">bako macchamivodake.</span><br />
</p>
<p id="ja547c318p1">
<span class="m-text m-primary">Tassa tyāhaṁ na dassāmi,</span><br />
</p>
<p id="ja547c318p2">
<span class="m-text m-primary">jīvitaṁ idha brāhmaṇa;</span><br />
</p>
<p id="ja547c318p3">
<span class="m-text m-primary">Ayañhi te mayā nunno,</span><br />
</p>
<p id="ja547c318p4">
<span class="m-text m-primary">saro pissati lohitaṁ.</span><br />
</p>
<p id="ja547c319p1">
<span class="m-text m-primary">Siro te vajjhayitvāna,</span><br />
</p>
<p id="ja547c319p2">
<span class="m-text m-primary">hadayaṁ chetvā sabandhanaṁ;</span><br />
</p>
<p id="ja547c319p3">
<span class="m-text m-primary">Panthasakuṇaṁ yajissāmi,</span><br />
</p>
<p id="ja547c319p4">
<span class="m-text m-primary">tuyhaṁ maṁsena brāhmaṇa.</span><br />
</p>
<p id="ja547c320p1">
<span class="m-text m-primary">Tuyhaṁ maṁsena medena,</span><br />
</p>
<p id="ja547c320p2">
<span class="m-text m-primary">matthakena ca brāhmaṇa;</span><br />
</p>
<p id="ja547c320p3">
<span class="m-text m-primary">Āhutiṁ paggahessāmi,</span><br />
</p>
<p id="ja547c320p4">
<span class="m-text m-primary">chetvāna hadayaṁ tava.</span><br />
</p>
<p id="ja547c321p1">
<span class="m-text m-primary">Taṁ me suyiṭṭhaṁ suhutaṁ,</span><br />
</p>
<p id="ja547c321p2">
<span class="m-text m-primary">tuyhaṁ maṁsena brāhmaṇa;</span><br />
</p>
<p id="ja547c321p3">
<span class="m-text m-primary">Na ca tvaṁ rājaputtassa,</span><br />
</p>
<p id="ja547c321p4">
<span class="m-text m-primary">bhariyaṁ putte ca nessasi”.</span><br />
</p>
<p id="ja547c322p1">
<span class="m-text m-primary">“Avajjho brāhmaṇo dūto,</span><br />
</p>
<p id="ja547c322p2">
<span class="m-text m-primary">cetaputta suṇohi me;</span><br />
</p>
<p id="ja547c322p3">
<span class="m-text m-primary">Tasmā hi dūtaṁ na hanti,</span><br />
</p>
<p id="ja547c322p4">
<span class="m-text m-primary">esa dhammo sanantano.</span><br />
</p>
<p id="ja547c323p1">
<span class="m-text m-primary">Nijjhattā sivayo sabbe,</span><br />
</p>
<p id="ja547c323p2">
<span class="m-text m-primary">pitā naṁ daṭṭhumicchati;</span><br />
</p>
<p id="ja547c323p3">
<span class="m-text m-primary">Mātā ca dubbalā tassa,</span><br />
</p>
<p id="ja547c323p4">
<span class="m-text m-primary">acirā cakkhūni jīyare.</span><br />
</p>
<p id="ja547c324p1">
<span class="m-text m-primary">Tesāhaṁ pahito dūto,</span><br />
</p>
<p id="ja547c324p2">
<span class="m-text m-primary">cetaputta suṇohi me;</span><br />
</p>
<p id="ja547c324p3">
<span class="m-text m-primary">Rājaputtaṁ nayissāmi,</span><br />
</p>
<p id="ja547c324p4">
<span class="m-text m-primary">yadi jānāsi saṁsa me”.</span><br />
</p>
<p id="ja547c325p1">
<span class="m-text m-primary">“Piyassa me piyo dūto,</span><br />
</p>
<p id="ja547c325p2">
<span class="m-text m-primary">puṇṇapattaṁ dadāmi te;</span><br />
</p>
<p id="ja547c325p3">
<span class="m-text m-primary">Imañca madhuno tumbaṁ,</span><br />
</p>
<p id="ja547c325p4">
<span class="m-text m-primary">migasatthiñca brāhmaṇa;</span><br />
</p>
<p id="ja547c325p5">
<span class="m-text m-primary">Tañca te desamakkhissaṁ,</span><br />
</p>
<p id="ja547c325p6">
<span class="m-text m-primary">yattha sammati kāmado”.</span><br />
</p>
<p id="ja547c326p1">
<span class="m-text m-primary">Jūjakapabbaṁ nāma.</span><br />
</p>
<p id="ja547c327p0">
<span class="m-text m-primary">6. Cūḷavanavaṇṇanā</span><br />
</p>
<p id="ja547c327p1">
<span class="m-text m-primary">“Esa selo mahābrahme,</span><br />
</p>
<p id="ja547c327p2">
<span class="m-text m-primary">pabbato gandhamādano;</span><br />
</p>
<p id="ja547c327p3">
<span class="m-text m-primary">Yattha vessantaro rājā,</span><br />
</p>
<p id="ja547c327p4">
<span class="m-text m-primary">saha puttehi sammati.</span><br />
</p>
<p id="ja547c328p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c328p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c328p3">
<span class="m-text m-primary">Cammavāsī chamā seti,</span><br />
</p>
<p id="ja547c328p4">
<span class="m-text m-primary">jātavedaṁ namassati.</span><br />
</p>
<p id="ja547c329p1">
<span class="m-text m-primary">Ete nīlā padissanti,</span><br />
</p>
<p id="ja547c329p2">
<span class="m-text m-primary">nānāphaladharā dumā;</span><br />
</p>
<p id="ja547c329p3">
<span class="m-text m-primary">Uggatā abbhakūṭāva,</span><br />
</p>
<p id="ja547c329p4">
<span class="m-text m-primary">nīlā añjanapabbatā.</span><br />
</p>
<p id="ja547c330p1">
<span class="m-text m-primary">Dhavassakaṇṇā khadirā,</span><br />
</p>
<p id="ja547c330p2">
<span class="m-text m-primary">sālā phandanamāluvā;</span><br />
</p>
<p id="ja547c330p3">
<span class="m-text m-primary">Sampavedhanti vātena,</span><br />
</p>
<p id="ja547c330p4">
<span class="m-text m-primary">sakiṁ pītāva māṇavā.</span><br />
</p>
<p id="ja547c331p1">
<span class="m-text m-primary">Upari dumapariyāyesu,</span><br />
</p>
<p id="ja547c331p2">
<span class="m-text m-primary">Saṅgītiyova suyyare;</span><br />
</p>
<p id="ja547c331p3">
<span class="m-text m-primary">Najjuhā kokilasaṅghā,</span><br />
</p>
<p id="ja547c331p4">
<span class="m-text m-primary">Sampatanti dumā dumaṁ.</span><br />
</p>
<p id="ja547c332p1">
<span class="m-text m-primary">Avhayanteva gacchantaṁ,</span><br />
</p>
<p id="ja547c332p2">
<span class="m-text m-primary">sākhāpattasamīritā;</span><br />
</p>
<p id="ja547c332p3">
<span class="m-text m-primary">Ramayanteva āgantaṁ,</span><br />
</p>
<p id="ja547c332p4">
<span class="m-text m-primary">modayanti nivāsinaṁ;</span><br />
</p>
<p id="ja547c332p5">
<span class="m-text m-primary">Yattha vessantaro rājā,</span><br />
</p>
<p id="ja547c332p6">
<span class="m-text m-primary">saha puttehi sammati.</span><br />
</p>
<p id="ja547c333p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c333p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c333p3">
<span class="m-text m-primary">Cammavāsī chamā seti,</span><br />
</p>
<p id="ja547c333p4">
<span class="m-text m-primary">jātavedaṁ namassati.</span><br />
</p>
<p id="ja547c334p1">
<span class="m-text m-primary">Ambā kapitthā panasā,</span><br />
</p>
<p id="ja547c334p2">
<span class="m-text m-primary">sālā jambū vibhītakā;</span><br />
</p>
<p id="ja547c334p3">
<span class="m-text m-primary">Harītakī āmalakā,</span><br />
</p>
<p id="ja547c334p4">
<span class="m-text m-primary">assatthā badarāni ca.</span><br />
</p>
<p id="ja547c335p1">
<span class="m-text m-primary">Cārutimbarukkhā cettha,</span><br />
</p>
<p id="ja547c335p2">
<span class="m-text m-primary">nigrodhā ca kapitthanā;</span><br />
</p>
<p id="ja547c335p3">
<span class="m-text m-primary">Madhumadhukā thevanti,</span><br />
</p>
<p id="ja547c335p4">
<span class="m-text m-primary">nīce pakkā cudumbarā.</span><br />
</p>
<p id="ja547c336p1">
<span class="m-text m-primary">Pārevatā bhaveyyā ca,</span><br />
</p>
<p id="ja547c336p2">
<span class="m-text m-primary">muddikā ca madhutthikā;</span><br />
</p>
<p id="ja547c336p3">
<span class="m-text m-primary">Madhuṁ anelakaṁ tattha,</span><br />
</p>
<p id="ja547c336p4">
<span class="m-text m-primary">sakamādāya bhuñjare.</span><br />
</p>
<p id="ja547c337p1">
<span class="m-text m-primary">Aññettha pupphitā ambā,</span><br />
</p>
<p id="ja547c337p2">
<span class="m-text m-primary">aññe tiṭṭhanti dovilā;</span><br />
</p>
<p id="ja547c337p3">
<span class="m-text m-primary">Aññe āmā ca pakkā ca,</span><br />
</p>
<p id="ja547c337p4">
<span class="m-text m-primary">bhekavaṇṇā tadūbhayaṁ.</span><br />
</p>
<p id="ja547c338p1">
<span class="m-text m-primary">Athettha heṭṭhā puriso,</span><br />
</p>
<p id="ja547c338p2">
<span class="m-text m-primary">ambapakkāni gaṇhati;</span><br />
</p>
<p id="ja547c338p3">
<span class="m-text m-primary">Āmāni ceva pakkāni,</span><br />
</p>
<p id="ja547c338p4">
<span class="m-text m-primary">vaṇṇagandharasuttame.</span><br />
</p>
<p id="ja547c339p1">
<span class="m-text m-primary">Ateva me acchariyaṁ,</span><br />
</p>
<p id="ja547c339p2">
<span class="m-text m-primary">hiṅkāro paṭibhāti maṁ;</span><br />
</p>
<p id="ja547c339p3">
<span class="m-text m-primary">Devānamiva āvāso,</span><br />
</p>
<p id="ja547c339p4">
<span class="m-text m-primary">sobhati nandanūpamo.</span><br />
</p>
<p id="ja547c340p1">
<span class="m-text m-primary">Vibhedikā nāḷikerā,</span><br />
</p>
<p id="ja547c340p2">
<span class="m-text m-primary">khajjurīnaṁ brahāvane;</span><br />
</p>
<p id="ja547c340p3">
<span class="m-text m-primary">Mālāva ganthitā ṭhanti,</span><br />
</p>
<p id="ja547c340p4">
<span class="m-text m-primary">dhajaggāneva dissare;</span><br />
</p>
<p id="ja547c340p5">
<span class="m-text m-primary">Nānāvaṇṇehi pupphehi,</span><br />
</p>
<p id="ja547c340p6">
<span class="m-text m-primary">nabhaṁ tārācitāmiva.</span><br />
</p>
<p id="ja547c341p1">
<span class="m-text m-primary">Kuṭajī kuṭṭhatagarā,</span><br />
</p>
<p id="ja547c341p2">
<span class="m-text m-primary">pāṭaliyo ca pupphitā;</span><br />
</p>
<p id="ja547c341p3">
<span class="m-text m-primary">Punnāgā giripunnāgā,</span><br />
</p>
<p id="ja547c341p4">
<span class="m-text m-primary">koviḷārā ca pupphitā.</span><br />
</p>
<p id="ja547c342p1">
<span class="m-text m-primary">Uddālakā somarukkhā,</span><br />
</p>
<p id="ja547c342p2">
<span class="m-text m-primary">agaruphalliyā bahū;</span><br />
</p>
<p id="ja547c342p3">
<span class="m-text m-primary">Puttajīvā ca kakudhā,</span><br />
</p>
<p id="ja547c342p4">
<span class="m-text m-primary">asanā cettha pupphitā.</span><br />
</p>
<p id="ja547c343p1">
<span class="m-text m-primary">Kuṭajā salaḷā nīpā,</span><br />
</p>
<p id="ja547c343p2">
<span class="m-text m-primary">kosambā labujā dhavā;</span><br />
</p>
<p id="ja547c343p3">
<span class="m-text m-primary">Sālā ca pupphitā tattha,</span><br />
</p>
<p id="ja547c343p4">
<span class="m-text m-primary">palālakhalasannibhā.</span><br />
</p>
<p id="ja547c344p1">
<span class="m-text m-primary">Tassāvidūre pokkharaṇī,</span><br />
</p>
<p id="ja547c344p2">
<span class="m-text m-primary">bhūmibhāge manorame;</span><br />
</p>
<p id="ja547c344p3">
<span class="m-text m-primary">Padumuppalasañchannā,</span><br />
</p>
<p id="ja547c344p4">
<span class="m-text m-primary">devānamiva nandane.</span><br />
</p>
<p id="ja547c345p1">
<span class="m-text m-primary">Athettha puppharasamattā,</span><br />
</p>
<p id="ja547c345p2">
<span class="m-text m-primary">kokilā mañjubhāṇikā;</span><br />
</p>
<p id="ja547c345p3">
<span class="m-text m-primary">Abhinādenti pavanaṁ,</span><br />
</p>
<p id="ja547c345p4">
<span class="m-text m-primary">utusampupphite dume.</span><br />
</p>
<p id="ja547c346p1">
<span class="m-text m-primary">Bhassanti makarandehi,</span><br />
</p>
<p id="ja547c346p2">
<span class="m-text m-primary">pokkhare pokkhare madhū;</span><br />
</p>
<p id="ja547c346p3">
<span class="m-text m-primary">Athettha vātā vāyanti,</span><br />
</p>
<p id="ja547c346p4">
<span class="m-text m-primary">dakkhiṇā atha pacchimā;</span><br />
</p>
<p id="ja547c346p5">
<span class="m-text m-primary">Padumakiñjakkhareṇūhi,</span><br />
</p>
<p id="ja547c346p6">
<span class="m-text m-primary">okiṇṇo hoti assamo.</span><br />
</p>
<p id="ja547c347p1">
<span class="m-text m-primary">Thūlā siṅghāṭakā cettha,</span><br />
</p>
<p id="ja547c347p2">
<span class="m-text m-primary">saṁsādiyā pasādiyā;</span><br />
</p>
<p id="ja547c347p3">
<span class="m-text m-primary">Macchakacchapabyāviddhā,</span><br />
</p>
<p id="ja547c347p4">
<span class="m-text m-primary">bahū cettha mupayānakā;</span><br />
</p>
<p id="ja547c347p5">
<span class="m-text m-primary">Madhuṁ bhisehi savati,</span><br />
</p>
<p id="ja547c347p6">
<span class="m-text m-primary">khirasappimuḷālibhi.</span><br />
</p>
<p id="ja547c348p1">
<span class="m-text m-primary">Surabhī taṁ vanaṁ vāti,</span><br />
</p>
<p id="ja547c348p2">
<span class="m-text m-primary">nānāgandhasamoditaṁ;</span><br />
</p>
<p id="ja547c348p3">
<span class="m-text m-primary">Sammaddateva gandhena,</span><br />
</p>
<p id="ja547c348p4">
<span class="m-text m-primary">pupphasākhāhi taṁ vanaṁ;</span><br />
</p>
<p id="ja547c348p5">
<span class="m-text m-primary">Bhamarā pupphagandhena,</span><br />
</p>
<p id="ja547c348p6">
<span class="m-text m-primary">samantā mabhināditā.</span><br />
</p>
<p id="ja547c349p1">
<span class="m-text m-primary">Athettha sakuṇā santi,</span><br />
</p>
<p id="ja547c349p2">
<span class="m-text m-primary">nānāvaṇṇā bahū dijā;</span><br />
</p>
<p id="ja547c349p3">
<span class="m-text m-primary">Modanti saha bhariyāhi,</span><br />
</p>
<p id="ja547c349p4">
<span class="m-text m-primary">aññamaññaṁ pakūjino.</span><br />
</p>
<p id="ja547c350p1">
<span class="m-text m-primary">Nandikā jīvaputtā ca,</span><br />
</p>
<p id="ja547c350p2">
<span class="m-text m-primary">jīvaputtā piyā ca no;</span><br />
</p>
<p id="ja547c350p3">
<span class="m-text m-primary">Piyā puttā piyā nandā,</span><br />
</p>
<p id="ja547c350p4">
<span class="m-text m-primary">dijā pokkharaṇīgharā.</span><br />
</p>
<p id="ja547c351p1">
<span class="m-text m-primary">Mālāva ganthitā ṭhanti,</span><br />
</p>
<p id="ja547c351p2">
<span class="m-text m-primary">dhajaggāneva dissare;</span><br />
</p>
<p id="ja547c351p3">
<span class="m-text m-primary">Nānāvaṇṇehi pupphehi,</span><br />
</p>
<p id="ja547c351p4">
<span class="m-text m-primary">kusaleheva suganthitā;</span><br />
</p>
<p id="ja547c351p5">
<span class="m-text m-primary">Yattha vessantaro rājā,</span><br />
</p>
<p id="ja547c351p6">
<span class="m-text m-primary">saha puttehi sammati.</span><br />
</p>
<p id="ja547c352p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c352p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c352p3">
<span class="m-text m-primary">Cammavāsī chamā seti,</span><br />
</p>
<p id="ja547c352p4">
<span class="m-text m-primary">jātavedaṁ namassati”.</span><br />
</p>
<p id="ja547c353p1">
<span class="m-text m-primary">“Idañca me sattubhattaṁ,</span><br />
</p>
<p id="ja547c353p2">
<span class="m-text m-primary">Madhunā paṭisaṁyutaṁ;</span><br />
</p>
<p id="ja547c353p3">
<span class="m-text m-primary">Madhupiṇḍikā ca sukatāyo,</span><br />
</p>
<p id="ja547c353p4">
<span class="m-text m-primary">Sattubhattaṁ dadāmi te”.</span><br />
</p>
<p id="ja547c354p1">
<span class="m-text m-primary">“Tuyheva sambalaṁ hotu,</span><br />
</p>
<p id="ja547c354p2">
<span class="m-text m-primary">nāhaṁ icchāmi sambalaṁ;</span><br />
</p>
<p id="ja547c354p3">
<span class="m-text m-primary">Itopi brahme gaṇhāhi,</span><br />
</p>
<p id="ja547c354p4">
<span class="m-text m-primary">gaccha brahme yathāsukhaṁ.</span><br />
</p>
<p id="ja547c355p1">
<span class="m-text m-primary">Ayaṁ ekapadī eti,</span><br />
</p>
<p id="ja547c355p2">
<span class="m-text m-primary">ujuṁ gacchati assamaṁ;</span><br />
</p>
<p id="ja547c355p3">
<span class="m-text m-primary">Isīpi accuto tattha,</span><br />
</p>
<p id="ja547c355p4">
<span class="m-text m-primary">paṅkadanto rajassiro;</span><br />
</p>
<p id="ja547c355p5">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c355p6">
<span class="m-text m-primary">āsadañca masaṁ jaṭaṁ.</span><br />
</p>
<p id="ja547c356p1">
<span class="m-text m-primary">Cammavāsī chamā seti,</span><br />
</p>
<p id="ja547c356p2">
<span class="m-text m-primary">jātavedaṁ namassati;</span><br />
</p>
<p id="ja547c356p3">
<span class="m-text m-primary">Taṁ tvaṁ gantvāna pucchassu,</span><br />
</p>
<p id="ja547c356p4">
<span class="m-text m-primary">so te maggaṁ pavakkhati”.</span><br />
</p>
<p id="ja547c357p1">
<span class="m-text m-primary">Idaṁ sutvā brahmabandhu,</span><br />
</p>
<p id="ja547c357p2">
<span class="m-text m-primary">cetaṁ katvā padakkhiṇaṁ;</span><br />
</p>
<p id="ja547c357p3">
<span class="m-text m-primary">Udaggacitto pakkāmi,</span><br />
</p>
<p id="ja547c357p4">
<span class="m-text m-primary">yenāsi accuto isi.</span><br />
</p>
<p id="ja547c358p1">
<span class="m-text m-primary">Cūḷavanavaṇṇanā.</span><br />
</p>
<p id="ja547c359p0">
<span class="m-text m-primary">7. Mahāvanavaṇṇanā</span><br />
</p>
<p id="ja547c359p1">
<span class="m-text m-primary">Gacchanto so bhāradvājo,</span><br />
</p>
<p id="ja547c359p2">
<span class="m-text m-primary">addassa accutaṁ isiṁ;</span><br />
</p>
<p id="ja547c359p3">
<span class="m-text m-primary">Disvāna taṁ bhāradvājo,</span><br />
</p>
<p id="ja547c359p4">
<span class="m-text m-primary">sammodi isinā saha.</span><br />
</p>
<p id="ja547c360p1">
<span class="m-text m-primary">“Kacci nu bhoto kusalaṁ,</span><br />
</p>
<p id="ja547c360p2">
<span class="m-text m-primary">kacci bhoto anāmayaṁ;</span><br />
</p>
<p id="ja547c360p3">
<span class="m-text m-primary">Kacci uñchena yāpesi,</span><br />
</p>
<p id="ja547c360p4">
<span class="m-text m-primary">kacci mūlaphalā bahū.</span><br />
</p>
<p id="ja547c361p1">
<span class="m-text m-primary">Kacci ḍaṁsā makasā ca,</span><br />
</p>
<p id="ja547c361p2">
<span class="m-text m-primary">appameva sarīsapā;</span><br />
</p>
<p id="ja547c361p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c361p4">
<span class="m-text m-primary">kacci hiṁsā na vijjati”.</span><br />
</p>
<p id="ja547c362p1">
<span class="m-text m-primary">“Kusalañceva me brahme,</span><br />
</p>
<p id="ja547c362p2">
<span class="m-text m-primary">atho brahme anāmayaṁ;</span><br />
</p>
<p id="ja547c362p3">
<span class="m-text m-primary">Atho uñchena yāpemi,</span><br />
</p>
<p id="ja547c362p4">
<span class="m-text m-primary">atho mūlaphalā bahū.</span><br />
</p>
<p id="ja547c363p1">
<span class="m-text m-primary">Atho ḍaṁsā makasā ca,</span><br />
</p>
<p id="ja547c363p2">
<span class="m-text m-primary">appameva sarīsapā;</span><br />
</p>
<p id="ja547c363p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c363p4">
<span class="m-text m-primary">hiṁsā mayhaṁ na vijjati.</span><br />
</p>
<p id="ja547c364p1">
<span class="m-text m-primary">Bahūni vassapūgāni,</span><br />
</p>
<p id="ja547c364p2">
<span class="m-text m-primary">assame vasato mama;</span><br />
</p>
<p id="ja547c364p3">
<span class="m-text m-primary">Nābhijānāmi uppannaṁ,</span><br />
</p>
<p id="ja547c364p4">
<span class="m-text m-primary">ābādhaṁ amanoramaṁ.</span><br />
</p>
<p id="ja547c365p1">
<span class="m-text m-primary">Svāgataṁ te mahābrahme,</span><br />
</p>
<p id="ja547c365p2">
<span class="m-text m-primary">atho te adurāgataṁ;</span><br />
</p>
<p id="ja547c365p3">
<span class="m-text m-primary">Anto pavisa bhaddante,</span><br />
</p>
<p id="ja547c365p4">
<span class="m-text m-primary">pāde pakkhālayassu te.</span><br />
</p>
<p id="ja547c366p1">
<span class="m-text m-primary">Tindukāni piyālāni,</span><br />
</p>
<p id="ja547c366p2">
<span class="m-text m-primary">madhuke kāsumāriyo;</span><br />
</p>
<p id="ja547c366p3">
<span class="m-text m-primary">Phalāni khuddakappāni,</span><br />
</p>
<p id="ja547c366p4">
<span class="m-text m-primary">bhuñja brahme varaṁ varaṁ.</span><br />
</p>
<p id="ja547c367p1">
<span class="m-text m-primary">Idampi pānīyaṁ sītaṁ,</span><br />
</p>
<p id="ja547c367p2">
<span class="m-text m-primary">ābhataṁ girigabbharā;</span><br />
</p>
<p id="ja547c367p3">
<span class="m-text m-primary">Tato piva mahābrahme,</span><br />
</p>
<p id="ja547c367p4">
<span class="m-text m-primary">sace tvaṁ abhikaṅkhasi”.</span><br />
</p>
<p id="ja547c368p1">
<span class="m-text m-primary">“Paṭiggahitaṁ yaṁ dinnaṁ,</span><br />
</p>
<p id="ja547c368p2">
<span class="m-text m-primary">sabbassa agghiyaṁ kataṁ;</span><br />
</p>
<p id="ja547c368p3">
<span class="m-text m-primary">Sañjayassa sakaṁ puttaṁ,</span><br />
</p>
<p id="ja547c368p4">
<span class="m-text m-primary">sivīhi vippavāsitaṁ;</span><br />
</p>
<p id="ja547c368p5">
<span class="m-text m-primary">Tamahaṁ dassanamāgato,</span><br />
</p>
<p id="ja547c368p6">
<span class="m-text m-primary">yadi jānāsi saṁsa me”.</span><br />
</p>
<p id="ja547c369p1">
<span class="m-text m-primary">“Na bhavaṁ eti puññatthaṁ,</span><br />
</p>
<p id="ja547c369p2">
<span class="m-text m-primary">sivirājassa dassanaṁ;</span><br />
</p>
<p id="ja547c369p3">
<span class="m-text m-primary">Maññe bhavaṁ patthayati,</span><br />
</p>
<p id="ja547c369p4">
<span class="m-text m-primary">rañño bhariyaṁ patibbataṁ;</span><br />
</p>
<p id="ja547c369p5">
<span class="m-text m-primary">Maññe kaṇhājinaṁ dāsiṁ,</span><br />
</p>
<p id="ja547c369p6">
<span class="m-text m-primary">jāliṁ dāsañca icchasi.</span><br />
</p>
<p id="ja547c370p1">
<span class="m-text m-primary">Atha vā tayo mātāputte,</span><br />
</p>
<p id="ja547c370p2">
<span class="m-text m-primary">araññā netumāgato;</span><br />
</p>
<p id="ja547c370p3">
<span class="m-text m-primary">Na tassa bhogā vijjanti,</span><br />
</p>
<p id="ja547c370p4">
<span class="m-text m-primary">dhanaṁ dhaññañca brāhmaṇa”.</span><br />
</p>
<p id="ja547c371p1">
<span class="m-text m-primary">“Akuddharūpohaṁ bhoto,</span><br />
</p>
<p id="ja547c371p2">
<span class="m-text m-primary">nāhaṁ yācitumāgato;</span><br />
</p>
<p id="ja547c371p3">
<span class="m-text m-primary">Sādhu dassanamariyānaṁ,</span><br />
</p>
<p id="ja547c371p4">
<span class="m-text m-primary">sannivāso sadā sukho.</span><br />
</p>
<p id="ja547c372p1">
<span class="m-text m-primary">Adiṭṭhapubbo sivirājā,</span><br />
</p>
<p id="ja547c372p2">
<span class="m-text m-primary">sivīhi vippavāsito;</span><br />
</p>
<p id="ja547c372p3">
<span class="m-text m-primary">Tamahaṁ dassanamāgato,</span><br />
</p>
<p id="ja547c372p4">
<span class="m-text m-primary">yadi jānāsi saṁsa me”.</span><br />
</p>
<p id="ja547c373p1">
<span class="m-text m-primary">“Esa selo mahābrahme,</span><br />
</p>
<p id="ja547c373p2">
<span class="m-text m-primary">pabbato gandhamādano;</span><br />
</p>
<p id="ja547c373p3">
<span class="m-text m-primary">Yattha vessantaro rājā,</span><br />
</p>
<p id="ja547c373p4">
<span class="m-text m-primary">saha puttehi sammati.</span><br />
</p>
<p id="ja547c374p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c374p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c374p3">
<span class="m-text m-primary">Cammavāsī chamā seti,</span><br />
</p>
<p id="ja547c374p4">
<span class="m-text m-primary">jātavedaṁ namassati.</span><br />
</p>
<p id="ja547c375p1">
<span class="m-text m-primary">Ete nīlā padissanti,</span><br />
</p>
<p id="ja547c375p2">
<span class="m-text m-primary">nānāphaladharā dumā;</span><br />
</p>
<p id="ja547c375p3">
<span class="m-text m-primary">Uggatā abbhakūṭāva,</span><br />
</p>
<p id="ja547c375p4">
<span class="m-text m-primary">nīlā añjanapabbatā.</span><br />
</p>
<p id="ja547c376p1">
<span class="m-text m-primary">Dhavassakaṇṇā khadirā,</span><br />
</p>
<p id="ja547c376p2">
<span class="m-text m-primary">sālā phandanamāluvā;</span><br />
</p>
<p id="ja547c376p3">
<span class="m-text m-primary">Sampavedhanti vātena,</span><br />
</p>
<p id="ja547c376p4">
<span class="m-text m-primary">sakiṁ pītāva māṇavā.</span><br />
</p>
<p id="ja547c377p1">
<span class="m-text m-primary">Upari dumapariyāyesu,</span><br />
</p>
<p id="ja547c377p2">
<span class="m-text m-primary">Saṅgītiyova suyyare;</span><br />
</p>
<p id="ja547c377p3">
<span class="m-text m-primary">Najjuhā kokilasaṅghā,</span><br />
</p>
<p id="ja547c377p4">
<span class="m-text m-primary">Sampatanti dumā dumaṁ.</span><br />
</p>
<p id="ja547c378p1">
<span class="m-text m-primary">Avhayanteva gacchantaṁ,</span><br />
</p>
<p id="ja547c378p2">
<span class="m-text m-primary">sākhāpattasamīritā;</span><br />
</p>
<p id="ja547c378p3">
<span class="m-text m-primary">Ramayanteva āgantaṁ,</span><br />
</p>
<p id="ja547c378p4">
<span class="m-text m-primary">modayanti nivāsinaṁ;</span><br />
</p>
<p id="ja547c378p5">
<span class="m-text m-primary">Yattha vessantaro rājā,</span><br />
</p>
<p id="ja547c378p6">
<span class="m-text m-primary">saha puttehi sammati.</span><br />
</p>
<p id="ja547c379p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c379p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c379p3">
<span class="m-text m-primary">Cammavāsī chamā seti,</span><br />
</p>
<p id="ja547c379p4">
<span class="m-text m-primary">jātavedaṁ namassati.</span><br />
</p>
<p id="ja547c380p1">
<span class="m-text m-primary">Karerimālā vitatā,</span><br />
</p>
<p id="ja547c380p2">
<span class="m-text m-primary">bhūmibhāge manorame;</span><br />
</p>
<p id="ja547c380p3">
<span class="m-text m-primary">Saddalāharitā bhūmi,</span><br />
</p>
<p id="ja547c380p4">
<span class="m-text m-primary">na tatthuddhaṁsate rajo.</span><br />
</p>
<p id="ja547c381p1">
<span class="m-text m-primary">Mayūragīvasaṅkāsā,</span><br />
</p>
<p id="ja547c381p2">
<span class="m-text m-primary">tūlaphassasamūpamā;</span><br />
</p>
<p id="ja547c381p3">
<span class="m-text m-primary">Tiṇāni nātivattanti,</span><br />
</p>
<p id="ja547c381p4">
<span class="m-text m-primary">samantā caturaṅgulā.</span><br />
</p>
<p id="ja547c382p1">
<span class="m-text m-primary">Ambā jambū kapitthā ca,</span><br />
</p>
<p id="ja547c382p2">
<span class="m-text m-primary">nīce pakkā cudumbarā;</span><br />
</p>
<p id="ja547c382p3">
<span class="m-text m-primary">Paribhogehi rukkhehi,</span><br />
</p>
<p id="ja547c382p4">
<span class="m-text m-primary">vanaṁ taṁ rativaḍḍhanaṁ.</span><br />
</p>
<p id="ja547c383p1">
<span class="m-text m-primary">Veḷuriyavaṇṇasannibhaṁ,</span><br />
</p>
<p id="ja547c383p2">
<span class="m-text m-primary">macchagumbanisevitaṁ;</span><br />
</p>
<p id="ja547c383p3">
<span class="m-text m-primary">Suciṁ sugandhaṁ salilaṁ,</span><br />
</p>
<p id="ja547c383p4">
<span class="m-text m-primary">āpo tatthapi sandati.</span><br />
</p>
<p id="ja547c384p1">
<span class="m-text m-primary">Tassāvidūre pokkharaṇī,</span><br />
</p>
<p id="ja547c384p2">
<span class="m-text m-primary">bhūmibhāge manorame;</span><br />
</p>
<p id="ja547c384p3">
<span class="m-text m-primary">Padumuppalasañchannā,</span><br />
</p>
<p id="ja547c384p4">
<span class="m-text m-primary">devānamiva nandane.</span><br />
</p>
<p id="ja547c385p1">
<span class="m-text m-primary">Tīṇi uppalajātāni,</span><br />
</p>
<p id="ja547c385p2">
<span class="m-text m-primary">tasmiṁ sarasi brāhmaṇa;</span><br />
</p>
<p id="ja547c385p3">
<span class="m-text m-primary">Vicittaṁ nīlānekāni,</span><br />
</p>
<p id="ja547c385p4">
<span class="m-text m-primary">setā lohitakāni ca.</span><br />
</p>
<p id="ja547c386p1">
<span class="m-text m-primary">Khomāva tattha padumā,</span><br />
</p>
<p id="ja547c386p2">
<span class="m-text m-primary">setasogandhikehi ca;</span><br />
</p>
<p id="ja547c386p3">
<span class="m-text m-primary">Kalambakehi sañchanno,</span><br />
</p>
<p id="ja547c386p4">
<span class="m-text m-primary">mucalindo nāma so saro.</span><br />
</p>
<p id="ja547c387p1">
<span class="m-text m-primary">Athettha padumā phullā,</span><br />
</p>
<p id="ja547c387p2">
<span class="m-text m-primary">apariyantāva dissare;</span><br />
</p>
<p id="ja547c387p3">
<span class="m-text m-primary">Gimhā hemantikā phullā,</span><br />
</p>
<p id="ja547c387p4">
<span class="m-text m-primary">jaṇṇutagghā upattharā.</span><br />
</p>
<p id="ja547c388p1">
<span class="m-text m-primary">Surabhī sampavāyanti,</span><br />
</p>
<p id="ja547c388p2">
<span class="m-text m-primary">vicittapupphasanthatā;</span><br />
</p>
<p id="ja547c388p3">
<span class="m-text m-primary">Bhamarā pupphagandhena,</span><br />
</p>
<p id="ja547c388p4">
<span class="m-text m-primary">samantā mabhināditā.</span><br />
</p>
<p id="ja547c389p1">
<span class="m-text m-primary">Athettha udakantasmiṁ,</span><br />
</p>
<p id="ja547c389p2">
<span class="m-text m-primary">rukkhā tiṭṭhanti brāhmaṇa;</span><br />
</p>
<p id="ja547c389p3">
<span class="m-text m-primary">Kadambā pāṭalī phullā,</span><br />
</p>
<p id="ja547c389p4">
<span class="m-text m-primary">koviḷārā ca pupphitā.</span><br />
</p>
<p id="ja547c390p1">
<span class="m-text m-primary">Aṅkolā kacchikārā ca,</span><br />
</p>
<p id="ja547c390p2">
<span class="m-text m-primary">pārijaññā ca pupphitā;</span><br />
</p>
<p id="ja547c390p3">
<span class="m-text m-primary">Vāraṇā vayanā rukkhā,</span><br />
</p>
<p id="ja547c390p4">
<span class="m-text m-primary">mucalindamubhato saraṁ.</span><br />
</p>
<p id="ja547c391p1">
<span class="m-text m-primary">Sirīsā setapārisā,</span><br />
</p>
<p id="ja547c391p2">
<span class="m-text m-primary">sādhu vāyanti padmakā;</span><br />
</p>
<p id="ja547c391p3">
<span class="m-text m-primary">Nigguṇḍī sirīnigguṇḍī,</span><br />
</p>
<p id="ja547c391p4">
<span class="m-text m-primary">asanā cettha pupphitā.</span><br />
</p>
<p id="ja547c392p1">
<span class="m-text m-primary">Paṅgurā bahulā selā,</span><br />
</p>
<p id="ja547c392p2">
<span class="m-text m-primary">sobhañjanā ca pupphitā;</span><br />
</p>
<p id="ja547c392p3">
<span class="m-text m-primary">Ketakā kaṇikārā ca,</span><br />
</p>
<p id="ja547c392p4">
<span class="m-text m-primary">kanaverā ca pupphitā.</span><br />
</p>
<p id="ja547c393p1">
<span class="m-text m-primary">Ajjunā ajjukaṇṇā ca,</span><br />
</p>
<p id="ja547c393p2">
<span class="m-text m-primary">mahānāmā ca pupphitā;</span><br />
</p>
<p id="ja547c393p3">
<span class="m-text m-primary">Supupphitaggā tiṭṭhanti,</span><br />
</p>
<p id="ja547c393p4">
<span class="m-text m-primary">pajjalanteva kiṁsukā.</span><br />
</p>
<p id="ja547c394p1">
<span class="m-text m-primary">Setapaṇṇī sattapaṇṇā,</span><br />
</p>
<p id="ja547c394p2">
<span class="m-text m-primary">kadaliyo kusumbharā;</span><br />
</p>
<p id="ja547c394p3">
<span class="m-text m-primary">Dhanutakkārī pupphehi,</span><br />
</p>
<p id="ja547c394p4">
<span class="m-text m-primary">sīsapāvaraṇāni ca.</span><br />
</p>
<p id="ja547c395p1">
<span class="m-text m-primary">Acchivā sallavā rukkhā,</span><br />
</p>
<p id="ja547c395p2">
<span class="m-text m-primary">sallakiyo ca pupphitā;</span><br />
</p>
<p id="ja547c395p3">
<span class="m-text m-primary">Setageru ca tagarā,</span><br />
</p>
<p id="ja547c395p4">
<span class="m-text m-primary">maṁsikuṭṭhā kulāvarā.</span><br />
</p>
<p id="ja547c396p1">
<span class="m-text m-primary">Daharā rukkhā ca vuddhā ca,</span><br />
</p>
<p id="ja547c396p2">
<span class="m-text m-primary">akuṭilā cettha pupphitā;</span><br />
</p>
<p id="ja547c396p3">
<span class="m-text m-primary">Assamaṁ ubhato ṭhanti,</span><br />
</p>
<p id="ja547c396p4">
<span class="m-text m-primary">agyāgāraṁ samantato.</span><br />
</p>
<p id="ja547c397p1">
<span class="m-text m-primary">Athettha udakantasmiṁ,</span><br />
</p>
<p id="ja547c397p2">
<span class="m-text m-primary">bahujāto phaṇijjako;</span><br />
</p>
<p id="ja547c397p3">
<span class="m-text m-primary">Muggatiyo karatiyo,</span><br />
</p>
<p id="ja547c397p4">
<span class="m-text m-primary">sevālasīsakā bahū.</span><br />
</p>
<p id="ja547c398p1">
<span class="m-text m-primary">Uddāpavattaṁ ulluḷitaṁ,</span><br />
</p>
<p id="ja547c398p2">
<span class="m-text m-primary">makkhikā hiṅgujālikā;</span><br />
</p>
<p id="ja547c398p3">
<span class="m-text m-primary">Dāsimakañjako cettha,</span><br />
</p>
<p id="ja547c398p4">
<span class="m-text m-primary">bahū nīcekaḷambakā.</span><br />
</p>
<p id="ja547c399p1">
<span class="m-text m-primary">Elamphurakasañchannā,</span><br />
</p>
<p id="ja547c399p2">
<span class="m-text m-primary">rukkhā tiṭṭhanti brāhmaṇa;</span><br />
</p>
<p id="ja547c399p3">
<span class="m-text m-primary">Sattāhaṁ dhāriyamānānaṁ,</span><br />
</p>
<p id="ja547c399p4">
<span class="m-text m-primary">gandho tesaṁ na chijjati.</span><br />
</p>
<p id="ja547c400p1">
<span class="m-text m-primary">Ubhato saraṁ mucalindaṁ,</span><br />
</p>
<p id="ja547c400p2">
<span class="m-text m-primary">pupphā tiṭṭhanti sobhanā;</span><br />
</p>
<p id="ja547c400p3">
<span class="m-text m-primary">Indīvarehi sañchannaṁ,</span><br />
</p>
<p id="ja547c400p4">
<span class="m-text m-primary">vanaṁ taṁ upasobhati.</span><br />
</p>
<p id="ja547c401p1">
<span class="m-text m-primary">Aḍḍhamāsaṁ dhāriyamānānaṁ,</span><br />
</p>
<p id="ja547c401p2">
<span class="m-text m-primary">Gandho tesaṁ na chijjati;</span><br />
</p>
<p id="ja547c401p3">
<span class="m-text m-primary">Nīlapupphī setavārī,</span><br />
</p>
<p id="ja547c401p4">
<span class="m-text m-primary">Pupphitā girikaṇṇikā;</span><br />
</p>
<p id="ja547c401p5">
<span class="m-text m-primary">Kalerukkhehi sañchannaṁ,</span><br />
</p>
<p id="ja547c401p6">
<span class="m-text m-primary">Vanaṁ taṁ tulasīhi ca.</span><br />
</p>
<p id="ja547c402p1">
<span class="m-text m-primary">Sammaddateva gandhena,</span><br />
</p>
<p id="ja547c402p2">
<span class="m-text m-primary">pupphasākhāhi taṁ vanaṁ;</span><br />
</p>
<p id="ja547c402p3">
<span class="m-text m-primary">Bhamarā pupphagandhena,</span><br />
</p>
<p id="ja547c402p4">
<span class="m-text m-primary">samantā mabhināditā.</span><br />
</p>
<p id="ja547c403p1">
<span class="m-text m-primary">Tīṇi kakkārujātāni,</span><br />
</p>
<p id="ja547c403p2">
<span class="m-text m-primary">tasmiṁ sarasi brāhmaṇa;</span><br />
</p>
<p id="ja547c403p3">
<span class="m-text m-primary">Kumbhamattāni cekāni,</span><br />
</p>
<p id="ja547c403p4">
<span class="m-text m-primary">murajamattāni tā ubho.</span><br />
</p>
<p id="ja547c404p1">
<span class="m-text m-primary">Athettha sāsapo bahuko,</span><br />
</p>
<p id="ja547c404p2">
<span class="m-text m-primary">nādiyo haritāyuto;</span><br />
</p>
<p id="ja547c404p3">
<span class="m-text m-primary">Asī tālāva tiṭṭhanti,</span><br />
</p>
<p id="ja547c404p4">
<span class="m-text m-primary">chejjā indīvarā bahū.</span><br />
</p>
<p id="ja547c405p1">
<span class="m-text m-primary">Apphoṭā suriyavallī ca,</span><br />
</p>
<p id="ja547c405p2">
<span class="m-text m-primary">kāḷīyā madhugandhiyā;</span><br />
</p>
<p id="ja547c405p3">
<span class="m-text m-primary">Asokā mudayantī ca,</span><br />
</p>
<p id="ja547c405p4">
<span class="m-text m-primary">vallibho khuddapupphiyo.</span><br />
</p>
<p id="ja547c406p1">
<span class="m-text m-primary">Koraṇḍakā anojā ca,</span><br />
</p>
<p id="ja547c406p2">
<span class="m-text m-primary">pupphitā nāgamallikā;</span><br />
</p>
<p id="ja547c406p3">
<span class="m-text m-primary">Rukkhamāruyha tiṭṭhanti,</span><br />
</p>
<p id="ja547c406p4">
<span class="m-text m-primary">phullā kiṁsukavalliyo.</span><br />
</p>
<p id="ja547c407p1">
<span class="m-text m-primary">Kaṭeruhā ca vāsantī,</span><br />
</p>
<p id="ja547c407p2">
<span class="m-text m-primary">yūthikā madhugandhiyā;</span><br />
</p>
<p id="ja547c407p3">
<span class="m-text m-primary">Niliyā sumanā bhaṇḍī,</span><br />
</p>
<p id="ja547c407p4">
<span class="m-text m-primary">sobhati padumuttaro.</span><br />
</p>
<p id="ja547c408p1">
<span class="m-text m-primary">Pāṭalī samuddakappāsī,</span><br />
</p>
<p id="ja547c408p2">
<span class="m-text m-primary">kaṇikārā ca pupphitā;</span><br />
</p>
<p id="ja547c408p3">
<span class="m-text m-primary">Hemajālāva dissanti,</span><br />
</p>
<p id="ja547c408p4">
<span class="m-text m-primary">ruciraggi sikhūpamā.</span><br />
</p>
<p id="ja547c409p1">
<span class="m-text m-primary">Yāni tāni ca pupphāni,</span><br />
</p>
<p id="ja547c409p2">
<span class="m-text m-primary">thalajānudakāni ca;</span><br />
</p>
<p id="ja547c409p3">
<span class="m-text m-primary">Sabbāni tattha dissanti,</span><br />
</p>
<p id="ja547c409p4">
<span class="m-text m-primary">evaṁ rammo mahodadhi.</span><br />
</p>
<p id="ja547c410p1">
<span class="m-text m-primary">Athassā pokkharaṇiyā,</span><br />
</p>
<p id="ja547c410p2">
<span class="m-text m-primary">bahukā vārigocarā;</span><br />
</p>
<p id="ja547c410p3">
<span class="m-text m-primary">Rohitā naḷapī siṅgū,</span><br />
</p>
<p id="ja547c410p4">
<span class="m-text m-primary">kumbhilā makarā susū.</span><br />
</p>
<p id="ja547c411p1">
<span class="m-text m-primary">Madhu ca madhulaṭṭhi ca,</span><br />
</p>
<p id="ja547c411p2">
<span class="m-text m-primary">tālisā ca piyaṅgukā;</span><br />
</p>
<p id="ja547c411p3">
<span class="m-text m-primary">Kuṭandajā bhaddamuttā,</span><br />
</p>
<p id="ja547c411p4">
<span class="m-text m-primary">setapupphā ca lolupā.</span><br />
</p>
<p id="ja547c412p1">
<span class="m-text m-primary">Surabhī ca rukkhā tagarā,</span><br />
</p>
<p id="ja547c412p2">
<span class="m-text m-primary">bahukā tuṅgavaṇṭakā;</span><br />
</p>
<p id="ja547c412p3">
<span class="m-text m-primary">Padmakā naradā kuṭṭhā,</span><br />
</p>
<p id="ja547c412p4">
<span class="m-text m-primary">jhāmakā ca hareṇukā.</span><br />
</p>
<p id="ja547c413p1">
<span class="m-text m-primary">Haliddakā gandhasilā,</span><br />
</p>
<p id="ja547c413p2">
<span class="m-text m-primary">hiriverā ca guggulā;</span><br />
</p>
<p id="ja547c413p3">
<span class="m-text m-primary">Vibhedikā corakā kuṭṭhā,</span><br />
</p>
<p id="ja547c413p4">
<span class="m-text m-primary">kappūrā ca kaliṅgukā.</span><br />
</p>
<p id="ja547c414p1">
<span class="m-text m-primary">Athettha sīhabyagghā ca,</span><br />
</p>
<p id="ja547c414p2">
<span class="m-text m-primary">purisālū ca hatthiyo;</span><br />
</p>
<p id="ja547c414p3">
<span class="m-text m-primary">Eṇeyyā pasadā ceva,</span><br />
</p>
<p id="ja547c414p4">
<span class="m-text m-primary">rohiccā sarabhā migā.</span><br />
</p>
<p id="ja547c415p1">
<span class="m-text m-primary">Koṭṭhasuṇā suṇopi ca,</span><br />
</p>
<p id="ja547c415p2">
<span class="m-text m-primary">tuliyā naḷasannibhā;</span><br />
</p>
<p id="ja547c415p3">
<span class="m-text m-primary">Cāmarī calanī laṅghī,</span><br />
</p>
<p id="ja547c415p4">
<span class="m-text m-primary">jhāpitā makkaṭā picu.</span><br />
</p>
<p id="ja547c416p1">
<span class="m-text m-primary">Kakkaṭā kaṭamāyā ca,</span><br />
</p>
<p id="ja547c416p2">
<span class="m-text m-primary">ikkā goṇasirā bahū;</span><br />
</p>
<p id="ja547c416p3">
<span class="m-text m-primary">Khaggā varāhā nakulā,</span><br />
</p>
<p id="ja547c416p4">
<span class="m-text m-primary">kāḷakettha bahūtaso.</span><br />
</p>
<p id="ja547c417p1">
<span class="m-text m-primary">Mahiṁsā soṇasiṅgālā,</span><br />
</p>
<p id="ja547c417p2">
<span class="m-text m-primary">pampakā ca samantato;</span><br />
</p>
<p id="ja547c417p3">
<span class="m-text m-primary">Ākucchā pacalākā ca,</span><br />
</p>
<p id="ja547c417p4">
<span class="m-text m-primary">citrakā cāpi dīpiyo.</span><br />
</p>
<p id="ja547c418p1">
<span class="m-text m-primary">Pelakā ca vighāsādā,</span><br />
</p>
<p id="ja547c418p2">
<span class="m-text m-primary">sīhā gogaṇisādakā;</span><br />
</p>
<p id="ja547c418p3">
<span class="m-text m-primary">Aṭṭhapādā ca morā ca,</span><br />
</p>
<p id="ja547c418p4">
<span class="m-text m-primary">bhassarā ca kukutthakā.</span><br />
</p>
<p id="ja547c419p1">
<span class="m-text m-primary">Caṅkorā kukkuṭā nāgā,</span><br />
</p>
<p id="ja547c419p2">
<span class="m-text m-primary">aññamaññaṁ pakūjino;</span><br />
</p>
<p id="ja547c419p3">
<span class="m-text m-primary">Bakā balākā najjuhā,</span><br />
</p>
<p id="ja547c419p4">
<span class="m-text m-primary">dindibhā kuñjavājitā.</span><br />
</p>
<p id="ja547c420p1">
<span class="m-text m-primary">Byagghinasā lohapiṭṭhā,</span><br />
</p>
<p id="ja547c420p2">
<span class="m-text m-primary">pammakā jīvajīvakā;</span><br />
</p>
<p id="ja547c420p3">
<span class="m-text m-primary">Kapiñjarā tittirāyo,</span><br />
</p>
<p id="ja547c420p4">
<span class="m-text m-primary">kulā ca paṭikutthakā.</span><br />
</p>
<p id="ja547c421p1">
<span class="m-text m-primary">Mandālakā celakeṭu,</span><br />
</p>
<p id="ja547c421p2">
<span class="m-text m-primary">bhaṇḍutittiranāmakā;</span><br />
</p>
<p id="ja547c421p3">
<span class="m-text m-primary">Celāvakā piṅgalāyo,</span><br />
</p>
<p id="ja547c421p4">
<span class="m-text m-primary">goṭakā aṅgahetukā.</span><br />
</p>
<p id="ja547c422p1">
<span class="m-text m-primary">Karaviyā ca saggā ca,</span><br />
</p>
<p id="ja547c422p2">
<span class="m-text m-primary">uhuṅkārā ca kukkuhā;</span><br />
</p>
<p id="ja547c422p3">
<span class="m-text m-primary">Nānādijagaṇākiṇṇaṁ,</span><br />
</p>
<p id="ja547c422p4">
<span class="m-text m-primary">nānāsaranikūjitaṁ.</span><br />
</p>
<p id="ja547c423p1">
<span class="m-text m-primary">Athettha sakuṇā santi,</span><br />
</p>
<p id="ja547c423p2">
<span class="m-text m-primary">nīlakā mañjubhāṇakā;</span><br />
</p>
<p id="ja547c423p3">
<span class="m-text m-primary">Modanti saha bhariyāhi,</span><br />
</p>
<p id="ja547c423p4">
<span class="m-text m-primary">aññamaññaṁ pakūjino.</span><br />
</p>
<p id="ja547c424p1">
<span class="m-text m-primary">Athettha sakuṇā santi,</span><br />
</p>
<p id="ja547c424p2">
<span class="m-text m-primary">dijā mañjussarā sitā;</span><br />
</p>
<p id="ja547c424p3">
<span class="m-text m-primary">Setacchikūṭā bhadrakkhā,</span><br />
</p>
<p id="ja547c424p4">
<span class="m-text m-primary">aṇḍajā citrapekhuṇā.</span><br />
</p>
<p id="ja547c425p1">
<span class="m-text m-primary">Athettha sakuṇā santi,</span><br />
</p>
<p id="ja547c425p2">
<span class="m-text m-primary">dijā mañjussarā sitā;</span><br />
</p>
<p id="ja547c425p3">
<span class="m-text m-primary">Sikhaṇḍī nīlagīvāhi,</span><br />
</p>
<p id="ja547c425p4">
<span class="m-text m-primary">aññamaññaṁ pakūjino.</span><br />
</p>
<p id="ja547c426p1">
<span class="m-text m-primary">Kukutthakā kuḷīrakā,</span><br />
</p>
<p id="ja547c426p2">
<span class="m-text m-primary">koṭṭhā pokkharasātakā;</span><br />
</p>
<p id="ja547c426p3">
<span class="m-text m-primary">Kālāmeyyā baliyakkhā,</span><br />
</p>
<p id="ja547c426p4">
<span class="m-text m-primary">kadambā suvasāḷikā.</span><br />
</p>
<p id="ja547c427p1">
<span class="m-text m-primary">Haliddā lohitā setā,</span><br />
</p>
<p id="ja547c427p2">
<span class="m-text m-primary">athettha nalakā bahū;</span><br />
</p>
<p id="ja547c427p3">
<span class="m-text m-primary">Vāraṇā bhiṅgarājā ca,</span><br />
</p>
<p id="ja547c427p4">
<span class="m-text m-primary">kadambā suvakokilā.</span><br />
</p>
<p id="ja547c428p1">
<span class="m-text m-primary">Ukkusā kurarā haṁsā,</span><br />
</p>
<p id="ja547c428p2">
<span class="m-text m-primary">āṭā parivadentikā;</span><br />
</p>
<p id="ja547c428p3">
<span class="m-text m-primary">Pākahaṁsā atibalā,</span><br />
</p>
<p id="ja547c428p4">
<span class="m-text m-primary">najjuhā jīvajīvakā.</span><br />
</p>
<p id="ja547c429p1">
<span class="m-text m-primary">Pārevatā ravihaṁsā,</span><br />
</p>
<p id="ja547c429p2">
<span class="m-text m-primary">cakkavākā nadīcarā;</span><br />
</p>
<p id="ja547c429p3">
<span class="m-text m-primary">Vāraṇābhirudā rammā,</span><br />
</p>
<p id="ja547c429p4">
<span class="m-text m-primary">ubho kālūpakūjino.</span><br />
</p>
<p id="ja547c430p1">
<span class="m-text m-primary">Athettha sakuṇā santi,</span><br />
</p>
<p id="ja547c430p2">
<span class="m-text m-primary">nānāvaṇṇā bahū dijā;</span><br />
</p>
<p id="ja547c430p3">
<span class="m-text m-primary">Modanti saha bhariyāhi,</span><br />
</p>
<p id="ja547c430p4">
<span class="m-text m-primary">aññamaññaṁ pakūjino.</span><br />
</p>
<p id="ja547c431p1">
<span class="m-text m-primary">Athettha sakuṇā santi,</span><br />
</p>
<p id="ja547c431p2">
<span class="m-text m-primary">nānāvaṇṇā bahū dijā;</span><br />
</p>
<p id="ja547c431p3">
<span class="m-text m-primary">Sabbe mañjū nikūjanti,</span><br />
</p>
<p id="ja547c431p4">
<span class="m-text m-primary">mucalindamubhato saraṁ.</span><br />
</p>
<p id="ja547c432p1">
<span class="m-text m-primary">Athettha sakuṇā santi,</span><br />
</p>
<p id="ja547c432p2">
<span class="m-text m-primary">karaviyā nāma te dijā;</span><br />
</p>
<p id="ja547c432p3">
<span class="m-text m-primary">Modanti saha bhariyāhi,</span><br />
</p>
<p id="ja547c432p4">
<span class="m-text m-primary">aññamaññaṁ pakūjino.</span><br />
</p>
<p id="ja547c433p1">
<span class="m-text m-primary">Athettha sakuṇā santi,</span><br />
</p>
<p id="ja547c433p2">
<span class="m-text m-primary">karaviyā nāma te dijā;</span><br />
</p>
<p id="ja547c433p3">
<span class="m-text m-primary">Sabbe mañjū nikūjanti,</span><br />
</p>
<p id="ja547c433p4">
<span class="m-text m-primary">mucalindamubhato saraṁ.</span><br />
</p>
<p id="ja547c434p1">
<span class="m-text m-primary">Eṇeyyapasadākiṇṇaṁ,</span><br />
</p>
<p id="ja547c434p2">
<span class="m-text m-primary">nāgasaṁsevitaṁ vanaṁ;</span><br />
</p>
<p id="ja547c434p3">
<span class="m-text m-primary">Nānālatāhi sañchannaṁ,</span><br />
</p>
<p id="ja547c434p4">
<span class="m-text m-primary">kadalīmigasevitaṁ.</span><br />
</p>
<p id="ja547c435p1">
<span class="m-text m-primary">Athettha sāsapo bahuko,</span><br />
</p>
<p id="ja547c435p2">
<span class="m-text m-primary">nīvāro varako bahu;</span><br />
</p>
<p id="ja547c435p3">
<span class="m-text m-primary">Sāli akaṭṭhapāko ca,</span><br />
</p>
<p id="ja547c435p4">
<span class="m-text m-primary">ucchu tattha anappako.</span><br />
</p>
<p id="ja547c436p1">
<span class="m-text m-primary">Ayaṁ ekapadī eti,</span><br />
</p>
<p id="ja547c436p2">
<span class="m-text m-primary">ujuṁ gacchati assamaṁ;</span><br />
</p>
<p id="ja547c436p3">
<span class="m-text m-primary">Khudaṁ pipāsaṁ aratiṁ,</span><br />
</p>
<p id="ja547c436p4">
<span class="m-text m-primary">tattha patto na vindati;</span><br />
</p>
<p id="ja547c436p5">
<span class="m-text m-primary">Yattha vessantaro rājā,</span><br />
</p>
<p id="ja547c436p6">
<span class="m-text m-primary">saha puttehi sammati.</span><br />
</p>
<p id="ja547c437p1">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="ja547c437p2">
<span class="m-text m-primary">āsadañca masaṁ jaṭaṁ;</span><br />
</p>
<p id="ja547c437p3">
<span class="m-text m-primary">Cammavāsī chamā seti,</span><br />
</p>
<p id="ja547c437p4">
<span class="m-text m-primary">jātavedaṁ namassati”.</span><br />
</p>
<p id="ja547c438p1">
<span class="m-text m-primary">Idaṁ sutvā brahmabandhu,</span><br />
</p>
<p id="ja547c438p2">
<span class="m-text m-primary">isiṁ katvā padakkhiṇaṁ;</span><br />
</p>
<p id="ja547c438p3">
<span class="m-text m-primary">Udaggacitto pakkāmi,</span><br />
</p>
<p id="ja547c438p4">
<span class="m-text m-primary">yattha vessantaro ahu.</span><br />
</p>
<p id="ja547c439p1">
<span class="m-text m-primary">Mahāvanavaṇṇanā.</span><br />
</p>
<p id="ja547c440p0">
<span class="m-text m-primary">8. Dārakapabba</span><br />
</p>
<p id="ja547c440p1">
<span class="m-text m-primary">“Uṭṭhehi jāli patiṭṭha,</span><br />
</p>
<p id="ja547c440p2">
<span class="m-text m-primary">porāṇaṁ viya dissati;</span><br />
</p>
<p id="ja547c440p3">
<span class="m-text m-primary">Brāhmaṇaṁ viya passāmi,</span><br />
</p>
<p id="ja547c440p4">
<span class="m-text m-primary">nandiyo mābhikīrare”.</span><br />
</p>
<p id="ja547c441p1">
<span class="m-text m-primary">“Ahampi tāta passāmi,</span><br />
</p>
<p id="ja547c441p2">
<span class="m-text m-primary">yo so brahmāva dissati;</span><br />
</p>
<p id="ja547c441p3">
<span class="m-text m-primary">Addhiko viya āyāti,</span><br />
</p>
<p id="ja547c441p4">
<span class="m-text m-primary">atithī no bhavissati”.</span><br />
</p>
<p id="ja547c442p1">
<span class="m-text m-primary">“Kacci nu bhoto kusalaṁ,</span><br />
</p>
<p id="ja547c442p2">
<span class="m-text m-primary">kacci bhoto anāmayaṁ;</span><br />
</p>
<p id="ja547c442p3">
<span class="m-text m-primary">Kacci uñchena yāpetha,</span><br />
</p>
<p id="ja547c442p4">
<span class="m-text m-primary">kacci mūlaphalā bahū.</span><br />
</p>
<p id="ja547c443p1">
<span class="m-text m-primary">Kacci ḍaṁsā makasā ca,</span><br />
</p>
<p id="ja547c443p2">
<span class="m-text m-primary">appameva sarīsapā;</span><br />
</p>
<p id="ja547c443p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c443p4">
<span class="m-text m-primary">kacci hiṁsā na vijjati”.</span><br />
</p>
<p id="ja547c444p1">
<span class="m-text m-primary">“Kusalañceva no brahme,</span><br />
</p>
<p id="ja547c444p2">
<span class="m-text m-primary">atho brahme anāmayaṁ;</span><br />
</p>
<p id="ja547c444p3">
<span class="m-text m-primary">Atho uñchena yāpema,</span><br />
</p>
<p id="ja547c444p4">
<span class="m-text m-primary">atho mūlaphalā bahū.</span><br />
</p>
<p id="ja547c445p1">
<span class="m-text m-primary">Atho ḍaṁsā makasā ca,</span><br />
</p>
<p id="ja547c445p2">
<span class="m-text m-primary">appameva sarīsapā;</span><br />
</p>
<p id="ja547c445p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c445p4">
<span class="m-text m-primary">hiṁsā amhaṁ na vijjati”.</span><br />
</p>
<p id="ja547c446p1">
<span class="m-text m-primary">Satta no māse vasataṁ,</span><br />
</p>
<p id="ja547c446p2">
<span class="m-text m-primary">araññe jīvasokinaṁ;</span><br />
</p>
<p id="ja547c446p3">
<span class="m-text m-primary">Imampi paṭhamaṁ passāma,</span><br />
</p>
<p id="ja547c446p4">
<span class="m-text m-primary">brāhmaṇaṁ devavaṇṇinaṁ;</span><br />
</p>
<p id="ja547c446p5">
<span class="m-text m-primary">Ādāya veḷuvaṁ daṇḍaṁ,</span><br />
</p>
<p id="ja547c446p6">
<span class="m-text m-primary">aggihuttaṁ kamaṇḍaluṁ.</span><br />
</p>
<p id="ja547c447p1">
<span class="m-text m-primary">Svāgataṁ te mahābrahme,</span><br />
</p>
<p id="ja547c447p2">
<span class="m-text m-primary">atho te adurāgataṁ;</span><br />
</p>
<p id="ja547c447p3">
<span class="m-text m-primary">Anto pavisa bhaddante,</span><br />
</p>
<p id="ja547c447p4">
<span class="m-text m-primary">pāde pakkhālayassu te.</span><br />
</p>
<p id="ja547c448p1">
<span class="m-text m-primary">Tindukāni piyālāni,</span><br />
</p>
<p id="ja547c448p2">
<span class="m-text m-primary">madhuke kāsumāriyo;</span><br />
</p>
<p id="ja547c448p3">
<span class="m-text m-primary">Phalāni khuddakappāni,</span><br />
</p>
<p id="ja547c448p4">
<span class="m-text m-primary">bhuñja brahme varaṁ varaṁ.</span><br />
</p>
<p id="ja547c449p1">
<span class="m-text m-primary">Idampi pānīyaṁ sītaṁ,</span><br />
</p>
<p id="ja547c449p2">
<span class="m-text m-primary">ābhataṁ girigabbharā;</span><br />
</p>
<p id="ja547c449p3">
<span class="m-text m-primary">Tato piva mahābrahme,</span><br />
</p>
<p id="ja547c449p4">
<span class="m-text m-primary">sace tvaṁ abhikaṅkhasi.</span><br />
</p>
<p id="ja547c450p1">
<span class="m-text m-primary">Atha tvaṁ kena vaṇṇena,</span><br />
</p>
<p id="ja547c450p2">
<span class="m-text m-primary">kena vā pana hetunā;</span><br />
</p>
<p id="ja547c450p3">
<span class="m-text m-primary">Anuppatto brahāraññaṁ,</span><br />
</p>
<p id="ja547c450p4">
<span class="m-text m-primary">taṁ me akkhāhi pucchito.</span><br />
</p>
<p id="ja547c451p1">
<span class="m-text m-primary">“Yathā vārivaho pūro,</span><br />
</p>
<p id="ja547c451p2">
<span class="m-text m-primary">sabbakālaṁ na khīyati;</span><br />
</p>
<p id="ja547c451p3">
<span class="m-text m-primary">Evaṁ taṁ yācitāgacchiṁ,</span><br />
</p>
<p id="ja547c451p4">
<span class="m-text m-primary">putte me dehi yācito”.</span><br />
</p>
<p id="ja547c452p1">
<span class="m-text m-primary">“Dadāmi na vikampāmi,</span><br />
</p>
<p id="ja547c452p2">
<span class="m-text m-primary">issaro naya brāhmaṇa;</span><br />
</p>
<p id="ja547c452p3">
<span class="m-text m-primary">Pāto gatā rājaputtī,</span><br />
</p>
<p id="ja547c452p4">
<span class="m-text m-primary">sāyaṁ uñchāto ehiti.</span><br />
</p>
<p id="ja547c453p1">
<span class="m-text m-primary">Ekarattiṁ vasitvāna,</span><br />
</p>
<p id="ja547c453p2">
<span class="m-text m-primary">pāto gacchasi brāhmaṇa;</span><br />
</p>
<p id="ja547c453p3">
<span class="m-text m-primary">Tassā nhāte upaghāte,</span><br />
</p>
<p id="ja547c453p4">
<span class="m-text m-primary">atha ne māladhārine.</span><br />
</p>
<p id="ja547c454p1">
<span class="m-text m-primary">Ekarattiṁ vasitvāna,</span><br />
</p>
<p id="ja547c454p2">
<span class="m-text m-primary">pāto gacchasi brāhmaṇa;</span><br />
</p>
<p id="ja547c454p3">
<span class="m-text m-primary">Nānāpupphehi sañchanne,</span><br />
</p>
<p id="ja547c454p4">
<span class="m-text m-primary">nānāgandhehi bhūsite;</span><br />
</p>
<p id="ja547c454p5">
<span class="m-text m-primary">Nānāmūlaphalākiṇṇe,</span><br />
</p>
<p id="ja547c454p6">
<span class="m-text m-primary">gaccha svādāya brāhmaṇa”.</span><br />
</p>
<p id="ja547c455p1">
<span class="m-text m-primary">“Na vāsamabhirocāmi,</span><br />
</p>
<p id="ja547c455p2">
<span class="m-text m-primary">gamanaṁ mayha ruccati;</span><br />
</p>
<p id="ja547c455p3">
<span class="m-text m-primary">Antarāyopi me assa,</span><br />
</p>
<p id="ja547c455p4">
<span class="m-text m-primary">gacchaññeva rathesabha.</span><br />
</p>
<p id="ja547c456p1">
<span class="m-text m-primary">Na hetā yācayogī naṁ,</span><br />
</p>
<p id="ja547c456p2">
<span class="m-text m-primary">antarāyassa kāriyā;</span><br />
</p>
<p id="ja547c456p3">
<span class="m-text m-primary">Itthiyo mantaṁ jānanti,</span><br />
</p>
<p id="ja547c456p4">
<span class="m-text m-primary">sabbaṁ gaṇhanti vāmato.</span><br />
</p>
<p id="ja547c457p1">
<span class="m-text m-primary">Saddhāya dānaṁ dadato,</span><br />
</p>
<p id="ja547c457p2">
<span class="m-text m-primary">māsaṁ adakkhi mātaraṁ;</span><br />
</p>
<p id="ja547c457p3">
<span class="m-text m-primary">Antarāyampi sā kayirā,</span><br />
</p>
<p id="ja547c457p4">
<span class="m-text m-primary">gacchaññeva rathesabha.</span><br />
</p>
<p id="ja547c458p1">
<span class="m-text m-primary">Āmantayassu te putte,</span><br />
</p>
<p id="ja547c458p2">
<span class="m-text m-primary">mā te mātaramaddasuṁ;</span><br />
</p>
<p id="ja547c458p3">
<span class="m-text m-primary">Saddhāya dānaṁ dadato,</span><br />
</p>
<p id="ja547c458p4">
<span class="m-text m-primary">evaṁ puññaṁ pavaḍḍhati.</span><br />
</p>
<p id="ja547c459p1">
<span class="m-text m-primary">Āmantayassu te putte,</span><br />
</p>
<p id="ja547c459p2">
<span class="m-text m-primary">mā te mātaramaddasuṁ;</span><br />
</p>
<p id="ja547c459p3">
<span class="m-text m-primary">Mādisassa dhanaṁ datvā,</span><br />
</p>
<p id="ja547c459p4">
<span class="m-text m-primary">rāja saggaṁ gamissasi”.</span><br />
</p>
<p id="ja547c460p1">
<span class="m-text m-primary">“Sace tvaṁ nicchase daṭṭhuṁ,</span><br />
</p>
<p id="ja547c460p2">
<span class="m-text m-primary">mama bhariyaṁ patibbataṁ;</span><br />
</p>
<p id="ja547c460p3">
<span class="m-text m-primary">Ayyakassapi dassehi,</span><br />
</p>
<p id="ja547c460p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c461p1">
<span class="m-text m-primary">Ime kumāre disvāna,</span><br />
</p>
<p id="ja547c461p2">
<span class="m-text m-primary">mañjuke piyabhāṇine;</span><br />
</p>
<p id="ja547c461p3">
<span class="m-text m-primary">Patīto sumano vitto,</span><br />
</p>
<p id="ja547c461p4">
<span class="m-text m-primary">bahuṁ dassati te dhanaṁ”.</span><br />
</p>
<p id="ja547c462p1">
<span class="m-text m-primary">“Acchedanassa bhāyāmi,</span><br />
</p>
<p id="ja547c462p2">
<span class="m-text m-primary">rājaputta suṇohi me;</span><br />
</p>
<p id="ja547c462p3">
<span class="m-text m-primary">Rājadaṇḍāya maṁ dajjā,</span><br />
</p>
<p id="ja547c462p4">
<span class="m-text m-primary">vikkiṇeyya haneyya vā;</span><br />
</p>
<p id="ja547c462p5">
<span class="m-text m-primary">Jino dhanañca dāse ca,</span><br />
</p>
<p id="ja547c462p6">
<span class="m-text m-primary">gārayhassa brahmabandhuyā”.</span><br />
</p>
<p id="ja547c463p1">
<span class="m-text m-primary">“Ime kumāre disvāna,</span><br />
</p>
<p id="ja547c463p2">
<span class="m-text m-primary">mañjuke piyabhāṇine;</span><br />
</p>
<p id="ja547c463p3">
<span class="m-text m-primary">Dhamme ṭhito mahārājā,</span><br />
</p>
<p id="ja547c463p4">
<span class="m-text m-primary">sivīnaṁ raṭṭhavaḍḍhano;</span><br />
</p>
<p id="ja547c463p5">
<span class="m-text m-primary">Laddhā pītisomanassaṁ,</span><br />
</p>
<p id="ja547c463p6">
<span class="m-text m-primary">bahuṁ dassati te dhanaṁ”.</span><br />
</p>
<p id="ja547c464p1">
<span class="m-text m-primary">“Nāhaṁ tampi karissāmi,</span><br />
</p>
<p id="ja547c464p2">
<span class="m-text m-primary">yaṁ maṁ tvaṁ anusāsasi;</span><br />
</p>
<p id="ja547c464p3">
<span class="m-text m-primary">Dārakeva ahaṁ nessaṁ,</span><br />
</p>
<p id="ja547c464p4">
<span class="m-text m-primary">brāhmaṇyā paricārake”.</span><br />
</p>
<p id="ja547c465p1">
<span class="m-text m-primary">Tato kumārā byathitā,</span><br />
</p>
<p id="ja547c465p2">
<span class="m-text m-primary">sutvā luddassa bhāsitaṁ;</span><br />
</p>
<p id="ja547c465p3">
<span class="m-text m-primary">Tena tena padhāviṁsu,</span><br />
</p>
<p id="ja547c465p4">
<span class="m-text m-primary">jālī kaṇhājinā cubho.</span><br />
</p>
<p id="ja547c466p1">
<span class="m-text m-primary">“Ehi tāta piyaputta,</span><br />
</p>
<p id="ja547c466p2">
<span class="m-text m-primary">pūretha mama pāramiṁ;</span><br />
</p>
<p id="ja547c466p3">
<span class="m-text m-primary">Hadayaṁ mebhisiñcetha,</span><br />
</p>
<p id="ja547c466p4">
<span class="m-text m-primary">karotha vacanaṁ mama.</span><br />
</p>
<p id="ja547c467p1">
<span class="m-text m-primary">Yānā nāvā ca me hotha,</span><br />
</p>
<p id="ja547c467p2">
<span class="m-text m-primary">acalā bhavasāgare;</span><br />
</p>
<p id="ja547c467p3">
<span class="m-text m-primary">Jātipāraṁ tarissāmi,</span><br />
</p>
<p id="ja547c467p4">
<span class="m-text m-primary">santāressaṁ sadevakaṁ.</span><br />
</p>
<p id="ja547c468p1">
<span class="m-text m-primary">Ehi amma piyadhīti,</span><br />
</p>
<p id="ja547c468p2">
<span class="m-text m-primary">pūretha mama pāramiṁ;</span><br />
</p>
<p id="ja547c468p3">
<span class="m-text m-primary">Hadayaṁ mebhisiñcetha,</span><br />
</p>
<p id="ja547c468p4">
<span class="m-text m-primary">karotha vacanaṁ mama.</span><br />
</p>
<p id="ja547c469p1">
<span class="m-text m-primary">Yānā nāvā ca me hotha,</span><br />
</p>
<p id="ja547c469p2">
<span class="m-text m-primary">acalā bhavasāgare;</span><br />
</p>
<p id="ja547c469p3">
<span class="m-text m-primary">Jātipāraṁ tarissāmi,</span><br />
</p>
<p id="ja547c469p4">
<span class="m-text m-primary">uddharissaṁ sadevakaṁ”.</span><br />
</p>
<p id="ja547c470p1">
<span class="m-text m-primary">Tato kumāre ādāya,</span><br />
</p>
<p id="ja547c470p2">
<span class="m-text m-primary">jāliṁ kaṇhājinaṁ cubho;</span><br />
</p>
<p id="ja547c470p3">
<span class="m-text m-primary">Brāhmaṇassa adā dānaṁ,</span><br />
</p>
<p id="ja547c470p4">
<span class="m-text m-primary">sivīnaṁ raṭṭhavaḍḍhano.</span><br />
</p>
<p id="ja547c471p1">
<span class="m-text m-primary">Tato kumāre ādāya,</span><br />
</p>
<p id="ja547c471p2">
<span class="m-text m-primary">jāliṁ kaṇhājinaṁ cubho;</span><br />
</p>
<p id="ja547c471p3">
<span class="m-text m-primary">Brāhmaṇassa adā vitto,</span><br />
</p>
<p id="ja547c471p4">
<span class="m-text m-primary">puttake dānamuttamaṁ.</span><br />
</p>
<p id="ja547c472p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c472p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c472p3">
<span class="m-text m-primary">Yaṁ kumāre padinnamhi,</span><br />
</p>
<p id="ja547c472p4">
<span class="m-text m-primary">medanī sampakampatha.</span><br />
</p>
<p id="ja547c473p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c473p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c473p3">
<span class="m-text m-primary">Yaṁ pañjalikato rājā,</span><br />
</p>
<p id="ja547c473p4">
<span class="m-text m-primary">kumāre sukhavacchite;</span><br />
</p>
<p id="ja547c473p5">
<span class="m-text m-primary">Brāhmaṇassa adā dānaṁ,</span><br />
</p>
<p id="ja547c473p6">
<span class="m-text m-primary">sivīnaṁ raṭṭhavaḍḍhano.</span><br />
</p>
<p id="ja547c474p1">
<span class="m-text m-primary">Tato so brāhmaṇo luddo,</span><br />
</p>
<p id="ja547c474p2">
<span class="m-text m-primary">lataṁ dantehi chindiya;</span><br />
</p>
<p id="ja547c474p3">
<span class="m-text m-primary">Latāya hatthe bandhitvā,</span><br />
</p>
<p id="ja547c474p4">
<span class="m-text m-primary">latāya anumajjatha.</span><br />
</p>
<p id="ja547c475p1">
<span class="m-text m-primary">Tato so rajjumādāya,</span><br />
</p>
<p id="ja547c475p2">
<span class="m-text m-primary">daṇḍañcādāya brāhmaṇo;</span><br />
</p>
<p id="ja547c475p3">
<span class="m-text m-primary">Ākoṭayanto te neti,</span><br />
</p>
<p id="ja547c475p4">
<span class="m-text m-primary">sivirājassa pekkhato.</span><br />
</p>
<p id="ja547c476p1">
<span class="m-text m-primary">Tato kumārā pakkāmuṁ,</span><br />
</p>
<p id="ja547c476p2">
<span class="m-text m-primary">brāhmaṇassa pamuñciya;</span><br />
</p>
<p id="ja547c476p3">
<span class="m-text m-primary">Assupuṇṇehi nettehi,</span><br />
</p>
<p id="ja547c476p4">
<span class="m-text m-primary">pitaraṁ so udikkhati.</span><br />
</p>
<p id="ja547c477p1">
<span class="m-text m-primary">Vedhamassatthapattaṁva,</span><br />
</p>
<p id="ja547c477p2">
<span class="m-text m-primary">pitu pādāni vandati;</span><br />
</p>
<p id="ja547c477p3">
<span class="m-text m-primary">Pitu pādāni vanditvā,</span><br />
</p>
<p id="ja547c477p4">
<span class="m-text m-primary">idaṁ vacanamabravi.</span><br />
</p>
<p id="ja547c478p1">
<span class="m-text m-primary">“Ammā ca tāta nikkhantā,</span><br />
</p>
<p id="ja547c478p2">
<span class="m-text m-primary">tvañca no tāta dassasi;</span><br />
</p>
<p id="ja547c478p3">
<span class="m-text m-primary">Yāva ammampi passemu,</span><br />
</p>
<p id="ja547c478p4">
<span class="m-text m-primary">atha no tāta dassasi.</span><br />
</p>
<p id="ja547c479p1">
<span class="m-text m-primary">Ammā ca tāta nikkhantā,</span><br />
</p>
<p id="ja547c479p2">
<span class="m-text m-primary">tvañca no tāta dassasi;</span><br />
</p>
<p id="ja547c479p3">
<span class="m-text m-primary">Mā no tvaṁ tāta adadā,</span><br />
</p>
<p id="ja547c479p4">
<span class="m-text m-primary">yāva ammāpi etu no;</span><br />
</p>
<p id="ja547c479p5">
<span class="m-text m-primary">Tadāyaṁ brāhmaṇo kāmaṁ,</span><br />
</p>
<p id="ja547c479p6">
<span class="m-text m-primary">vikkiṇātu hanātu vā.</span><br />
</p>
<p id="ja547c480p1">
<span class="m-text m-primary">Balaṅkapādo andhanakho,</span><br />
</p>
<p id="ja547c480p2">
<span class="m-text m-primary">atho ovaddhapiṇḍiko;</span><br />
</p>
<p id="ja547c480p3">
<span class="m-text m-primary">Dīghuttaroṭṭho capalo,</span><br />
</p>
<p id="ja547c480p4">
<span class="m-text m-primary">kaḷāro bhagganāsako.</span><br />
</p>
<p id="ja547c481p1">
<span class="m-text m-primary">Kumbhodaro bhaggapiṭṭhi,</span><br />
</p>
<p id="ja547c481p2">
<span class="m-text m-primary">atho visamacakkhuko;</span><br />
</p>
<p id="ja547c481p3">
<span class="m-text m-primary">Lohamassu haritakeso,</span><br />
</p>
<p id="ja547c481p4">
<span class="m-text m-primary">valīnaṁ tilakāhato.</span><br />
</p>
<p id="ja547c482p1">
<span class="m-text m-primary">Piṅgalo ca vinato ca,</span><br />
</p>
<p id="ja547c482p2">
<span class="m-text m-primary">vikaṭo ca brahā kharo;</span><br />
</p>
<p id="ja547c482p3">
<span class="m-text m-primary">Ajināni ca sannaddho,</span><br />
</p>
<p id="ja547c482p4">
<span class="m-text m-primary">amanusso bhayānako.</span><br />
</p>
<p id="ja547c483p1">
<span class="m-text m-primary">Manusso udāhu yakkho,</span><br />
</p>
<p id="ja547c483p2">
<span class="m-text m-primary">maṁsalohitabhojano;</span><br />
</p>
<p id="ja547c483p3">
<span class="m-text m-primary">Gāmā araññamāgamma,</span><br />
</p>
<p id="ja547c483p4">
<span class="m-text m-primary">dhanaṁ taṁ tāta yācati.</span><br />
</p>
<p id="ja547c484p1">
<span class="m-text m-primary">Nīyamāne pisācena,</span><br />
</p>
<p id="ja547c484p2">
<span class="m-text m-primary">kiṁ nu tāta udikkhasi;</span><br />
</p>
<p id="ja547c484p3">
<span class="m-text m-primary">Asmā nūna te hadayaṁ,</span><br />
</p>
<p id="ja547c484p4">
<span class="m-text m-primary">āyasaṁ daḷhabandhanaṁ.</span><br />
</p>
<p id="ja547c485p1">
<span class="m-text m-primary">Yo no baddhe na jānāsi,</span><br />
</p>
<p id="ja547c485p2">
<span class="m-text m-primary">brāhmaṇena dhanesinā;</span><br />
</p>
<p id="ja547c485p3">
<span class="m-text m-primary">Accāyikena luddena,</span><br />
</p>
<p id="ja547c485p4">
<span class="m-text m-primary">yo no gāvova sumbhati.</span><br />
</p>
<p id="ja547c486p1">
<span class="m-text m-primary">Idheva acchataṁ kaṇhā,</span><br />
</p>
<p id="ja547c486p2">
<span class="m-text m-primary">na sā jānāti kismiñci;</span><br />
</p>
<p id="ja547c486p3">
<span class="m-text m-primary">Migīva khīrasammattā,</span><br />
</p>
<p id="ja547c486p4">
<span class="m-text m-primary">yūthā hīnā pakandati.</span><br />
</p>
<p id="ja547c487p1">
<span class="m-text m-primary">Na me idaṁ tathā dukkhaṁ,</span><br />
</p>
<p id="ja547c487p2">
<span class="m-text m-primary">labbhā hi pumunā idaṁ;</span><br />
</p>
<p id="ja547c487p3">
<span class="m-text m-primary">Yañca ammaṁ na passāmi,</span><br />
</p>
<p id="ja547c487p4">
<span class="m-text m-primary">taṁ me dukkhataraṁ ito.</span><br />
</p>
<p id="ja547c488p1">
<span class="m-text m-primary">Na me idaṁ tathā dukkhaṁ,</span><br />
</p>
<p id="ja547c488p2">
<span class="m-text m-primary">labbhā hi pumunā idaṁ;</span><br />
</p>
<p id="ja547c488p3">
<span class="m-text m-primary">Yañca tātaṁ na passāmi,</span><br />
</p>
<p id="ja547c488p4">
<span class="m-text m-primary">taṁ me dukkhataraṁ ito.</span><br />
</p>
<p id="ja547c489p1">
<span class="m-text m-primary">Sā nūna kapaṇā ammā,</span><br />
</p>
<p id="ja547c489p2">
<span class="m-text m-primary">cirarattāya rucchati;</span><br />
</p>
<p id="ja547c489p3">
<span class="m-text m-primary">Kaṇhājinaṁ apassantī,</span><br />
</p>
<p id="ja547c489p4">
<span class="m-text m-primary">kumāriṁ cārudassaniṁ.</span><br />
</p>
<p id="ja547c490p1">
<span class="m-text m-primary">So nūna kapaṇo tāto,</span><br />
</p>
<p id="ja547c490p2">
<span class="m-text m-primary">cirarattāya rucchati;</span><br />
</p>
<p id="ja547c490p3">
<span class="m-text m-primary">Kaṇhājinaṁ apassanto,</span><br />
</p>
<p id="ja547c490p4">
<span class="m-text m-primary">kumāriṁ cārudassaniṁ.</span><br />
</p>
<p id="ja547c491p1">
<span class="m-text m-primary">Sā nūna kapaṇā ammā,</span><br />
</p>
<p id="ja547c491p2">
<span class="m-text m-primary">ciraṁ rucchati assame;</span><br />
</p>
<p id="ja547c491p3">
<span class="m-text m-primary">Kaṇhājinaṁ apassantī,</span><br />
</p>
<p id="ja547c491p4">
<span class="m-text m-primary">kumāriṁ cārudassaniṁ.</span><br />
</p>
<p id="ja547c492p1">
<span class="m-text m-primary">So nūna kapaṇo tāto,</span><br />
</p>
<p id="ja547c492p2">
<span class="m-text m-primary">ciraṁ rucchati assame;</span><br />
</p>
<p id="ja547c492p3">
<span class="m-text m-primary">Kaṇhājinaṁ apassanto,</span><br />
</p>
<p id="ja547c492p4">
<span class="m-text m-primary">kumāriṁ cārudassaniṁ.</span><br />
</p>
<p id="ja547c493p1">
<span class="m-text m-primary">Sā nūna kapaṇā ammā,</span><br />
</p>
<p id="ja547c493p2">
<span class="m-text m-primary">cirarattāya rucchati;</span><br />
</p>
<p id="ja547c493p3">
<span class="m-text m-primary">Aḍḍharatte va ratte vā,</span><br />
</p>
<p id="ja547c493p4">
<span class="m-text m-primary">nadīva avasucchati.</span><br />
</p>
<p id="ja547c494p1">
<span class="m-text m-primary">So nūna kapaṇo tāto,</span><br />
</p>
<p id="ja547c494p2">
<span class="m-text m-primary">cirarattāya rucchati;</span><br />
</p>
<p id="ja547c494p3">
<span class="m-text m-primary">Aḍḍharatte va ratte vā,</span><br />
</p>
<p id="ja547c494p4">
<span class="m-text m-primary">nadīva avasucchati.</span><br />
</p>
<p id="ja547c495p1">
<span class="m-text m-primary">Ime te jambukā rukkhā,</span><br />
</p>
<p id="ja547c495p2">
<span class="m-text m-primary">vedisā sinduvārakā;</span><br />
</p>
<p id="ja547c495p3">
<span class="m-text m-primary">Vividhāni rukkhajātāni,</span><br />
</p>
<p id="ja547c495p4">
<span class="m-text m-primary">tāni ajja jahāmase.</span><br />
</p>
<p id="ja547c496p1">
<span class="m-text m-primary">Assatthā panasā ceme,</span><br />
</p>
<p id="ja547c496p2">
<span class="m-text m-primary">nigrodhā ca kapitthanā;</span><br />
</p>
<p id="ja547c496p3">
<span class="m-text m-primary">Vividhāni phalajātāni,</span><br />
</p>
<p id="ja547c496p4">
<span class="m-text m-primary">tāni ajja jahāmase.</span><br />
</p>
<p id="ja547c497p1">
<span class="m-text m-primary">Ime tiṭṭhanti ārāmā,</span><br />
</p>
<p id="ja547c497p2">
<span class="m-text m-primary">ayaṁ sītūdakā nadī;</span><br />
</p>
<p id="ja547c497p3">
<span class="m-text m-primary">Yatthassu pubbe kīḷāma,</span><br />
</p>
<p id="ja547c497p4">
<span class="m-text m-primary">tāni ajja jahāmase.</span><br />
</p>
<p id="ja547c498p1">
<span class="m-text m-primary">Vividhāni pupphajātāni,</span><br />
</p>
<p id="ja547c498p2">
<span class="m-text m-primary">asmiṁ uparipabbate;</span><br />
</p>
<p id="ja547c498p3">
<span class="m-text m-primary">Yānassu pubbe dhārema,</span><br />
</p>
<p id="ja547c498p4">
<span class="m-text m-primary">tāni ajja jahāmase.</span><br />
</p>
<p id="ja547c499p1">
<span class="m-text m-primary">Vividhāni phalajātāni,</span><br />
</p>
<p id="ja547c499p2">
<span class="m-text m-primary">asmiṁ uparipabbate;</span><br />
</p>
<p id="ja547c499p3">
<span class="m-text m-primary">Yānassu pubbe bhuñjāma,</span><br />
</p>
<p id="ja547c499p4">
<span class="m-text m-primary">tāni ajja jahāmase.</span><br />
</p>
<p id="ja547c500p1">
<span class="m-text m-primary">Ime no hatthikā assā,</span><br />
</p>
<p id="ja547c500p2">
<span class="m-text m-primary">balībaddā ca no ime;</span><br />
</p>
<p id="ja547c500p3">
<span class="m-text m-primary">Yehissu pubbe kīḷāma,</span><br />
</p>
<p id="ja547c500p4">
<span class="m-text m-primary">tāni ajja jahāmase”.</span><br />
</p>
<p id="ja547c501p1">
<span class="m-text m-primary">Nīyamānā kumārā te,</span><br />
</p>
<p id="ja547c501p2">
<span class="m-text m-primary">pitaraṁ etadabravuṁ;</span><br />
</p>
<p id="ja547c501p3">
<span class="m-text m-primary">“Ammaṁ ārogyaṁ vajjāsi,</span><br />
</p>
<p id="ja547c501p4">
<span class="m-text m-primary">tvañca tāta sukhī bhava.</span><br />
</p>
<p id="ja547c502p1">
<span class="m-text m-primary">Ime no hatthikā assā,</span><br />
</p>
<p id="ja547c502p2">
<span class="m-text m-primary">balībaddā ca no ime;</span><br />
</p>
<p id="ja547c502p3">
<span class="m-text m-primary">Tāni ammāya dajjesi,</span><br />
</p>
<p id="ja547c502p4">
<span class="m-text m-primary">sokaṁ tehi vinessati.</span><br />
</p>
<p id="ja547c503p1">
<span class="m-text m-primary">Ime no hatthikā assā,</span><br />
</p>
<p id="ja547c503p2">
<span class="m-text m-primary">balībaddā ca no ime;</span><br />
</p>
<p id="ja547c503p3">
<span class="m-text m-primary">Tāni ammā udikkhantī,</span><br />
</p>
<p id="ja547c503p4">
<span class="m-text m-primary">sokaṁ paṭivinessati”.</span><br />
</p>
<p id="ja547c504p1">
<span class="m-text m-primary">Tato vessantaro rājā,</span><br />
</p>
<p id="ja547c504p2">
<span class="m-text m-primary">dānaṁ datvāna khattiyo;</span><br />
</p>
<p id="ja547c504p3">
<span class="m-text m-primary">Paṇṇasālaṁ pavisitvā,</span><br />
</p>
<p id="ja547c504p4">
<span class="m-text m-primary">kalunaṁ paridevayi.</span><br />
</p>
<p id="ja547c505p1">
<span class="m-text m-primary">“Kaṁ nvajja chātā tasitā,</span><br />
</p>
<p id="ja547c505p2">
<span class="m-text m-primary">uparucchanti dārakā;</span><br />
</p>
<p id="ja547c505p3">
<span class="m-text m-primary">Sāyaṁ saṁvesanākāle,</span><br />
</p>
<p id="ja547c505p4">
<span class="m-text m-primary">ko ne dassati bhojanaṁ.</span><br />
</p>
<p id="ja547c506p1">
<span class="m-text m-primary">Kaṁ nvajja chātā tasitā,</span><br />
</p>
<p id="ja547c506p2">
<span class="m-text m-primary">uparucchanti dārakā;</span><br />
</p>
<p id="ja547c506p3">
<span class="m-text m-primary">Sāyaṁ saṁvesanākāle,</span><br />
</p>
<p id="ja547c506p4">
<span class="m-text m-primary">ammā chātamha detha no.</span><br />
</p>
<p id="ja547c507p1">
<span class="m-text m-primary">Kathaṁ nu pathaṁ gacchanti,</span><br />
</p>
<p id="ja547c507p2">
<span class="m-text m-primary">pattikā anupāhanā;</span><br />
</p>
<p id="ja547c507p3">
<span class="m-text m-primary">Santā sūnehi pādehi,</span><br />
</p>
<p id="ja547c507p4">
<span class="m-text m-primary">ko ne hatthe gahessati.</span><br />
</p>
<p id="ja547c508p1">
<span class="m-text m-primary">Kathaṁ nu so na lajjeyya,</span><br />
</p>
<p id="ja547c508p2">
<span class="m-text m-primary">sammukhā paharaṁ mama;</span><br />
</p>
<p id="ja547c508p3">
<span class="m-text m-primary">Adūsakānaṁ puttānaṁ,</span><br />
</p>
<p id="ja547c508p4">
<span class="m-text m-primary">alajjī vata brāhmaṇo.</span><br />
</p>
<p id="ja547c509p1">
<span class="m-text m-primary">Yopi me dāsidāsassa,</span><br />
</p>
<p id="ja547c509p2">
<span class="m-text m-primary">añño vā pana pesiyo;</span><br />
</p>
<p id="ja547c509p3">
<span class="m-text m-primary">Tassāpi suvihīnassa,</span><br />
</p>
<p id="ja547c509p4">
<span class="m-text m-primary">ko lajjī paharissati.</span><br />
</p>
<p id="ja547c510p1">
<span class="m-text m-primary">Vārijasseva me sato,</span><br />
</p>
<p id="ja547c510p2">
<span class="m-text m-primary">baddhassa kumināmukhe;</span><br />
</p>
<p id="ja547c510p3">
<span class="m-text m-primary">Akkosati paharati,</span><br />
</p>
<p id="ja547c510p4">
<span class="m-text m-primary">piye putte apassato.</span><br />
</p>
<p id="ja547c511p1">
<span class="m-text m-primary">Adu cāpaṁ gahetvāna,</span><br />
</p>
<p id="ja547c511p2">
<span class="m-text m-primary">khaggaṁ bandhiya vāmato;</span><br />
</p>
<p id="ja547c511p3">
<span class="m-text m-primary">Ānessāmi sake putte,</span><br />
</p>
<p id="ja547c511p4">
<span class="m-text m-primary">puttānañhi vadho dukho.</span><br />
</p>
<p id="ja547c512p1">
<span class="m-text m-primary">Aṭṭhānametaṁ dukkharūpaṁ,</span><br />
</p>
<p id="ja547c512p2">
<span class="m-text m-primary">Yaṁ kumārā vihaññare;</span><br />
</p>
<p id="ja547c512p3">
<span class="m-text m-primary">Satañca dhammamaññāya,</span><br />
</p>
<p id="ja547c512p4">
<span class="m-text m-primary">Ko datvā anutappati”.</span><br />
</p>
<p id="ja547c513p1">
<span class="m-text m-primary">“Saccaṁ kirevamāhaṁsu,</span><br />
</p>
<p id="ja547c513p2">
<span class="m-text m-primary">narā ekacciyā idha;</span><br />
</p>
<p id="ja547c513p3">
<span class="m-text m-primary">Yassa natthi sakā mātā,</span><br />
</p>
<p id="ja547c513p4">
<span class="m-text m-primary">yathā natthi tatheva so.</span><br />
</p>
<p id="ja547c514p1">
<span class="m-text m-primary">Ehi kaṇhe marissāma,</span><br />
</p>
<p id="ja547c514p2">
<span class="m-text m-primary">natthattho jīvitena no;</span><br />
</p>
<p id="ja547c514p3">
<span class="m-text m-primary">Dinnamhāti janindena,</span><br />
</p>
<p id="ja547c514p4">
<span class="m-text m-primary">brāhmaṇassa dhanesino;</span><br />
</p>
<p id="ja547c514p5">
<span class="m-text m-primary">Accāyikassa luddassa,</span><br />
</p>
<p id="ja547c514p6">
<span class="m-text m-primary">yo no gāvova sumbhati.</span><br />
</p>
<p id="ja547c515p1">
<span class="m-text m-primary">Ime te jambukā rukkhā,</span><br />
</p>
<p id="ja547c515p2">
<span class="m-text m-primary">vedisā sinduvārakā;</span><br />
</p>
<p id="ja547c515p3">
<span class="m-text m-primary">Vividhāni rukkhajātāni,</span><br />
</p>
<p id="ja547c515p4">
<span class="m-text m-primary">tāni kaṇhe jahāmase.</span><br />
</p>
<p id="ja547c516p1">
<span class="m-text m-primary">Assatthā panasā ceme,</span><br />
</p>
<p id="ja547c516p2">
<span class="m-text m-primary">nigrodhā ca kapitthanā;</span><br />
</p>
<p id="ja547c516p3">
<span class="m-text m-primary">Vividhāni phalajātāni,</span><br />
</p>
<p id="ja547c516p4">
<span class="m-text m-primary">tāni kaṇhe jahāmase.</span><br />
</p>
<p id="ja547c517p1">
<span class="m-text m-primary">Ime tiṭṭhanti ārāmā,</span><br />
</p>
<p id="ja547c517p2">
<span class="m-text m-primary">ayaṁ sītūdakā nadī;</span><br />
</p>
<p id="ja547c517p3">
<span class="m-text m-primary">Yatthassu pubbe kīḷāma,</span><br />
</p>
<p id="ja547c517p4">
<span class="m-text m-primary">tāni kaṇhe jahāmase.</span><br />
</p>
<p id="ja547c518p1">
<span class="m-text m-primary">Vividhāni pupphajātāni,</span><br />
</p>
<p id="ja547c518p2">
<span class="m-text m-primary">asmiṁ uparipabbate;</span><br />
</p>
<p id="ja547c518p3">
<span class="m-text m-primary">Yānassu pubbe dhārema,</span><br />
</p>
<p id="ja547c518p4">
<span class="m-text m-primary">tāni kaṇhe jahāmase.</span><br />
</p>
<p id="ja547c519p1">
<span class="m-text m-primary">Vividhāni phalajātāni,</span><br />
</p>
<p id="ja547c519p2">
<span class="m-text m-primary">asmiṁ uparipabbate;</span><br />
</p>
<p id="ja547c519p3">
<span class="m-text m-primary">Yānassu pubbe bhuñjāma,</span><br />
</p>
<p id="ja547c519p4">
<span class="m-text m-primary">tāni kaṇhe jahāmase.</span><br />
</p>
<p id="ja547c520p1">
<span class="m-text m-primary">Ime no hatthikā assā,</span><br />
</p>
<p id="ja547c520p2">
<span class="m-text m-primary">balībaddā ca no ime;</span><br />
</p>
<p id="ja547c520p3">
<span class="m-text m-primary">Yehissu pubbe kīḷāma,</span><br />
</p>
<p id="ja547c520p4">
<span class="m-text m-primary">tāni kaṇhe jahāmase”.</span><br />
</p>
<p id="ja547c521p1">
<span class="m-text m-primary">Nīyamānā kumārā te,</span><br />
</p>
<p id="ja547c521p2">
<span class="m-text m-primary">brāhmaṇassa pamuñciya;</span><br />
</p>
<p id="ja547c521p3">
<span class="m-text m-primary">Tena tena padhāviṁsu,</span><br />
</p>
<p id="ja547c521p4">
<span class="m-text m-primary">jālī kaṇhājinā cubho.</span><br />
</p>
<p id="ja547c522p1">
<span class="m-text m-primary">Tato so rajjumādāya,</span><br />
</p>
<p id="ja547c522p2">
<span class="m-text m-primary">daṇḍañcādāya brāhmaṇo;</span><br />
</p>
<p id="ja547c522p3">
<span class="m-text m-primary">Ākoṭayanto te neti,</span><br />
</p>
<p id="ja547c522p4">
<span class="m-text m-primary">sivirājassa pekkhato.</span><br />
</p>
<p id="ja547c523p1">
<span class="m-text m-primary">Taṁ taṁ kaṇhājināvoca,</span><br />
</p>
<p id="ja547c523p2">
<span class="m-text m-primary">“ayaṁ maṁ tāta brāhmaṇo;</span><br />
</p>
<p id="ja547c523p3">
<span class="m-text m-primary">Laṭṭhiyā paṭikoṭeti,</span><br />
</p>
<p id="ja547c523p4">
<span class="m-text m-primary">ghare jātaṁva dāsiyaṁ.</span><br />
</p>
<p id="ja547c524p1">
<span class="m-text m-primary">Na cāyaṁ brāhmaṇo tāta,</span><br />
</p>
<p id="ja547c524p2">
<span class="m-text m-primary">dhammikā honti brāhmaṇā;</span><br />
</p>
<p id="ja547c524p3">
<span class="m-text m-primary">Yakkho brāhmaṇavaṇṇena,</span><br />
</p>
<p id="ja547c524p4">
<span class="m-text m-primary">khādituṁ tāta neti no;</span><br />
</p>
<p id="ja547c524p5">
<span class="m-text m-primary">Nīyamāne pisācena,</span><br />
</p>
<p id="ja547c524p6">
<span class="m-text m-primary">kiṁ nu tāta udikkhasi”.</span><br />
</p>
<p id="ja547c525p1">
<span class="m-text m-primary">“Ime no pādakā dukkhā,</span><br />
</p>
<p id="ja547c525p2">
<span class="m-text m-primary">dīgho caddhā suduggamo;</span><br />
</p>
<p id="ja547c525p3">
<span class="m-text m-primary">Nīce colambate sūriyo,</span><br />
</p>
<p id="ja547c525p4">
<span class="m-text m-primary">brāhmaṇo ca dhāreti no.</span><br />
</p>
<p id="ja547c526p1">
<span class="m-text m-primary">Okandāmase bhūtāni,</span><br />
</p>
<p id="ja547c526p2">
<span class="m-text m-primary">pabbatāni vanāni ca;</span><br />
</p>
<p id="ja547c526p3">
<span class="m-text m-primary">Sarassa sirasā vandāma,</span><br />
</p>
<p id="ja547c526p4">
<span class="m-text m-primary">supatitthe ca āpake.</span><br />
</p>
<p id="ja547c527p1">
<span class="m-text m-primary">Tiṇalatāni osadhyo,</span><br />
</p>
<p id="ja547c527p2">
<span class="m-text m-primary">pabbatāni vanāni ca;</span><br />
</p>
<p id="ja547c527p3">
<span class="m-text m-primary">Ammaṁ ārogyaṁ vajjātha,</span><br />
</p>
<p id="ja547c527p4">
<span class="m-text m-primary">ayaṁ no neti brāhmaṇo.</span><br />
</p>
<p id="ja547c528p1">
<span class="m-text m-primary">Vajjantu bhonto ammañca,</span><br />
</p>
<p id="ja547c528p2">
<span class="m-text m-primary">Maddiṁ asmāka mātaraṁ;</span><br />
</p>
<p id="ja547c528p3">
<span class="m-text m-primary">Sace anupatitukāmāsi,</span><br />
</p>
<p id="ja547c528p4">
<span class="m-text m-primary">Khippaṁ anupatiyāsi no.</span><br />
</p>
<p id="ja547c529p1">
<span class="m-text m-primary">Ayaṁ ekapadī eti,</span><br />
</p>
<p id="ja547c529p2">
<span class="m-text m-primary">ujuṁ gacchati assamaṁ;</span><br />
</p>
<p id="ja547c529p3">
<span class="m-text m-primary">Tamevānupateyyāsi,</span><br />
</p>
<p id="ja547c529p4">
<span class="m-text m-primary">api passesi ne lahuṁ.</span><br />
</p>
<p id="ja547c530p1">
<span class="m-text m-primary">Aho vata re jaṭinī,</span><br />
</p>
<p id="ja547c530p2">
<span class="m-text m-primary">vanamūlaphalahārike;</span><br />
</p>
<p id="ja547c530p3">
<span class="m-text m-primary">Suññaṁ disvāna assamaṁ,</span><br />
</p>
<p id="ja547c530p4">
<span class="m-text m-primary">taṁ te dukkhaṁ bhavissati.</span><br />
</p>
<p id="ja547c531p1">
<span class="m-text m-primary">Ativelaṁ nu ammāya,</span><br />
</p>
<p id="ja547c531p2">
<span class="m-text m-primary">uñchā laddho anappako;</span><br />
</p>
<p id="ja547c531p3">
<span class="m-text m-primary">Yā no baddhe na jānāsi,</span><br />
</p>
<p id="ja547c531p4">
<span class="m-text m-primary">brāhmaṇena dhanesinā.</span><br />
</p>
<p id="ja547c532p1">
<span class="m-text m-primary">Accāyikena luddena,</span><br />
</p>
<p id="ja547c532p2">
<span class="m-text m-primary">yo no gāvova sumbhati;</span><br />
</p>
<p id="ja547c532p3">
<span class="m-text m-primary">Apajja ammaṁ passemu,</span><br />
</p>
<p id="ja547c532p4">
<span class="m-text m-primary">sāyaṁ uñchāto āgataṁ.</span><br />
</p>
<p id="ja547c533p1">
<span class="m-text m-primary">Dajjā ammā brāhmaṇassa,</span><br />
</p>
<p id="ja547c533p2">
<span class="m-text m-primary">phalaṁ khuddena missitaṁ;</span><br />
</p>
<p id="ja547c533p3">
<span class="m-text m-primary">Tadāyaṁ asito dhāto,</span><br />
</p>
<p id="ja547c533p4">
<span class="m-text m-primary">na bāḷhaṁ dhārayeyya no.</span><br />
</p>
<p id="ja547c534p1">
<span class="m-text m-primary">Sūnā ca vata no pādā,</span><br />
</p>
<p id="ja547c534p2">
<span class="m-text m-primary">bāḷhaṁ dhāreti brāhmaṇo;</span><br />
</p>
<p id="ja547c534p3">
<span class="m-text m-primary">Iti tattha vilapiṁsu,</span><br />
</p>
<p id="ja547c534p4">
<span class="m-text m-primary">kumārā mātugiddhino”.</span><br />
</p>
<p id="ja547c535p1">
<span class="m-text m-primary">Dārakapabbaṁ nāma.</span><br />
</p>
<p id="ja547c536p0">
<span class="m-text m-primary">9. Maddīpabba</span><br />
</p>
<p id="ja547c536p1">
<span class="m-text m-primary">Tesaṁ lālappitaṁ sutvā,</span><br />
</p>
<p id="ja547c536p2">
<span class="m-text m-primary">tayo vāḷā vane migā;</span><br />
</p>
<p id="ja547c536p3">
<span class="m-text m-primary">Sīho byaggho ca dīpi ca,</span><br />
</p>
<p id="ja547c536p4">
<span class="m-text m-primary">idaṁ vacanamabravuṁ.</span><br />
</p>
<p id="ja547c537p1">
<span class="m-text m-primary">“Mā heva no rājaputtī,</span><br />
</p>
<p id="ja547c537p2">
<span class="m-text m-primary">sāyaṁ uñchāto āgamā;</span><br />
</p>
<p id="ja547c537p3">
<span class="m-text m-primary">Mā hevamhāka nibbhoge,</span><br />
</p>
<p id="ja547c537p4">
<span class="m-text m-primary">heṭhayittha vane migā.</span><br />
</p>
<p id="ja547c538p1">
<span class="m-text m-primary">Sīho ce naṁ viheṭheyya,</span><br />
</p>
<p id="ja547c538p2">
<span class="m-text m-primary">byaggho dīpi ca lakkhaṇaṁ;</span><br />
</p>
<p id="ja547c538p3">
<span class="m-text m-primary">Neva jālīkumārassa,</span><br />
</p>
<p id="ja547c538p4">
<span class="m-text m-primary">kuto kaṇhājinā siyā;</span><br />
</p>
<p id="ja547c538p5">
<span class="m-text m-primary">Ubhayeneva jīyetha,</span><br />
</p>
<p id="ja547c538p6">
<span class="m-text m-primary">patiṁ putte ca lakkhaṇā”.</span><br />
</p>
<p id="ja547c539p1">
<span class="m-text m-primary">“Khaṇittikaṁ me patitaṁ,</span><br />
</p>
<p id="ja547c539p2">
<span class="m-text m-primary">dakkhiṇakkhi ca phandati;</span><br />
</p>
<p id="ja547c539p3">
<span class="m-text m-primary">Aphalā phalino rukkhā,</span><br />
</p>
<p id="ja547c539p4">
<span class="m-text m-primary">sabbā muyhanti me disā”.</span><br />
</p>
<p id="ja547c540p1">
<span class="m-text m-primary">Tassā sāyanhakālasmiṁ,</span><br />
</p>
<p id="ja547c540p2">
<span class="m-text m-primary">assamāgamanaṁ pati;</span><br />
</p>
<p id="ja547c540p3">
<span class="m-text m-primary">Atthaṅgatamhi sūriye,</span><br />
</p>
<p id="ja547c540p4">
<span class="m-text m-primary">vāḷā panthe upaṭṭhahuṁ.</span><br />
</p>
<p id="ja547c541p1">
<span class="m-text m-primary">“Nīce colambate sūriyo,</span><br />
</p>
<p id="ja547c541p2">
<span class="m-text m-primary">dūre ca vata assamo;</span><br />
</p>
<p id="ja547c541p3">
<span class="m-text m-primary">Yañca nesaṁ ito hassaṁ,</span><br />
</p>
<p id="ja547c541p4">
<span class="m-text m-primary">taṁ te bhuñjeyyu bhojanaṁ.</span><br />
</p>
<p id="ja547c542p1">
<span class="m-text m-primary">So nūna khattiyo eko,</span><br />
</p>
<p id="ja547c542p2">
<span class="m-text m-primary">paṇṇasālāya acchati;</span><br />
</p>
<p id="ja547c542p3">
<span class="m-text m-primary">Tosento dārake chāte,</span><br />
</p>
<p id="ja547c542p4">
<span class="m-text m-primary">mamaṁ disvā anāyatiṁ.</span><br />
</p>
<p id="ja547c543p1">
<span class="m-text m-primary">Te nūna puttakā mayhaṁ,</span><br />
</p>
<p id="ja547c543p2">
<span class="m-text m-primary">kapaṇāya varākiyā;</span><br />
</p>
<p id="ja547c543p3">
<span class="m-text m-primary">Sāyaṁ saṁvesanākāle,</span><br />
</p>
<p id="ja547c543p4">
<span class="m-text m-primary">khīrapītāva acchare.</span><br />
</p>
<p id="ja547c544p1">
<span class="m-text m-primary">Te nūna puttakā mayhaṁ,</span><br />
</p>
<p id="ja547c544p2">
<span class="m-text m-primary">kapaṇāya varākiyā;</span><br />
</p>
<p id="ja547c544p3">
<span class="m-text m-primary">Sāyaṁ saṁvesanākāle,</span><br />
</p>
<p id="ja547c544p4">
<span class="m-text m-primary">vāripītāva acchare.</span><br />
</p>
<p id="ja547c545p1">
<span class="m-text m-primary">Te nūna puttakā mayhaṁ,</span><br />
</p>
<p id="ja547c545p2">
<span class="m-text m-primary">kapaṇāya varākiyā;</span><br />
</p>
<p id="ja547c545p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c545p4">
<span class="m-text m-primary">vacchā bālāva mātaraṁ.</span><br />
</p>
<p id="ja547c546p1">
<span class="m-text m-primary">Te nūna puttakā mayhaṁ,</span><br />
</p>
<p id="ja547c546p2">
<span class="m-text m-primary">kapaṇāya varākiyā;</span><br />
</p>
<p id="ja547c546p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c546p4">
<span class="m-text m-primary">haṁsāvuparipallale.</span><br />
</p>
<p id="ja547c547p1">
<span class="m-text m-primary">Te nūna puttakā mayhaṁ,</span><br />
</p>
<p id="ja547c547p2">
<span class="m-text m-primary">kapaṇāya varākiyā;</span><br />
</p>
<p id="ja547c547p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c547p4">
<span class="m-text m-primary">assamassāvidūrato.</span><br />
</p>
<p id="ja547c548p1">
<span class="m-text m-primary">Ekāyano ekapatho,</span><br />
</p>
<p id="ja547c548p2">
<span class="m-text m-primary">sarā sobbhā ca passato;</span><br />
</p>
<p id="ja547c548p3">
<span class="m-text m-primary">Aññaṁ maggaṁ na passāmi,</span><br />
</p>
<p id="ja547c548p4">
<span class="m-text m-primary">yena gaccheyya assamaṁ.</span><br />
</p>
<p id="ja547c549p1">
<span class="m-text m-primary">Migā namatthu rājāno,</span><br />
</p>
<p id="ja547c549p2">
<span class="m-text m-primary">kānanasmiṁ mahabbalā;</span><br />
</p>
<p id="ja547c549p3">
<span class="m-text m-primary">Dhammena bhātaro hotha,</span><br />
</p>
<p id="ja547c549p4">
<span class="m-text m-primary">maggaṁ me detha yācitā.</span><br />
</p>
<p id="ja547c550p1">
<span class="m-text m-primary">Avaruddhassāhaṁ bhariyā,</span><br />
</p>
<p id="ja547c550p2">
<span class="m-text m-primary">rājaputtassa sirīmato;</span><br />
</p>
<p id="ja547c550p3">
<span class="m-text m-primary">Tañcāhaṁ nātimaññāmi,</span><br />
</p>
<p id="ja547c550p4">
<span class="m-text m-primary">rāmaṁ sītāvanubbatā.</span><br />
</p>
<p id="ja547c551p1">
<span class="m-text m-primary">Tumhe ca putte passatha,</span><br />
</p>
<p id="ja547c551p2">
<span class="m-text m-primary">sāyaṁ saṁvesanaṁ pati;</span><br />
</p>
<p id="ja547c551p3">
<span class="m-text m-primary">Ahañca putte passeyyaṁ,</span><br />
</p>
<p id="ja547c551p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c552p1">
<span class="m-text m-primary">Bahuñcidaṁ mūlaphalaṁ,</span><br />
</p>
<p id="ja547c552p2">
<span class="m-text m-primary">bhakkho cāyaṁ anappako;</span><br />
</p>
<p id="ja547c552p3">
<span class="m-text m-primary">Tato upaḍḍhaṁ dassāmi,</span><br />
</p>
<p id="ja547c552p4">
<span class="m-text m-primary">maggaṁ me detha yācitā.</span><br />
</p>
<p id="ja547c553p1">
<span class="m-text m-primary">Rājaputtī ca no mātā,</span><br />
</p>
<p id="ja547c553p2">
<span class="m-text m-primary">rājaputto ca no pitā;</span><br />
</p>
<p id="ja547c553p3">
<span class="m-text m-primary">Dhammena bhātaro hotha,</span><br />
</p>
<p id="ja547c553p4">
<span class="m-text m-primary">maggaṁ me detha yācitā”.</span><br />
</p>
<p id="ja547c554p1">
<span class="m-text m-primary">Tassā lālappamānāya,</span><br />
</p>
<p id="ja547c554p2">
<span class="m-text m-primary">bahuṁ kāruññasañhitaṁ;</span><br />
</p>
<p id="ja547c554p3">
<span class="m-text m-primary">Sutvā nelapatiṁ vācaṁ,</span><br />
</p>
<p id="ja547c554p4">
<span class="m-text m-primary">vāḷā panthā apakkamuṁ.</span><br />
</p>
<p id="ja547c555p1">
<span class="m-text m-primary">“Imamhi naṁ padesamhi,</span><br />
</p>
<p id="ja547c555p2">
<span class="m-text m-primary">puttakā paṁsukuṇṭhitā;</span><br />
</p>
<p id="ja547c555p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c555p4">
<span class="m-text m-primary">vacchā bālāva mātaraṁ.</span><br />
</p>
<p id="ja547c556p1">
<span class="m-text m-primary">Imamhi naṁ padesamhi,</span><br />
</p>
<p id="ja547c556p2">
<span class="m-text m-primary">puttakā paṁsukuṇṭhitā;</span><br />
</p>
<p id="ja547c556p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c556p4">
<span class="m-text m-primary">haṁsāvuparipallale.</span><br />
</p>
<p id="ja547c557p1">
<span class="m-text m-primary">Imamhi naṁ padesamhi,</span><br />
</p>
<p id="ja547c557p2">
<span class="m-text m-primary">puttakā paṁsukuṇṭhitā;</span><br />
</p>
<p id="ja547c557p3">
<span class="m-text m-primary">Paccuggatā maṁ tiṭṭhanti,</span><br />
</p>
<p id="ja547c557p4">
<span class="m-text m-primary">assamassāvidūrato.</span><br />
</p>
<p id="ja547c558p1">
<span class="m-text m-primary">Dve migā viya ukkaṇṇā,</span><br />
</p>
<p id="ja547c558p2">
<span class="m-text m-primary">samantā mabhidhāvino;</span><br />
</p>
<p id="ja547c558p3">
<span class="m-text m-primary">Ānandino pamuditā,</span><br />
</p>
<p id="ja547c558p4">
<span class="m-text m-primary">vaggamānāva kampare;</span><br />
</p>
<p id="ja547c558p5">
<span class="m-text m-primary">Tyajja putte na passāmi,</span><br />
</p>
<p id="ja547c558p6">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c559p1">
<span class="m-text m-primary">Chakalīva migī chāpaṁ,</span><br />
</p>
<p id="ja547c559p2">
<span class="m-text m-primary">pakkhī muttāva pañjarā;</span><br />
</p>
<p id="ja547c559p3">
<span class="m-text m-primary">Ohāya putte nikkhamiṁ,</span><br />
</p>
<p id="ja547c559p4">
<span class="m-text m-primary">sīhīvāmisagiddhinī;</span><br />
</p>
<p id="ja547c559p5">
<span class="m-text m-primary">Tyajja putte na passāmi,</span><br />
</p>
<p id="ja547c559p6">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c560p1">
<span class="m-text m-primary">Idaṁ nesaṁ padakkantaṁ,</span><br />
</p>
<p id="ja547c560p2">
<span class="m-text m-primary">nāgānamiva pabbate;</span><br />
</p>
<p id="ja547c560p3">
<span class="m-text m-primary">Citakā parikiṇṇāyo,</span><br />
</p>
<p id="ja547c560p4">
<span class="m-text m-primary">assamassāvidūrato;</span><br />
</p>
<p id="ja547c560p5">
<span class="m-text m-primary">Tyajja putte na passāmi,</span><br />
</p>
<p id="ja547c560p6">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c561p1">
<span class="m-text m-primary">Vālikāyapi okiṇṇā,</span><br />
</p>
<p id="ja547c561p2">
<span class="m-text m-primary">puttakā paṁsukuṇṭhitā;</span><br />
</p>
<p id="ja547c561p3">
<span class="m-text m-primary">Samantā mabhidhāvanti,</span><br />
</p>
<p id="ja547c561p4">
<span class="m-text m-primary">te na passāmi dārake.</span><br />
</p>
<p id="ja547c562p1">
<span class="m-text m-primary">Ye maṁ pure paccuṭṭhenti,</span><br />
</p>
<p id="ja547c562p2">
<span class="m-text m-primary">araññā dūramāyatiṁ;</span><br />
</p>
<p id="ja547c562p3">
<span class="m-text m-primary">Tyajja putte na passāmi,</span><br />
</p>
<p id="ja547c562p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c563p1">
<span class="m-text m-primary">Chakaliṁva migiṁ chāpā,</span><br />
</p>
<p id="ja547c563p2">
<span class="m-text m-primary">paccuggantuna mātaraṁ;</span><br />
</p>
<p id="ja547c563p3">
<span class="m-text m-primary">Dūre maṁ pavilokenti,</span><br />
</p>
<p id="ja547c563p4">
<span class="m-text m-primary">te na passāmi dārake.</span><br />
</p>
<p id="ja547c564p1">
<span class="m-text m-primary">Idaṁ nesaṁ kīḷanakaṁ,</span><br />
</p>
<p id="ja547c564p2">
<span class="m-text m-primary">patitaṁ paṇḍubeḷuvaṁ;</span><br />
</p>
<p id="ja547c564p3">
<span class="m-text m-primary">Tyajja putte na passāmi,</span><br />
</p>
<p id="ja547c564p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c565p1">
<span class="m-text m-primary">Thanā ca mayhime pūrā,</span><br />
</p>
<p id="ja547c565p2">
<span class="m-text m-primary">uro ca sampadālati;</span><br />
</p>
<p id="ja547c565p3">
<span class="m-text m-primary">Tyajja putte na passāmi,</span><br />
</p>
<p id="ja547c565p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c566p1">
<span class="m-text m-primary">Ucchaṅgeko vicināti,</span><br />
</p>
<p id="ja547c566p2">
<span class="m-text m-primary">thanamekāvalambati;</span><br />
</p>
<p id="ja547c566p3">
<span class="m-text m-primary">Tyajja putte na passāmi,</span><br />
</p>
<p id="ja547c566p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c567p1">
<span class="m-text m-primary">Yassu sāyanhasamayaṁ,</span><br />
</p>
<p id="ja547c567p2">
<span class="m-text m-primary">puttakā paṁsukuṇṭhitā;</span><br />
</p>
<p id="ja547c567p3">
<span class="m-text m-primary">Ucchaṅge me vivattanti,</span><br />
</p>
<p id="ja547c567p4">
<span class="m-text m-primary">te na passāmi dārake.</span><br />
</p>
<p id="ja547c568p1">
<span class="m-text m-primary">Ayaṁ so assamo pubbe,</span><br />
</p>
<p id="ja547c568p2">
<span class="m-text m-primary">samajjo paṭibhāti maṁ;</span><br />
</p>
<p id="ja547c568p3">
<span class="m-text m-primary">Tyajja putte apassantyā,</span><br />
</p>
<p id="ja547c568p4">
<span class="m-text m-primary">bhamate viya assamo.</span><br />
</p>
<p id="ja547c569p1">
<span class="m-text m-primary">Kimidaṁ appasaddova,</span><br />
</p>
<p id="ja547c569p2">
<span class="m-text m-primary">assamo paṭibhāti maṁ;</span><br />
</p>
<p id="ja547c569p3">
<span class="m-text m-primary">Kākolāpi na vassanti,</span><br />
</p>
<p id="ja547c569p4">
<span class="m-text m-primary">matā me nūna dārakā.</span><br />
</p>
<p id="ja547c570p1">
<span class="m-text m-primary">Kimidaṁ appasaddova,</span><br />
</p>
<p id="ja547c570p2">
<span class="m-text m-primary">assamo paṭibhāti maṁ;</span><br />
</p>
<p id="ja547c570p3">
<span class="m-text m-primary">Sakuṇāpi na vassanti,</span><br />
</p>
<p id="ja547c570p4">
<span class="m-text m-primary">matā me nūna dārakā.</span><br />
</p>
<p id="ja547c571p1">
<span class="m-text m-primary">Kimidaṁ tuṇhibhūtosi,</span><br />
</p>
<p id="ja547c571p2">
<span class="m-text m-primary">api ratteva me mano;</span><br />
</p>
<p id="ja547c571p3">
<span class="m-text m-primary">Kākolāpi na vassanti,</span><br />
</p>
<p id="ja547c571p4">
<span class="m-text m-primary">matā me nūna dārakā.</span><br />
</p>
<p id="ja547c572p1">
<span class="m-text m-primary">Kimidaṁ tuṇhibhūtosi,</span><br />
</p>
<p id="ja547c572p2">
<span class="m-text m-primary">api ratteva me mano;</span><br />
</p>
<p id="ja547c572p3">
<span class="m-text m-primary">Sakuṇāpi na vassanti,</span><br />
</p>
<p id="ja547c572p4">
<span class="m-text m-primary">matā me nūna dārakā.</span><br />
</p>
<p id="ja547c573p1">
<span class="m-text m-primary">Kacci nu me ayyaputta,</span><br />
</p>
<p id="ja547c573p2">
<span class="m-text m-primary">migā khādiṁsu dārake;</span><br />
</p>
<p id="ja547c573p3">
<span class="m-text m-primary">Araññe iriṇe vivane,</span><br />
</p>
<p id="ja547c573p4">
<span class="m-text m-primary">kena nītā me dārakā.</span><br />
</p>
<p id="ja547c574p1">
<span class="m-text m-primary">Adu te pahitā dūtā,</span><br />
</p>
<p id="ja547c574p2">
<span class="m-text m-primary">adu suttā piyaṁvadā;</span><br />
</p>
<p id="ja547c574p3">
<span class="m-text m-primary">Adu bahi no nikkhantā,</span><br />
</p>
<p id="ja547c574p4">
<span class="m-text m-primary">khiḍḍāsu pasutā nu te.</span><br />
</p>
<p id="ja547c575p1">
<span class="m-text m-primary">Nevāsaṁ kesā dissanti,</span><br />
</p>
<p id="ja547c575p2">
<span class="m-text m-primary">hatthapādā ca jālino;</span><br />
</p>
<p id="ja547c575p3">
<span class="m-text m-primary">Sakuṇānañca opāto,</span><br />
</p>
<p id="ja547c575p4">
<span class="m-text m-primary">kena nītā me dārakā.</span><br />
</p>
<p id="ja547c576p1">
<span class="m-text m-primary">Idaṁ tato dukkhataraṁ,</span><br />
</p>
<p id="ja547c576p2">
<span class="m-text m-primary">sallaviddho yathā vaṇo;</span><br />
</p>
<p id="ja547c576p3">
<span class="m-text m-primary">Tyajja putte na passāmi,</span><br />
</p>
<p id="ja547c576p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c577p1">
<span class="m-text m-primary">Idampi dutiyaṁ sallaṁ,</span><br />
</p>
<p id="ja547c577p2">
<span class="m-text m-primary">kampeti hadayaṁ mama;</span><br />
</p>
<p id="ja547c577p3">
<span class="m-text m-primary">Yañca putte na passāmi,</span><br />
</p>
<p id="ja547c577p4">
<span class="m-text m-primary">tvañca maṁ nābhibhāsasi.</span><br />
</p>
<p id="ja547c578p1">
<span class="m-text m-primary">Ajjeva me imaṁ rattiṁ,</span><br />
</p>
<p id="ja547c578p2">
<span class="m-text m-primary">rājaputta na saṁsasi;</span><br />
</p>
<p id="ja547c578p3">
<span class="m-text m-primary">Maññe okkantasantaṁ maṁ,</span><br />
</p>
<p id="ja547c578p4">
<span class="m-text m-primary">pāto dakkhisi no mataṁ”.</span><br />
</p>
<p id="ja547c579p1">
<span class="m-text m-primary">“Nūna maddī varārohā,</span><br />
</p>
<p id="ja547c579p2">
<span class="m-text m-primary">rājaputtī yasassinī;</span><br />
</p>
<p id="ja547c579p3">
<span class="m-text m-primary">Pāto gatāsi uñchāya,</span><br />
</p>
<p id="ja547c579p4">
<span class="m-text m-primary">kimidaṁ sāyamāgatā”.</span><br />
</p>
<p id="ja547c580p1">
<span class="m-text m-primary">“Nanu tvaṁ saddamassosi,</span><br />
</p>
<p id="ja547c580p2">
<span class="m-text m-primary">ye saraṁ pātumāgatā;</span><br />
</p>
<p id="ja547c580p3">
<span class="m-text m-primary">Sīhassapi nadantassa,</span><br />
</p>
<p id="ja547c580p4">
<span class="m-text m-primary">byagghassa ca nikujjitaṁ.</span><br />
</p>
<p id="ja547c581p1">
<span class="m-text m-primary">Ahu pubbanimittaṁ me,</span><br />
</p>
<p id="ja547c581p2">
<span class="m-text m-primary">vicarantyā brahāvane;</span><br />
</p>
<p id="ja547c581p3">
<span class="m-text m-primary">Khaṇitto me hatthā patito,</span><br />
</p>
<p id="ja547c581p4">
<span class="m-text m-primary">uggīvañcāpi aṁsato.</span><br />
</p>
<p id="ja547c582p1">
<span class="m-text m-primary">Tadāhaṁ byathitā bhītā,</span><br />
</p>
<p id="ja547c582p2">
<span class="m-text m-primary">puthu katvāna pañjaliṁ;</span><br />
</p>
<p id="ja547c582p3">
<span class="m-text m-primary">Sabbadisā namassissaṁ,</span><br />
</p>
<p id="ja547c582p4">
<span class="m-text m-primary">api sotthi ito siyā.</span><br />
</p>
<p id="ja547c583p1">
<span class="m-text m-primary">Mā heva no rājaputto,</span><br />
</p>
<p id="ja547c583p2">
<span class="m-text m-primary">hato sīhena dīpinā;</span><br />
</p>
<p id="ja547c583p3">
<span class="m-text m-primary">Dārakā vā parāmaṭṭhā,</span><br />
</p>
<p id="ja547c583p4">
<span class="m-text m-primary">acchakokataracchihi.</span><br />
</p>
<p id="ja547c584p1">
<span class="m-text m-primary">Sīho byaggho ca dīpi ca,</span><br />
</p>
<p id="ja547c584p2">
<span class="m-text m-primary">tayo vāḷā vane migā;</span><br />
</p>
<p id="ja547c584p3">
<span class="m-text m-primary">Te maṁ pariyāvaruṁ maggaṁ,</span><br />
</p>
<p id="ja547c584p4">
<span class="m-text m-primary">tena sāyamhi āgatā.</span><br />
</p>
<p id="ja547c585p1">
<span class="m-text m-primary">Ahaṁ patiñca putte ca,</span><br />
</p>
<p id="ja547c585p2">
<span class="m-text m-primary">āceramiva māṇavo;</span><br />
</p>
<p id="ja547c585p3">
<span class="m-text m-primary">Anuṭṭhitā divārattiṁ,</span><br />
</p>
<p id="ja547c585p4">
<span class="m-text m-primary">jaṭinī brahmacārinī.</span><br />
</p>
<p id="ja547c586p1">
<span class="m-text m-primary">Ajināni paridahitvā,</span><br />
</p>
<p id="ja547c586p2">
<span class="m-text m-primary">vanamūlaphalahāriyā;</span><br />
</p>
<p id="ja547c586p3">
<span class="m-text m-primary">Vicarāmi divārattiṁ,</span><br />
</p>
<p id="ja547c586p4">
<span class="m-text m-primary">tumhaṁ kāmā hi puttakā.</span><br />
</p>
<p id="ja547c587p1">
<span class="m-text m-primary">Ahaṁ suvaṇṇahaliddiṁ,</span><br />
</p>
<p id="ja547c587p2">
<span class="m-text m-primary">ābhataṁ paṇḍubeḷuvaṁ;</span><br />
</p>
<p id="ja547c587p3">
<span class="m-text m-primary">Rukkhapakkāni cāhāsiṁ,</span><br />
</p>
<p id="ja547c587p4">
<span class="m-text m-primary">ime vo putta kīḷanā.</span><br />
</p>
<p id="ja547c588p1">
<span class="m-text m-primary">Imaṁ mūlāḷivattakaṁ,</span><br />
</p>
<p id="ja547c588p2">
<span class="m-text m-primary">sālukaṁ ciñcabhedakaṁ;</span><br />
</p>
<p id="ja547c588p3">
<span class="m-text m-primary">Bhuñja khuddehi saṁyuttaṁ,</span><br />
</p>
<p id="ja547c588p4">
<span class="m-text m-primary">saha puttehi khattiya.</span><br />
</p>
<p id="ja547c589p1">
<span class="m-text m-primary">Padumaṁ jālino dehi,</span><br />
</p>
<p id="ja547c589p2">
<span class="m-text m-primary">kumudañca kumāriyā;</span><br />
</p>
<p id="ja547c589p3">
<span class="m-text m-primary">Māline passa naccante,</span><br />
</p>
<p id="ja547c589p4">
<span class="m-text m-primary">sivi puttāni avhaya.</span><br />
</p>
<p id="ja547c590p1">
<span class="m-text m-primary">Tato kaṇhājināyapi,</span><br />
</p>
<p id="ja547c590p2">
<span class="m-text m-primary">nisāmehi rathesabha;</span><br />
</p>
<p id="ja547c590p3">
<span class="m-text m-primary">Mañjussarāya vagguyā,</span><br />
</p>
<p id="ja547c590p4">
<span class="m-text m-primary">assamaṁ upayantiyā.</span><br />
</p>
<p id="ja547c591p1">
<span class="m-text m-primary">Samānasukhadukkhamhā,</span><br />
</p>
<p id="ja547c591p2">
<span class="m-text m-primary">raṭṭhā pabbājitā ubho;</span><br />
</p>
<p id="ja547c591p3">
<span class="m-text m-primary">Api sivi putte passesi,</span><br />
</p>
<p id="ja547c591p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c592p1">
<span class="m-text m-primary">Samaṇe brāhmaṇe nūna,</span><br />
</p>
<p id="ja547c592p2">
<span class="m-text m-primary">brahmacariyaparāyaṇe;</span><br />
</p>
<p id="ja547c592p3">
<span class="m-text m-primary">Ahaṁ loke abhissapiṁ,</span><br />
</p>
<p id="ja547c592p4">
<span class="m-text m-primary">sīlavante bahussute;</span><br />
</p>
<p id="ja547c592p5">
<span class="m-text m-primary">Tyajja putte na passāmi,</span><br />
</p>
<p id="ja547c592p6">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c593p1">
<span class="m-text m-primary">Ime te jambukā rukkhā,</span><br />
</p>
<p id="ja547c593p2">
<span class="m-text m-primary">vedisā sinduvārakā;</span><br />
</p>
<p id="ja547c593p3">
<span class="m-text m-primary">Vividhāni rukkhajātāni,</span><br />
</p>
<p id="ja547c593p4">
<span class="m-text m-primary">te kumārā na dissare.</span><br />
</p>
<p id="ja547c594p1">
<span class="m-text m-primary">Assatthā panasā ceme,</span><br />
</p>
<p id="ja547c594p2">
<span class="m-text m-primary">nigrodhā ca kapitthanā;</span><br />
</p>
<p id="ja547c594p3">
<span class="m-text m-primary">Vividhāni phalajātāni,</span><br />
</p>
<p id="ja547c594p4">
<span class="m-text m-primary">te kumārā na dissare.</span><br />
</p>
<p id="ja547c595p1">
<span class="m-text m-primary">Ime tiṭṭhanti ārāmā,</span><br />
</p>
<p id="ja547c595p2">
<span class="m-text m-primary">ayaṁ sītūdakā nadī;</span><br />
</p>
<p id="ja547c595p3">
<span class="m-text m-primary">Yatthassu pubbe kīḷiṁsu,</span><br />
</p>
<p id="ja547c595p4">
<span class="m-text m-primary">te kumārā na dissare.</span><br />
</p>
<p id="ja547c596p1">
<span class="m-text m-primary">Vividhāni pupphajātāni,</span><br />
</p>
<p id="ja547c596p2">
<span class="m-text m-primary">asmiṁ uparipabbate;</span><br />
</p>
<p id="ja547c596p3">
<span class="m-text m-primary">Yānassu pubbe dhāriṁsu,</span><br />
</p>
<p id="ja547c596p4">
<span class="m-text m-primary">te kumārā na dissare.</span><br />
</p>
<p id="ja547c597p1">
<span class="m-text m-primary">Vividhāni phalajātāni,</span><br />
</p>
<p id="ja547c597p2">
<span class="m-text m-primary">asmiṁ uparipabbate;</span><br />
</p>
<p id="ja547c597p3">
<span class="m-text m-primary">Yānassu pubbe bhuñjiṁsu,</span><br />
</p>
<p id="ja547c597p4">
<span class="m-text m-primary">te kumārā na dissare.</span><br />
</p>
<p id="ja547c598p1">
<span class="m-text m-primary">Ime te hatthikā assā,</span><br />
</p>
<p id="ja547c598p2">
<span class="m-text m-primary">balībaddā ca te ime;</span><br />
</p>
<p id="ja547c598p3">
<span class="m-text m-primary">Yehissu pubbe kīḷiṁsu,</span><br />
</p>
<p id="ja547c598p4">
<span class="m-text m-primary">te kumārā na dissare.</span><br />
</p>
<p id="ja547c599p1">
<span class="m-text m-primary">Ime sāmā sasolūkā,</span><br />
</p>
<p id="ja547c599p2">
<span class="m-text m-primary">bahukā kadalīmigā;</span><br />
</p>
<p id="ja547c599p3">
<span class="m-text m-primary">Yehissu pubbe kīḷiṁsu,</span><br />
</p>
<p id="ja547c599p4">
<span class="m-text m-primary">te kumārā na dissare.</span><br />
</p>
<p id="ja547c600p1">
<span class="m-text m-primary">Ime haṁsā ca koñcā ca,</span><br />
</p>
<p id="ja547c600p2">
<span class="m-text m-primary">mayūrā citrapekhuṇā;</span><br />
</p>
<p id="ja547c600p3">
<span class="m-text m-primary">Yehissu pubbe kīḷiṁsu,</span><br />
</p>
<p id="ja547c600p4">
<span class="m-text m-primary">te kumārā na dissare.</span><br />
</p>
<p id="ja547c601p1">
<span class="m-text m-primary">Imā tā vanagumbāyo,</span><br />
</p>
<p id="ja547c601p2">
<span class="m-text m-primary">pupphitā sabbakālikā;</span><br />
</p>
<p id="ja547c601p3">
<span class="m-text m-primary">Yatthassu pubbe kīḷiṁsu,</span><br />
</p>
<p id="ja547c601p4">
<span class="m-text m-primary">te kumārā na dissare.</span><br />
</p>
<p id="ja547c602p1">
<span class="m-text m-primary">Imā tā pokkharaṇī rammā,</span><br />
</p>
<p id="ja547c602p2">
<span class="m-text m-primary">cakkavākūpakūjitā;</span><br />
</p>
<p id="ja547c602p3">
<span class="m-text m-primary">Mandālakehi sañchannā,</span><br />
</p>
<p id="ja547c602p4">
<span class="m-text m-primary">padumuppalakehi ca;</span><br />
</p>
<p id="ja547c602p5">
<span class="m-text m-primary">Yatthassu pubbe kīḷiṁsu,</span><br />
</p>
<p id="ja547c602p6">
<span class="m-text m-primary">te kumārā na dissare.</span><br />
</p>
<p id="ja547c603p1">
<span class="m-text m-primary">Na te kaṭṭhāni bhinnāni,</span><br />
</p>
<p id="ja547c603p2">
<span class="m-text m-primary">na te udakamāhaṭaṁ;</span><br />
</p>
<p id="ja547c603p3">
<span class="m-text m-primary">Aggipi te na hāpito,</span><br />
</p>
<p id="ja547c603p4">
<span class="m-text m-primary">kiṁ nu mandova jhāyasi.</span><br />
</p>
<p id="ja547c604p1">
<span class="m-text m-primary">Piyo piyena saṅgamma,</span><br />
</p>
<p id="ja547c604p2">
<span class="m-text m-primary">samo me byapahaññati;</span><br />
</p>
<p id="ja547c604p3">
<span class="m-text m-primary">Tyajja putte na passāmi,</span><br />
</p>
<p id="ja547c604p4">
<span class="m-text m-primary">jāliṁ kaṇhājinaṁ cubho.</span><br />
</p>
<p id="ja547c605p1">
<span class="m-text m-primary">Na kho no deva passāmi,</span><br />
</p>
<p id="ja547c605p2">
<span class="m-text m-primary">yena te nīhatā matā;</span><br />
</p>
<p id="ja547c605p3">
<span class="m-text m-primary">Kākolāpi na vassanti,</span><br />
</p>
<p id="ja547c605p4">
<span class="m-text m-primary">matā me nūna dārakā.</span><br />
</p>
<p id="ja547c606p1">
<span class="m-text m-primary">Na kho no deva passāmi,</span><br />
</p>
<p id="ja547c606p2">
<span class="m-text m-primary">yena te nīhatā matā;</span><br />
</p>
<p id="ja547c606p3">
<span class="m-text m-primary">Sakuṇāpi na vassanti,</span><br />
</p>
<p id="ja547c606p4">
<span class="m-text m-primary">matā me nūna dārakā”.</span><br />
</p>
<p id="ja547c607p1">
<span class="m-text m-primary">Sā tattha paridevitvā,</span><br />
</p>
<p id="ja547c607p2">
<span class="m-text m-primary">pabbatāni vanāni ca;</span><br />
</p>
<p id="ja547c607p3">
<span class="m-text m-primary">Punadevassamaṁ gantvā,</span><br />
</p>
<p id="ja547c607p4">
<span class="m-text m-primary">rodi sāmikasantike.</span><br />
</p>
<p id="ja547c608p1">
<span class="m-text m-primary">“Na kho no deva passāmi,</span><br />
</p>
<p id="ja547c608p2">
<span class="m-text m-primary">yena te nīhatā matā;</span><br />
</p>
<p id="ja547c608p3">
<span class="m-text m-primary">Kākolāpi na vassanti,</span><br />
</p>
<p id="ja547c608p4">
<span class="m-text m-primary">matā me nūna dārakā.</span><br />
</p>
<p id="ja547c609p1">
<span class="m-text m-primary">Na kho no deva passāmi,</span><br />
</p>
<p id="ja547c609p2">
<span class="m-text m-primary">yena te nīhatā matā;</span><br />
</p>
<p id="ja547c609p3">
<span class="m-text m-primary">Sakuṇāpi na vassanti,</span><br />
</p>
<p id="ja547c609p4">
<span class="m-text m-primary">matā me nūna dārakā.</span><br />
</p>
<p id="ja547c610p1">
<span class="m-text m-primary">Na kho no deva passāmi,</span><br />
</p>
<p id="ja547c610p2">
<span class="m-text m-primary">yena te nīhatā matā;</span><br />
</p>
<p id="ja547c610p3">
<span class="m-text m-primary">Vicarantī rukkhamūlesu,</span><br />
</p>
<p id="ja547c610p4">
<span class="m-text m-primary">pabbatesu guhāsu ca”.</span><br />
</p>
<p id="ja547c611p1">
<span class="m-text m-primary">Iti maddī varārohā,</span><br />
</p>
<p id="ja547c611p2">
<span class="m-text m-primary">rājaputtī yasassinī;</span><br />
</p>
<p id="ja547c611p3">
<span class="m-text m-primary">Bāhā paggayha kanditvā,</span><br />
</p>
<p id="ja547c611p4">
<span class="m-text m-primary">tattheva patitā chamā.</span><br />
</p>
<p id="ja547c612p1">
<span class="m-text m-primary">Tamajjhapattaṁ rājaputtiṁ,</span><br />
</p>
<p id="ja547c612p2">
<span class="m-text m-primary">udakenābhisiñcatha;</span><br />
</p>
<p id="ja547c612p3">
<span class="m-text m-primary">Assatthaṁ naṁ viditvāna,</span><br />
</p>
<p id="ja547c612p4">
<span class="m-text m-primary">atha naṁ etadabravi.</span><br />
</p>
<p id="ja547c613p1">
<span class="m-text m-primary">“Ādiyeneva te maddi,</span><br />
</p>
<p id="ja547c613p2">
<span class="m-text m-primary">dukkhaṁ nakkhātumicchisaṁ;</span><br />
</p>
<p id="ja547c613p3">
<span class="m-text m-primary">Daliddo yācako vuḍḍho,</span><br />
</p>
<p id="ja547c613p4">
<span class="m-text m-primary">brāhmaṇo gharamāgato.</span><br />
</p>
<p id="ja547c614p1">
<span class="m-text m-primary">Tassa dinnā mayā puttā,</span><br />
</p>
<p id="ja547c614p2">
<span class="m-text m-primary">maddi mā bhāyi assasa;</span><br />
</p>
<p id="ja547c614p3">
<span class="m-text m-primary">Maṁ passa maddi mā putte,</span><br />
</p>
<p id="ja547c614p4">
<span class="m-text m-primary">mā bāḷhaṁ paridevasi;</span><br />
</p>
<p id="ja547c614p5">
<span class="m-text m-primary">Lacchāma putte jīvantā,</span><br />
</p>
<p id="ja547c614p6">
<span class="m-text m-primary">arogā ca bhavāmase.</span><br />
</p>
<p id="ja547c615p1">
<span class="m-text m-primary">Putte pasuñca dhaññañca,</span><br />
</p>
<p id="ja547c615p2">
<span class="m-text m-primary">yañca aññaṁ ghare dhanaṁ;</span><br />
</p>
<p id="ja547c615p3">
<span class="m-text m-primary">Dajjā sappuriso dānaṁ,</span><br />
</p>
<p id="ja547c615p4">
<span class="m-text m-primary">disvā yācakamāgataṁ;</span><br />
</p>
<p id="ja547c615p5">
<span class="m-text m-primary">Anumodāhi me maddi,</span><br />
</p>
<p id="ja547c615p6">
<span class="m-text m-primary">puttake dānamuttamaṁ”.</span><br />
</p>
<p id="ja547c616p1">
<span class="m-text m-primary">“Anumodāmi te deva,</span><br />
</p>
<p id="ja547c616p2">
<span class="m-text m-primary">puttake dānamuttamaṁ;</span><br />
</p>
<p id="ja547c616p3">
<span class="m-text m-primary">Datvā cittaṁ pasādehi,</span><br />
</p>
<p id="ja547c616p4">
<span class="m-text m-primary">bhiyyo dānaṁ dado bhava.</span><br />
</p>
<p id="ja547c617p1">
<span class="m-text m-primary">Yo tvaṁ maccherabhūtesu,</span><br />
</p>
<p id="ja547c617p2">
<span class="m-text m-primary">manussesu janādhipa;</span><br />
</p>
<p id="ja547c617p3">
<span class="m-text m-primary">Brāhmaṇassa adā dānaṁ,</span><br />
</p>
<p id="ja547c617p4">
<span class="m-text m-primary">sivīnaṁ raṭṭhavaḍḍhano”.</span><br />
</p>
<p id="ja547c618p1">
<span class="m-text m-primary">Ninnāditā te pathavī,</span><br />
</p>
<p id="ja547c618p2">
<span class="m-text m-primary">saddo te tidivaṅgato;</span><br />
</p>
<p id="ja547c618p3">
<span class="m-text m-primary">Samantā vijjutā āguṁ,</span><br />
</p>
<p id="ja547c618p4">
<span class="m-text m-primary">girīnaṁva patissutā.</span><br />
</p>
<p id="ja547c619p1">
<span class="m-text m-primary">Tassa te anumodanti,</span><br />
</p>
<p id="ja547c619p2">
<span class="m-text m-primary">ubho nāradapabbatā;</span><br />
</p>
<p id="ja547c619p3">
<span class="m-text m-primary">Indo ca brahmā pajāpati,</span><br />
</p>
<p id="ja547c619p4">
<span class="m-text m-primary">somo yamo vessavaṇo;</span><br />
</p>
<p id="ja547c619p5">
<span class="m-text m-primary">Sabbe devānumodanti,</span><br />
</p>
<p id="ja547c619p6">
<span class="m-text m-primary">tāvatiṁsā saindakā.</span><br />
</p>
<p id="ja547c620p1">
<span class="m-text m-primary">Iti maddī varārohā,</span><br />
</p>
<p id="ja547c620p2">
<span class="m-text m-primary">rājaputtī yasassinī;</span><br />
</p>
<p id="ja547c620p3">
<span class="m-text m-primary">Vessantarassa anumodi,</span><br />
</p>
<p id="ja547c620p4">
<span class="m-text m-primary">puttake dānamuttamaṁ.</span><br />
</p>
<p id="ja547c621p1">
<span class="m-text m-primary">Maddīpabbaṁ nāma.</span><br />
</p>
<p id="ja547c622p0">
<span class="m-text m-primary">10. Sakkapabba</span><br />
</p>
<p id="ja547c622p1">
<span class="m-text m-primary">Tato ratyā vivasāne,</span><br />
</p>
<p id="ja547c622p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c622p3">
<span class="m-text m-primary">Sakko brāhmaṇavaṇṇena,</span><br />
</p>
<p id="ja547c622p4">
<span class="m-text m-primary">pāto tesaṁ adissatha.</span><br />
</p>
<p id="ja547c623p1">
<span class="m-text m-primary">“Kacci nu bhoto kusalaṁ,</span><br />
</p>
<p id="ja547c623p2">
<span class="m-text m-primary">kacci bhoto anāmayaṁ;</span><br />
</p>
<p id="ja547c623p3">
<span class="m-text m-primary">Kacci uñchena yāpetha,</span><br />
</p>
<p id="ja547c623p4">
<span class="m-text m-primary">kacci mūlaphalā bahū.</span><br />
</p>
<p id="ja547c624p1">
<span class="m-text m-primary">Kacci ḍaṁsā makasā ca,</span><br />
</p>
<p id="ja547c624p2">
<span class="m-text m-primary">appameva sarīsapā;</span><br />
</p>
<p id="ja547c624p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c624p4">
<span class="m-text m-primary">kacci hiṁsā na vijjati”.</span><br />
</p>
<p id="ja547c625p1">
<span class="m-text m-primary">“Kusalañceva no brahme,</span><br />
</p>
<p id="ja547c625p2">
<span class="m-text m-primary">atho brahme anāmayaṁ;</span><br />
</p>
<p id="ja547c625p3">
<span class="m-text m-primary">Atho uñchena yāpema,</span><br />
</p>
<p id="ja547c625p4">
<span class="m-text m-primary">atho mūlaphalā bahū.</span><br />
</p>
<p id="ja547c626p1">
<span class="m-text m-primary">Atho ḍaṁsā makasā ca,</span><br />
</p>
<p id="ja547c626p2">
<span class="m-text m-primary">appameva sarīsapā;</span><br />
</p>
<p id="ja547c626p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c626p4">
<span class="m-text m-primary">hiṁsā mayhaṁ na vijjati.</span><br />
</p>
<p id="ja547c627p1">
<span class="m-text m-primary">Satta no māse vasataṁ,</span><br />
</p>
<p id="ja547c627p2">
<span class="m-text m-primary">araññe jīvasokinaṁ;</span><br />
</p>
<p id="ja547c627p3">
<span class="m-text m-primary">Idaṁ dutiyaṁ passāma,</span><br />
</p>
<p id="ja547c627p4">
<span class="m-text m-primary">brāhmaṇaṁ devavaṇṇinaṁ;</span><br />
</p>
<p id="ja547c627p5">
<span class="m-text m-primary">Ādāya veḷuvaṁ daṇḍaṁ,</span><br />
</p>
<p id="ja547c627p6">
<span class="m-text m-primary">dhārentaṁ ajinakkhipaṁ.</span><br />
</p>
<p id="ja547c628p1">
<span class="m-text m-primary">Svāgataṁ te mahābrahme,</span><br />
</p>
<p id="ja547c628p2">
<span class="m-text m-primary">atho me adurāgataṁ;</span><br />
</p>
<p id="ja547c628p3">
<span class="m-text m-primary">Anto pavisa bhaddante,</span><br />
</p>
<p id="ja547c628p4">
<span class="m-text m-primary">pāde pakkhālayassu te.</span><br />
</p>
<p id="ja547c629p1">
<span class="m-text m-primary">Tindukāni piyālāni,</span><br />
</p>
<p id="ja547c629p2">
<span class="m-text m-primary">madhuke kāsumāriyo;</span><br />
</p>
<p id="ja547c629p3">
<span class="m-text m-primary">Phalāni khuddakappāni,</span><br />
</p>
<p id="ja547c629p4">
<span class="m-text m-primary">bhuñja brahme varaṁ varaṁ.</span><br />
</p>
<p id="ja547c630p1">
<span class="m-text m-primary">Idampi pānīyaṁ sītaṁ,</span><br />
</p>
<p id="ja547c630p2">
<span class="m-text m-primary">ābhataṁ girigabbharā;</span><br />
</p>
<p id="ja547c630p3">
<span class="m-text m-primary">Tato piva mahābrahme,</span><br />
</p>
<p id="ja547c630p4">
<span class="m-text m-primary">sace tvaṁ abhikaṅkhasi.</span><br />
</p>
<p id="ja547c631p1">
<span class="m-text m-primary">Atha tvaṁ kena vaṇṇena,</span><br />
</p>
<p id="ja547c631p2">
<span class="m-text m-primary">kena vā pana hetunā;</span><br />
</p>
<p id="ja547c631p3">
<span class="m-text m-primary">Anuppatto brahāraññaṁ,</span><br />
</p>
<p id="ja547c631p4">
<span class="m-text m-primary">taṁ me akkhāhi pucchito”.</span><br />
</p>
<p id="ja547c632p1">
<span class="m-text m-primary">“Yathā vārivaho pūro,</span><br />
</p>
<p id="ja547c632p2">
<span class="m-text m-primary">sabbakālaṁ na khīyati;</span><br />
</p>
<p id="ja547c632p3">
<span class="m-text m-primary">Evaṁ taṁ yācitāgacchiṁ,</span><br />
</p>
<p id="ja547c632p4">
<span class="m-text m-primary">bhariyaṁ me dehi yācito”.</span><br />
</p>
<p id="ja547c633p1">
<span class="m-text m-primary">“Dadāmi na vikampāmi,</span><br />
</p>
<p id="ja547c633p2">
<span class="m-text m-primary">yaṁ maṁ yācasi brāhmaṇa;</span><br />
</p>
<p id="ja547c633p3">
<span class="m-text m-primary">Santaṁ nappaṭiguyhāmi,</span><br />
</p>
<p id="ja547c633p4">
<span class="m-text m-primary">dāne me ramatī mano”.</span><br />
</p>
<p id="ja547c634p1">
<span class="m-text m-primary">Maddiṁ hatthe gahetvāna,</span><br />
</p>
<p id="ja547c634p2">
<span class="m-text m-primary">udakassa kamaṇḍaluṁ;</span><br />
</p>
<p id="ja547c634p3">
<span class="m-text m-primary">Brāhmaṇassa adā dānaṁ,</span><br />
</p>
<p id="ja547c634p4">
<span class="m-text m-primary">sivīnaṁ raṭṭhavaḍḍhano.</span><br />
</p>
<p id="ja547c635p1">
<span class="m-text m-primary">Tadāsi yaṁ bhiṁsanakaṁ,</span><br />
</p>
<p id="ja547c635p2">
<span class="m-text m-primary">tadāsi lomahaṁsanaṁ;</span><br />
</p>
<p id="ja547c635p3">
<span class="m-text m-primary">Maddiṁ paricajantassa,</span><br />
</p>
<p id="ja547c635p4">
<span class="m-text m-primary">medanī sampakampatha.</span><br />
</p>
<p id="ja547c636p1">
<span class="m-text m-primary">Nevassa maddī bhākuṭi,</span><br />
</p>
<p id="ja547c636p2">
<span class="m-text m-primary">na sandhīyati na rodati;</span><br />
</p>
<p id="ja547c636p3">
<span class="m-text m-primary">Pekkhatevassa tuṇhī sā,</span><br />
</p>
<p id="ja547c636p4">
<span class="m-text m-primary">“eso jānāti yaṁ varaṁ”.</span><br />
</p>
<p id="ja547c637p1">
<span class="m-text m-primary">(Jāliṁ kaṇhājinaṁ dhītaṁ,</span><br />
</p>
<p id="ja547c637p2">
<span class="m-text m-primary">maddideviṁ patibbataṁ;</span><br />
</p>
<p id="ja547c637p3">
<span class="m-text m-primary">Cajamāno ca cintesiṁ,</span><br />
</p>
<p id="ja547c637p4">
<span class="m-text m-primary">bodhiyāyeva kāraṇā.</span><br />
</p>
<p id="ja547c638p1">
<span class="m-text m-primary">Na me dessā ubho puttā,</span><br />
</p>
<p id="ja547c638p2">
<span class="m-text m-primary">maddī devī na dessiyā;</span><br />
</p>
<p id="ja547c638p3">
<span class="m-text m-primary">Sabbaññutaṁ piyaṁ mayhaṁ,</span><br />
</p>
<p id="ja547c638p4">
<span class="m-text m-primary">tasmā piye adāsahaṁ.)</span><br />
</p>
<p id="ja547c639p1">
<span class="m-text m-primary">“Komārī yassāhaṁ bhariyā,</span><br />
</p>
<p id="ja547c639p2">
<span class="m-text m-primary">sāmiko mama issaro;</span><br />
</p>
<p id="ja547c639p3">
<span class="m-text m-primary">Yassicche tassa maṁ dajjā,</span><br />
</p>
<p id="ja547c639p4">
<span class="m-text m-primary">vikkiṇeyya haneyya vā”.</span><br />
</p>
<p id="ja547c640p1">
<span class="m-text m-primary">Tesaṁ saṅkappamaññāya,</span><br />
</p>
<p id="ja547c640p2">
<span class="m-text m-primary">devindo etadabravi;</span><br />
</p>
<p id="ja547c640p3">
<span class="m-text m-primary">“Sabbe jitā te paccūhā,</span><br />
</p>
<p id="ja547c640p4">
<span class="m-text m-primary">ye dibbā ye ca mānusā.</span><br />
</p>
<p id="ja547c641p1">
<span class="m-text m-primary">Ninnāditā te pathavī,</span><br />
</p>
<p id="ja547c641p2">
<span class="m-text m-primary">saddo te tidivaṅgato;</span><br />
</p>
<p id="ja547c641p3">
<span class="m-text m-primary">Samantā vijjutā āguṁ,</span><br />
</p>
<p id="ja547c641p4">
<span class="m-text m-primary">girīnaṁva patissutā.</span><br />
</p>
<p id="ja547c642p1">
<span class="m-text m-primary">Tassa te anumodanti,</span><br />
</p>
<p id="ja547c642p2">
<span class="m-text m-primary">ubho nāradapabbatā;</span><br />
</p>
<p id="ja547c642p3">
<span class="m-text m-primary">Indo ca brahmā pajāpati,</span><br />
</p>
<p id="ja547c642p4">
<span class="m-text m-primary">somo yamo vessavaṇo;</span><br />
</p>
<p id="ja547c642p5">
<span class="m-text m-primary">Sabbe devānumodanti,</span><br />
</p>
<p id="ja547c642p6">
<span class="m-text m-primary">dukkarañhi karoti so.</span><br />
</p>
<p id="ja547c643p1">
<span class="m-text m-primary">Duddadaṁ dadamānānaṁ,</span><br />
</p>
<p id="ja547c643p2">
<span class="m-text m-primary">dukkaraṁ kamma kubbataṁ;</span><br />
</p>
<p id="ja547c643p3">
<span class="m-text m-primary">Asanto nānukubbanti,</span><br />
</p>
<p id="ja547c643p4">
<span class="m-text m-primary">sataṁ dhammo durannayo.</span><br />
</p>
<p id="ja547c644p1">
<span class="m-text m-primary">Tasmā satañca asataṁ,</span><br />
</p>
<p id="ja547c644p2">
<span class="m-text m-primary">nānā hoti ito gati;</span><br />
</p>
<p id="ja547c644p3">
<span class="m-text m-primary">Asanto nirayaṁ yanti,</span><br />
</p>
<p id="ja547c644p4">
<span class="m-text m-primary">santo saggaparāyaṇā.</span><br />
</p>
<p id="ja547c645p1">
<span class="m-text m-primary">Yametaṁ kumāre adā,</span><br />
</p>
<p id="ja547c645p2">
<span class="m-text m-primary">bhariyaṁ adā vane vasaṁ;</span><br />
</p>
<p id="ja547c645p3">
<span class="m-text m-primary">Brahmayānamanokkamma,</span><br />
</p>
<p id="ja547c645p4">
<span class="m-text m-primary">sagge te taṁ vipaccatu”.</span><br />
</p>
<p id="ja547c646p1">
<span class="m-text m-primary">“Dadāmi bhoto bhariyaṁ,</span><br />
</p>
<p id="ja547c646p2">
<span class="m-text m-primary">maddiṁ sabbaṅgasobhanaṁ;</span><br />
</p>
<p id="ja547c646p3">
<span class="m-text m-primary">Tvañceva maddiyā channo,</span><br />
</p>
<p id="ja547c646p4">
<span class="m-text m-primary">maddī ca patinā saha.</span><br />
</p>
<p id="ja547c647p1">
<span class="m-text m-primary">Yathā payo ca saṅkho ca,</span><br />
</p>
<p id="ja547c647p2">
<span class="m-text m-primary">ubho samānavaṇṇino;</span><br />
</p>
<p id="ja547c647p3">
<span class="m-text m-primary">Evaṁ tuvañca maddī ca,</span><br />
</p>
<p id="ja547c647p4">
<span class="m-text m-primary">samānamanacetasā.</span><br />
</p>
<p id="ja547c648p1">
<span class="m-text m-primary">Avaruddhettha araññasmiṁ,</span><br />
</p>
<p id="ja547c648p2">
<span class="m-text m-primary">ubho sammatha assame;</span><br />
</p>
<p id="ja547c648p3">
<span class="m-text m-primary">Khattiyā gottasampannā,</span><br />
</p>
<p id="ja547c648p4">
<span class="m-text m-primary">sujātā mātupettito;</span><br />
</p>
<p id="ja547c648p5">
<span class="m-text m-primary">Yathā puññāni kayirātha,</span><br />
</p>
<p id="ja547c648p6">
<span class="m-text m-primary">dadantā aparāparaṁ.</span><br />
</p>
<p id="ja547c649p1">
<span class="m-text m-primary">Sakkohamasmi devindo,</span><br />
</p>
<p id="ja547c649p2">
<span class="m-text m-primary">āgatosmi tavantike;</span><br />
</p>
<p id="ja547c649p3">
<span class="m-text m-primary">Varaṁ varassu rājisi,</span><br />
</p>
<p id="ja547c649p4">
<span class="m-text m-primary">vare aṭṭha dadāmi te”.</span><br />
</p>
<p id="ja547c650p1">
<span class="m-text m-primary">“Varañce me ado sakka,</span><br />
</p>
<p id="ja547c650p2">
<span class="m-text m-primary">sabbabhūtānamissara;</span><br />
</p>
<p id="ja547c650p3">
<span class="m-text m-primary">Pitā maṁ anumodeyya,</span><br />
</p>
<p id="ja547c650p4">
<span class="m-text m-primary">ito pattaṁ sakaṁ gharaṁ;</span><br />
</p>
<p id="ja547c650p5">
<span class="m-text m-primary">Āsanena nimanteyya,</span><br />
</p>
<p id="ja547c650p6">
<span class="m-text m-primary">paṭhametaṁ varaṁ vare.</span><br />
</p>
<p id="ja547c651p1">
<span class="m-text m-primary">Purisassa vadhaṁ na roceyyaṁ,</span><br />
</p>
<p id="ja547c651p2">
<span class="m-text m-primary">Api kibbisakārakaṁ;</span><br />
</p>
<p id="ja547c651p3">
<span class="m-text m-primary">Vajjhaṁ vadhamhā moceyyaṁ,</span><br />
</p>
<p id="ja547c651p4">
<span class="m-text m-primary">Dutiyetaṁ varaṁ vare.</span><br />
</p>
<p id="ja547c652p1">
<span class="m-text m-primary">Ye vuḍḍhā ye ca daharā,</span><br />
</p>
<p id="ja547c652p2">
<span class="m-text m-primary">ye ca majjhimaporisā;</span><br />
</p>
<p id="ja547c652p3">
<span class="m-text m-primary">Mameva upajīveyyuṁ,</span><br />
</p>
<p id="ja547c652p4">
<span class="m-text m-primary">tatiyetaṁ varaṁ vare.</span><br />
</p>
<p id="ja547c653p1">
<span class="m-text m-primary">Paradāraṁ na gaccheyyaṁ,</span><br />
</p>
<p id="ja547c653p2">
<span class="m-text m-primary">sadārapasuto siyaṁ;</span><br />
</p>
<p id="ja547c653p3">
<span class="m-text m-primary">Thīnaṁ vasaṁ na gaccheyyaṁ,</span><br />
</p>
<p id="ja547c653p4">
<span class="m-text m-primary">catutthetaṁ varaṁ vare.</span><br />
</p>
<p id="ja547c654p1">
<span class="m-text m-primary">Putto me sakka jāyetha,</span><br />
</p>
<p id="ja547c654p2">
<span class="m-text m-primary">so ca dīghāyuko siyā;</span><br />
</p>
<p id="ja547c654p3">
<span class="m-text m-primary">Dhammena jine pathaviṁ,</span><br />
</p>
<p id="ja547c654p4">
<span class="m-text m-primary">pañcametaṁ varaṁ vare.</span><br />
</p>
<p id="ja547c655p1">
<span class="m-text m-primary">Tato ratyā vivasāne,</span><br />
</p>
<p id="ja547c655p2">
<span class="m-text m-primary">sūriyassuggamanaṁ pati;</span><br />
</p>
<p id="ja547c655p3">
<span class="m-text m-primary">Dibbā bhakkhā pātubhaveyyuṁ,</span><br />
</p>
<p id="ja547c655p4">
<span class="m-text m-primary">chaṭṭhametaṁ varaṁ vare.</span><br />
</p>
<p id="ja547c656p1">
<span class="m-text m-primary">Dadato me na khīyetha,</span><br />
</p>
<p id="ja547c656p2">
<span class="m-text m-primary">datvā nānutapeyyahaṁ;</span><br />
</p>
<p id="ja547c656p3">
<span class="m-text m-primary">Dadaṁ cittaṁ pasādeyyaṁ,</span><br />
</p>
<p id="ja547c656p4">
<span class="m-text m-primary">sattametaṁ varaṁ vare.</span><br />
</p>
<p id="ja547c657p1">
<span class="m-text m-primary">Ito vimuccamānāhaṁ,</span><br />
</p>
<p id="ja547c657p2">
<span class="m-text m-primary">saggagāmī visesagū;</span><br />
</p>
<p id="ja547c657p3">
<span class="m-text m-primary">Anivatti tato assaṁ,</span><br />
</p>
<p id="ja547c657p4">
<span class="m-text m-primary">aṭṭhametaṁ varaṁ vare”.</span><br />
</p>
<p id="ja547c658p1">
<span class="m-text m-primary">Tassa taṁ vacanaṁ sutvā,</span><br />
</p>
<p id="ja547c658p2">
<span class="m-text m-primary">devindo etadabravi;</span><br />
</p>
<p id="ja547c658p3">
<span class="m-text m-primary">“Aciraṁ vata te tato,</span><br />
</p>
<p id="ja547c658p4">
<span class="m-text m-primary">pitā taṁ daṭṭhumessati”.</span><br />
</p>
<p id="ja547c659p1">
<span class="m-text m-primary">Idaṁ vatvāna maghavā,</span><br />
</p>
<p id="ja547c659p2">
<span class="m-text m-primary">devarājā sujampati;</span><br />
</p>
<p id="ja547c659p3">
<span class="m-text m-primary">Vessantare varaṁ datvā,</span><br />
</p>
<p id="ja547c659p4">
<span class="m-text m-primary">saggakāyaṁ apakkami.</span><br />
</p>
<p id="ja547c660p1">
<span class="m-text m-primary">Sakkapabbaṁ nāma.</span><br />
</p>
<p id="ja547c661p0">
<span class="m-text m-primary">11. Mahārājapabba</span><br />
</p>
<p id="ja547c661p1">
<span class="m-text m-primary">“Kassetaṁ mukhamābhāti,</span><br />
</p>
<p id="ja547c661p2">
<span class="m-text m-primary">hemaṁvuttattamagginā;</span><br />
</p>
<p id="ja547c661p3">
<span class="m-text m-primary">Nikkhaṁva jātarūpassa,</span><br />
</p>
<p id="ja547c661p4">
<span class="m-text m-primary">ukkāmukhapahaṁsitaṁ.</span><br />
</p>
<p id="ja547c662p1">
<span class="m-text m-primary">Ubho sadisapaccaṅgā,</span><br />
</p>
<p id="ja547c662p2">
<span class="m-text m-primary">ubho sadisalakkhaṇā;</span><br />
</p>
<p id="ja547c662p3">
<span class="m-text m-primary">Jālissa sadiso eko,</span><br />
</p>
<p id="ja547c662p4">
<span class="m-text m-primary">ekā kaṇhājinā yathā.</span><br />
</p>
<p id="ja547c663p1">
<span class="m-text m-primary">Sīhā bilāva nikkhantā,</span><br />
</p>
<p id="ja547c663p2">
<span class="m-text m-primary">ubho sampatirūpakā;</span><br />
</p>
<p id="ja547c663p3">
<span class="m-text m-primary">Jātarūpamayāyeva,</span><br />
</p>
<p id="ja547c663p4">
<span class="m-text m-primary">ime dissanti dārakā.</span><br />
</p>
<p id="ja547c664p1">
<span class="m-text m-primary">Kuto nu bhavaṁ bhāradvāja,</span><br />
</p>
<p id="ja547c664p2">
<span class="m-text m-primary">Ime ānesi dārake;</span><br />
</p>
<p id="ja547c664p3">
<span class="m-text m-primary">Ajja raṭṭhaṁ anuppatto,</span><br />
</p>
<p id="ja547c664p4">
<span class="m-text m-primary">Kuhiṁ gacchasi brāhmaṇa”.</span><br />
</p>
<p id="ja547c665p1">
<span class="m-text m-primary">“Mayhaṁ te dārakā deva,</span><br />
</p>
<p id="ja547c665p2">
<span class="m-text m-primary">dinnā vittena sañjaya;</span><br />
</p>
<p id="ja547c665p3">
<span class="m-text m-primary">Ajja pannarasā ratti,</span><br />
</p>
<p id="ja547c665p4">
<span class="m-text m-primary">yato laddhā me dārakā”.</span><br />
</p>
<p id="ja547c666p1">
<span class="m-text m-primary">“Kena vā vācapeyyena,</span><br />
</p>
<p id="ja547c666p2">
<span class="m-text m-primary">sammāñāyena saddahe;</span><br />
</p>
<p id="ja547c666p3">
<span class="m-text m-primary">Ko tetaṁ dānamadadā,</span><br />
</p>
<p id="ja547c666p4">
<span class="m-text m-primary">puttake dānamuttamaṁ”.</span><br />
</p>
<p id="ja547c667p1">
<span class="m-text m-primary">“Yo yācataṁ patiṭṭhāsi,</span><br />
</p>
<p id="ja547c667p2">
<span class="m-text m-primary">bhūtānaṁ dharaṇīriva;</span><br />
</p>
<p id="ja547c667p3">
<span class="m-text m-primary">So me vessantaro rājā,</span><br />
</p>
<p id="ja547c667p4">
<span class="m-text m-primary">puttedāsi vane vasaṁ.</span><br />
</p>
<p id="ja547c668p1">
<span class="m-text m-primary">Yo yācataṁ gatī āsi,</span><br />
</p>
<p id="ja547c668p2">
<span class="m-text m-primary">savantīnaṁva sāgaro;</span><br />
</p>
<p id="ja547c668p3">
<span class="m-text m-primary">So me vessantaro rājā,</span><br />
</p>
<p id="ja547c668p4">
<span class="m-text m-primary">puttedāsi vane vasaṁ”.</span><br />
</p>
<p id="ja547c669p1">
<span class="m-text m-primary">“Dukkaṭaṁ vata bho raññā,</span><br />
</p>
<p id="ja547c669p2">
<span class="m-text m-primary">saddhena gharamesinā;</span><br />
</p>
<p id="ja547c669p3">
<span class="m-text m-primary">Kathaṁ nu puttake dajjā,</span><br />
</p>
<p id="ja547c669p4">
<span class="m-text m-primary">araññe avaruddhako.</span><br />
</p>
<p id="ja547c670p1">
<span class="m-text m-primary">Imaṁ bhonto nisāmetha,</span><br />
</p>
<p id="ja547c670p2">
<span class="m-text m-primary">yāvantettha samāgatā;</span><br />
</p>
<p id="ja547c670p3">
<span class="m-text m-primary">Kathaṁ vessantaro rājā,</span><br />
</p>
<p id="ja547c670p4">
<span class="m-text m-primary">puttedāsi vane vasaṁ.</span><br />
</p>
<p id="ja547c671p1">
<span class="m-text m-primary">Dāsiṁ dāsaṁ ca so dajjā,</span><br />
</p>
<p id="ja547c671p2">
<span class="m-text m-primary">assaṁ cassatarīrathaṁ;</span><br />
</p>
<p id="ja547c671p3">
<span class="m-text m-primary">Hatthiñca kuñjaraṁ dajja,</span><br />
</p>
<p id="ja547c671p4">
<span class="m-text m-primary">kathaṁ so dajja dārake”.</span><br />
</p>
<p id="ja547c672p1">
<span class="m-text m-primary">“Yassa nassa ghare dāso,</span><br />
</p>
<p id="ja547c672p2">
<span class="m-text m-primary">asso cassatarīratho;</span><br />
</p>
<p id="ja547c672p3">
<span class="m-text m-primary">Hatthī ca kuñjaro nāgo,</span><br />
</p>
<p id="ja547c672p4">
<span class="m-text m-primary">kiṁ so dajjā pitāmaha”.</span><br />
</p>
<p id="ja547c673p1">
<span class="m-text m-primary">“Dānamassa pasaṁsāma,</span><br />
</p>
<p id="ja547c673p2">
<span class="m-text m-primary">na ca nindāma puttakā;</span><br />
</p>
<p id="ja547c673p3">
<span class="m-text m-primary">Kathaṁ nu hadayaṁ āsi,</span><br />
</p>
<p id="ja547c673p4">
<span class="m-text m-primary">tumhe datvā vanibbake”.</span><br />
</p>
<p id="ja547c674p1">
<span class="m-text m-primary">“Dukkhassa hadayaṁ āsi,</span><br />
</p>
<p id="ja547c674p2">
<span class="m-text m-primary">atho uṇhampi passasi;</span><br />
</p>
<p id="ja547c674p3">
<span class="m-text m-primary">Rohinīheva tambakkhī,</span><br />
</p>
<p id="ja547c674p4">
<span class="m-text m-primary">pitā assūni vattayi”.</span><br />
</p>
<p id="ja547c675p1">
<span class="m-text m-primary">Yaṁ taṁ kaṇhājināvoca,</span><br />
</p>
<p id="ja547c675p2">
<span class="m-text m-primary">“ayaṁ maṁ tāta brāhmaṇo;</span><br />
</p>
<p id="ja547c675p3">
<span class="m-text m-primary">Laṭṭhiyā paṭikoṭeti,</span><br />
</p>
<p id="ja547c675p4">
<span class="m-text m-primary">ghare jātaṁva dāsiyaṁ.</span><br />
</p>
<p id="ja547c676p1">
<span class="m-text m-primary">Na cāyaṁ brāhmaṇo tāta,</span><br />
</p>
<p id="ja547c676p2">
<span class="m-text m-primary">dhammikā honti brāhmaṇā;</span><br />
</p>
<p id="ja547c676p3">
<span class="m-text m-primary">Yakkho brāhmaṇavaṇṇena,</span><br />
</p>
<p id="ja547c676p4">
<span class="m-text m-primary">khādituṁ tāta neti no;</span><br />
</p>
<p id="ja547c676p5">
<span class="m-text m-primary">Nīyamāne pisācena,</span><br />
</p>
<p id="ja547c676p6">
<span class="m-text m-primary">kiṁ nu tāta udikkhasi”.</span><br />
</p>
<p id="ja547c677p1">
<span class="m-text m-primary">“Rājaputtī ca vo mātā,</span><br />
</p>
<p id="ja547c677p2">
<span class="m-text m-primary">rājaputto ca vo pitā;</span><br />
</p>
<p id="ja547c677p3">
<span class="m-text m-primary">Pubbe me aṅkamāruyha,</span><br />
</p>
<p id="ja547c677p4">
<span class="m-text m-primary">kiṁ nu tiṭṭhatha ārakā”.</span><br />
</p>
<p id="ja547c678p1">
<span class="m-text m-primary">“Rājaputtī ca no mātā,</span><br />
</p>
<p id="ja547c678p2">
<span class="m-text m-primary">rājaputto ca no pitā;</span><br />
</p>
<p id="ja547c678p3">
<span class="m-text m-primary">Dāsā mayaṁ brāhmaṇassa,</span><br />
</p>
<p id="ja547c678p4">
<span class="m-text m-primary">tasmā tiṭṭhāma ārakā”.</span><br />
</p>
<p id="ja547c679p1">
<span class="m-text m-primary">“Mā sammevaṁ avacuttha,</span><br />
</p>
<p id="ja547c679p2">
<span class="m-text m-primary">ḍayhate hadayaṁ mama;</span><br />
</p>
<p id="ja547c679p3">
<span class="m-text m-primary">Citakāyaṁva me kāyo,</span><br />
</p>
<p id="ja547c679p4">
<span class="m-text m-primary">āsane na sukhaṁ labhe.</span><br />
</p>
<p id="ja547c680p1">
<span class="m-text m-primary">Mā sammevaṁ avacuttha,</span><br />
</p>
<p id="ja547c680p2">
<span class="m-text m-primary">bhiyyo sokaṁ janetha maṁ;</span><br />
</p>
<p id="ja547c680p3">
<span class="m-text m-primary">Nikkiṇissāmi dabbena,</span><br />
</p>
<p id="ja547c680p4">
<span class="m-text m-primary">na vo dāsā bhavissatha.</span><br />
</p>
<p id="ja547c681p1">
<span class="m-text m-primary">Kimagghiyañhi vo tāta,</span><br />
</p>
<p id="ja547c681p2">
<span class="m-text m-primary">brāhmaṇassa pitā adā;</span><br />
</p>
<p id="ja547c681p3">
<span class="m-text m-primary">Yathābhūtaṁ me akkhātha,</span><br />
</p>
<p id="ja547c681p4">
<span class="m-text m-primary">paṭipādentu brāhmaṇaṁ”.</span><br />
</p>
<p id="ja547c682p1">
<span class="m-text m-primary">“Sahassagghañhi maṁ tāta,</span><br />
</p>
<p id="ja547c682p2">
<span class="m-text m-primary">brāhmaṇassa pitā adā;</span><br />
</p>
<p id="ja547c682p3">
<span class="m-text m-primary">Atha kaṇhājinaṁ kaññaṁ,</span><br />
</p>
<p id="ja547c682p4">
<span class="m-text m-primary">hatthinā ca satena ca”.</span><br />
</p>
<p id="ja547c683p1">
<span class="m-text m-primary">“Uṭṭhehi katte taramāno,</span><br />
</p>
<p id="ja547c683p2">
<span class="m-text m-primary">brāhmaṇassa avākara;</span><br />
</p>
<p id="ja547c683p3">
<span class="m-text m-primary">Dāsisataṁ dāsasataṁ,</span><br />
</p>
<p id="ja547c683p4">
<span class="m-text m-primary">gavaṁ hatthusabhaṁ sataṁ;</span><br />
</p>
<p id="ja547c683p5">
<span class="m-text m-primary">Jātarūpasahassañca,</span><br />
</p>
<p id="ja547c683p6">
<span class="m-text m-primary">puttānaṁ dehi nikkayaṁ”.</span><br />
</p>
<p id="ja547c684p1">
<span class="m-text m-primary">Tato kattā taramāno,</span><br />
</p>
<p id="ja547c684p2">
<span class="m-text m-primary">brāhmaṇassa avākari;</span><br />
</p>
<p id="ja547c684p3">
<span class="m-text m-primary">Dāsisataṁ dāsasataṁ,</span><br />
</p>
<p id="ja547c684p4">
<span class="m-text m-primary">gavaṁ hatthusabhaṁ sataṁ;</span><br />
</p>
<p id="ja547c684p5">
<span class="m-text m-primary">Jātarūpasahassañca,</span><br />
</p>
<p id="ja547c684p6">
<span class="m-text m-primary">puttānaṁdāsi nikkayaṁ.</span><br />
</p>
<p id="ja547c685p1">
<span class="m-text m-primary">Nikkiṇitvā nahāpetvā,</span><br />
</p>
<p id="ja547c685p2">
<span class="m-text m-primary">bhojayitvāna dārake;</span><br />
</p>
<p id="ja547c685p3">
<span class="m-text m-primary">Samalaṅkaritvā bhaṇḍena,</span><br />
</p>
<p id="ja547c685p4">
<span class="m-text m-primary">ucchaṅge upavesayuṁ.</span><br />
</p>
<p id="ja547c686p1">
<span class="m-text m-primary">Sīsaṁ nhāte sucivatthe,</span><br />
</p>
<p id="ja547c686p2">
<span class="m-text m-primary">sabbābharaṇabhūsite;</span><br />
</p>
<p id="ja547c686p3">
<span class="m-text m-primary">Rājā aṅke karitvāna,</span><br />
</p>
<p id="ja547c686p4">
<span class="m-text m-primary">ayyako paripucchatha.</span><br />
</p>
<p id="ja547c687p1">
<span class="m-text m-primary">Kuṇḍale ghusite māle,</span><br />
</p>
<p id="ja547c687p2">
<span class="m-text m-primary">sabbābharaṇabhūsite;</span><br />
</p>
<p id="ja547c687p3">
<span class="m-text m-primary">Rājā aṅke karitvāna,</span><br />
</p>
<p id="ja547c687p4">
<span class="m-text m-primary">idaṁ vacanamabravi.</span><br />
</p>
<p id="ja547c688p1">
<span class="m-text m-primary">“Kacci ubho arogā te,</span><br />
</p>
<p id="ja547c688p2">
<span class="m-text m-primary">jāli mātāpitā tava;</span><br />
</p>
<p id="ja547c688p3">
<span class="m-text m-primary">Kacci uñchena yāpenti,</span><br />
</p>
<p id="ja547c688p4">
<span class="m-text m-primary">kacci mūlaphalā bahū.</span><br />
</p>
<p id="ja547c689p1">
<span class="m-text m-primary">Kacci ḍaṁsā makasā ca,</span><br />
</p>
<p id="ja547c689p2">
<span class="m-text m-primary">appameva sarīsapā;</span><br />
</p>
<p id="ja547c689p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c689p4">
<span class="m-text m-primary">kacci hiṁsā na vijjati”.</span><br />
</p>
<p id="ja547c690p1">
<span class="m-text m-primary">“Atho ubho arogā me,</span><br />
</p>
<p id="ja547c690p2">
<span class="m-text m-primary">deva mātāpitā mama;</span><br />
</p>
<p id="ja547c690p3">
<span class="m-text m-primary">Atho uñchena yāpenti,</span><br />
</p>
<p id="ja547c690p4">
<span class="m-text m-primary">atho mūlaphalā bahū.</span><br />
</p>
<p id="ja547c691p1">
<span class="m-text m-primary">Atho ḍaṁsā makasā ca,</span><br />
</p>
<p id="ja547c691p2">
<span class="m-text m-primary">appameva sarīsapā;</span><br />
</p>
<p id="ja547c691p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c691p4">
<span class="m-text m-primary">hiṁsā nesaṁ na vijjati.</span><br />
</p>
<p id="ja547c692p1">
<span class="m-text m-primary">Khaṇantālukalambāni,</span><br />
</p>
<p id="ja547c692p2">
<span class="m-text m-primary">bilāni takkalāni ca;</span><br />
</p>
<p id="ja547c692p3">
<span class="m-text m-primary">Kolaṁ bhallātakaṁ bellaṁ,</span><br />
</p>
<p id="ja547c692p4">
<span class="m-text m-primary">sā no āhatva posati.</span><br />
</p>
<p id="ja547c693p1">
<span class="m-text m-primary">Yañceva sā āharati,</span><br />
</p>
<p id="ja547c693p2">
<span class="m-text m-primary">vanamūlaphalahāriyā;</span><br />
</p>
<p id="ja547c693p3">
<span class="m-text m-primary">Taṁ no sabbe samāgantvā,</span><br />
</p>
<p id="ja547c693p4">
<span class="m-text m-primary">rattiṁ bhuñjāma no divā.</span><br />
</p>
<p id="ja547c694p1">
<span class="m-text m-primary">Ammāva no kisā paṇḍu,</span><br />
</p>
<p id="ja547c694p2">
<span class="m-text m-primary">āharantī dumapphalaṁ;</span><br />
</p>
<p id="ja547c694p3">
<span class="m-text m-primary">Vātātapena sukhumālī,</span><br />
</p>
<p id="ja547c694p4">
<span class="m-text m-primary">padumaṁ hatthagatāmiva.</span><br />
</p>
<p id="ja547c695p1">
<span class="m-text m-primary">Ammāya patanū kesā,</span><br />
</p>
<p id="ja547c695p2">
<span class="m-text m-primary">vicarantyā brahāvane;</span><br />
</p>
<p id="ja547c695p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c695p4">
<span class="m-text m-primary">khaggadīpinisevite.</span><br />
</p>
<p id="ja547c696p1">
<span class="m-text m-primary">Kesesu jaṭaṁ bandhitvā,</span><br />
</p>
<p id="ja547c696p2">
<span class="m-text m-primary">kacche jallamadhārayi;</span><br />
</p>
<p id="ja547c696p3">
<span class="m-text m-primary">Cammavāsī chamā seti,</span><br />
</p>
<p id="ja547c696p4">
<span class="m-text m-primary">jātavedaṁ namassati.</span><br />
</p>
<p id="ja547c697p1">
<span class="m-text m-primary">Puttā piyā manussānaṁ,</span><br />
</p>
<p id="ja547c697p2">
<span class="m-text m-primary">lokasmiṁ udapajjisuṁ;</span><br />
</p>
<p id="ja547c697p3">
<span class="m-text m-primary">Na hi nūnamhākaṁ ayyassa,</span><br />
</p>
<p id="ja547c697p4">
<span class="m-text m-primary">putte sneho ajāyatha”.</span><br />
</p>
<p id="ja547c698p1">
<span class="m-text m-primary">“Dukkaṭañca hi no putta,</span><br />
</p>
<p id="ja547c698p2">
<span class="m-text m-primary">bhūnahaccaṁ kataṁ mayā;</span><br />
</p>
<p id="ja547c698p3">
<span class="m-text m-primary">Yohaṁ sivīnaṁ vacanā,</span><br />
</p>
<p id="ja547c698p4">
<span class="m-text m-primary">pabbājesimadūsakaṁ.</span><br />
</p>
<p id="ja547c699p1">
<span class="m-text m-primary">Yaṁ me kiñci idha atthi,</span><br />
</p>
<p id="ja547c699p2">
<span class="m-text m-primary">dhanaṁ dhaññañca vijjati;</span><br />
</p>
<p id="ja547c699p3">
<span class="m-text m-primary">Etu vessantaro rājā,</span><br />
</p>
<p id="ja547c699p4">
<span class="m-text m-primary">siviraṭṭhe pasāsatu”.</span><br />
</p>
<p id="ja547c700p1">
<span class="m-text m-primary">“Na deva mayhaṁ vacanā,</span><br />
</p>
<p id="ja547c700p2">
<span class="m-text m-primary">ehiti sivisuttamo;</span><br />
</p>
<p id="ja547c700p3">
<span class="m-text m-primary">Sayameva devo gantvā,</span><br />
</p>
<p id="ja547c700p4">
<span class="m-text m-primary">siñca bhogehi atrajaṁ”.</span><br />
</p>
<p id="ja547c701p1">
<span class="m-text m-primary">Tato senāpatiṁ rājā,</span><br />
</p>
<p id="ja547c701p2">
<span class="m-text m-primary">sañjayo ajjhabhāsatha;</span><br />
</p>
<p id="ja547c701p3">
<span class="m-text m-primary">“Hatthī assā rathā pattī,</span><br />
</p>
<p id="ja547c701p4">
<span class="m-text m-primary">senā sannāhayantu naṁ;</span><br />
</p>
<p id="ja547c701p5">
<span class="m-text m-primary">Negamā ca maṁ anventu,</span><br />
</p>
<p id="ja547c701p6">
<span class="m-text m-primary">brāhmaṇā ca purohitā.</span><br />
</p>
<p id="ja547c702p1">
<span class="m-text m-primary">Tato saṭṭhisahassāni,</span><br />
</p>
<p id="ja547c702p2">
<span class="m-text m-primary">yodhino cārudassanā;</span><br />
</p>
<p id="ja547c702p3">
<span class="m-text m-primary">Khippamāyantu sannaddhā,</span><br />
</p>
<p id="ja547c702p4">
<span class="m-text m-primary">nānāvaṇṇehilaṅkatā.</span><br />
</p>
<p id="ja547c703p1">
<span class="m-text m-primary">Nīlavatthadharā neke,</span><br />
</p>
<p id="ja547c703p2">
<span class="m-text m-primary">pītāneke nivāsitā;</span><br />
</p>
<p id="ja547c703p3">
<span class="m-text m-primary">Aññe lohitauṇhīsā,</span><br />
</p>
<p id="ja547c703p4">
<span class="m-text m-primary">suddhāneke nivāsitā;</span><br />
</p>
<p id="ja547c703p5">
<span class="m-text m-primary">Khippamāyantu sannaddhā,</span><br />
</p>
<p id="ja547c703p6">
<span class="m-text m-primary">nānāvaṇṇehilaṅkatā.</span><br />
</p>
<p id="ja547c704p1">
<span class="m-text m-primary">Himavā yathā gandhadharo,</span><br />
</p>
<p id="ja547c704p2">
<span class="m-text m-primary">pabbato gandhamādano;</span><br />
</p>
<p id="ja547c704p3">
<span class="m-text m-primary">Nānārukkhehi sañchanno,</span><br />
</p>
<p id="ja547c704p4">
<span class="m-text m-primary">mahābhūtagaṇālayo.</span><br />
</p>
<p id="ja547c705p1">
<span class="m-text m-primary">Osadhehi ca dibbehi,</span><br />
</p>
<p id="ja547c705p2">
<span class="m-text m-primary">disā bhāti pavāti ca;</span><br />
</p>
<p id="ja547c705p3">
<span class="m-text m-primary">Khippamāyantu sannaddhā,</span><br />
</p>
<p id="ja547c705p4">
<span class="m-text m-primary">disā bhantu pavantu ca.</span><br />
</p>
<p id="ja547c706p1">
<span class="m-text m-primary">Tato nāgasahassāni,</span><br />
</p>
<p id="ja547c706p2">
<span class="m-text m-primary">yojayantu catuddasa;</span><br />
</p>
<p id="ja547c706p3">
<span class="m-text m-primary">Suvaṇṇakacchā mātaṅgā,</span><br />
</p>
<p id="ja547c706p4">
<span class="m-text m-primary">hemakappanavāsasā.</span><br />
</p>
<p id="ja547c707p1">
<span class="m-text m-primary">Ārūḷhā gāmaṇīyehi,</span><br />
</p>
<p id="ja547c707p2">
<span class="m-text m-primary">tomaraṅkusapāṇibhi;</span><br />
</p>
<p id="ja547c707p3">
<span class="m-text m-primary">Khippamāyantu sannaddhā,</span><br />
</p>
<p id="ja547c707p4">
<span class="m-text m-primary">hatthikkhandhehi dassitā.</span><br />
</p>
<p id="ja547c708p1">
<span class="m-text m-primary">Tato assasahassāni,</span><br />
</p>
<p id="ja547c708p2">
<span class="m-text m-primary">yojayantu catuddasa;</span><br />
</p>
<p id="ja547c708p3">
<span class="m-text m-primary">Ājānīyāva jātiyā,</span><br />
</p>
<p id="ja547c708p4">
<span class="m-text m-primary">sindhavā sīghavāhanā.</span><br />
</p>
<p id="ja547c709p1">
<span class="m-text m-primary">Ārūḷhā gāmaṇīyehi,</span><br />
</p>
<p id="ja547c709p2">
<span class="m-text m-primary">illiyācāpadhāribhi;</span><br />
</p>
<p id="ja547c709p3">
<span class="m-text m-primary">Khippamāyantu sannaddhā,</span><br />
</p>
<p id="ja547c709p4">
<span class="m-text m-primary">assapiṭṭhehilaṅkatā.</span><br />
</p>
<p id="ja547c710p1">
<span class="m-text m-primary">Tato rathasahassāni,</span><br />
</p>
<p id="ja547c710p2">
<span class="m-text m-primary">yojayantu catuddasa;</span><br />
</p>
<p id="ja547c710p3">
<span class="m-text m-primary">Ayosukatanemiyo,</span><br />
</p>
<p id="ja547c710p4">
<span class="m-text m-primary">suvaṇṇacitapakkhare.</span><br />
</p>
<p id="ja547c711p1">
<span class="m-text m-primary">Āropentu dhaje tattha,</span><br />
</p>
<p id="ja547c711p2">
<span class="m-text m-primary">cammāni kavacāni ca;</span><br />
</p>
<p id="ja547c711p3">
<span class="m-text m-primary">Vippālentu ca cāpāni,</span><br />
</p>
<p id="ja547c711p4">
<span class="m-text m-primary">daḷhadhammā pahārino;</span><br />
</p>
<p id="ja547c711p5">
<span class="m-text m-primary">Khippamāyantu sannaddhā,</span><br />
</p>
<p id="ja547c711p6">
<span class="m-text m-primary">rathesu rathajīvino.</span><br />
</p>
<p id="ja547c712p1">
<span class="m-text m-primary">Lājā olopiyā pupphā,</span><br />
</p>
<p id="ja547c712p2">
<span class="m-text m-primary">mālāgandhavilepanā;</span><br />
</p>
<p id="ja547c712p3">
<span class="m-text m-primary">Agghiyāni ca tiṭṭhantu,</span><br />
</p>
<p id="ja547c712p4">
<span class="m-text m-primary">yena maggena ehiti.</span><br />
</p>
<p id="ja547c713p1">
<span class="m-text m-primary">Gāme gāme sataṁ kumbhā,</span><br />
</p>
<p id="ja547c713p2">
<span class="m-text m-primary">merayassa surāya ca;</span><br />
</p>
<p id="ja547c713p3">
<span class="m-text m-primary">Maggamhi patitiṭṭhantu,</span><br />
</p>
<p id="ja547c713p4">
<span class="m-text m-primary">yena maggena ehiti.</span><br />
</p>
<p id="ja547c714p1">
<span class="m-text m-primary">Maṁsā pūvā saṅkuliyo,</span><br />
</p>
<p id="ja547c714p2">
<span class="m-text m-primary">kummāsā macchasaṁyutā;</span><br />
</p>
<p id="ja547c714p3">
<span class="m-text m-primary">Maggamhi patitiṭṭhantu,</span><br />
</p>
<p id="ja547c714p4">
<span class="m-text m-primary">yena maggena ehiti.</span><br />
</p>
<p id="ja547c715p1">
<span class="m-text m-primary">Sappi telaṁ dadhi khīraṁ,</span><br />
</p>
<p id="ja547c715p2">
<span class="m-text m-primary">kaṅgubījā bahū surā;</span><br />
</p>
<p id="ja547c715p3">
<span class="m-text m-primary">Maggamhi patitiṭṭhantu,</span><br />
</p>
<p id="ja547c715p4">
<span class="m-text m-primary">yena maggena ehiti.</span><br />
</p>
<p id="ja547c716p1">
<span class="m-text m-primary">Āḷārikā ca sūdā ca,</span><br />
</p>
<p id="ja547c716p2">
<span class="m-text m-primary">naṭanaṭṭakagāyino;</span><br />
</p>
<p id="ja547c716p3">
<span class="m-text m-primary">Pāṇissarā kumbhathūṇiyo,</span><br />
</p>
<p id="ja547c716p4">
<span class="m-text m-primary">mandakā sokajjhāyikā.</span><br />
</p>
<p id="ja547c717p1">
<span class="m-text m-primary">Āhaññantu sabbavīṇā,</span><br />
</p>
<p id="ja547c717p2">
<span class="m-text m-primary">bheriyo dindimāni ca;</span><br />
</p>
<p id="ja547c717p3">
<span class="m-text m-primary">Kharamukhāni dhamentu,</span><br />
</p>
<p id="ja547c717p4">
<span class="m-text m-primary">nadantu ekapokkharā.</span><br />
</p>
<p id="ja547c718p1">
<span class="m-text m-primary">Mudiṅgā paṇavā saṅkhā,</span><br />
</p>
<p id="ja547c718p2">
<span class="m-text m-primary">godhā parivadentikā;</span><br />
</p>
<p id="ja547c718p3">
<span class="m-text m-primary">Dindimāni ca haññantu,</span><br />
</p>
<p id="ja547c718p4">
<span class="m-text m-primary">kutumpa dindimāni ca”.</span><br />
</p>
<p id="ja547c719p1">
<span class="m-text m-primary">Sā senā mahatī āsi,</span><br />
</p>
<p id="ja547c719p2">
<span class="m-text m-primary">uyyuttā sivivāhinī;</span><br />
</p>
<p id="ja547c719p3">
<span class="m-text m-primary">Jālinā magganāyena,</span><br />
</p>
<p id="ja547c719p4">
<span class="m-text m-primary">vaṅkaṁ pāyāsi pabbataṁ.</span><br />
</p>
<p id="ja547c720p1">
<span class="m-text m-primary">Koñcaṁ nadati mātaṅgo,</span><br />
</p>
<p id="ja547c720p2">
<span class="m-text m-primary">kuñjaro saṭṭhihāyano;</span><br />
</p>
<p id="ja547c720p3">
<span class="m-text m-primary">Kacchāya baddhamānāya,</span><br />
</p>
<p id="ja547c720p4">
<span class="m-text m-primary">koñcaṁ nadati vāraṇo.</span><br />
</p>
<p id="ja547c721p1">
<span class="m-text m-primary">Ājānīyā hasiyanti,</span><br />
</p>
<p id="ja547c721p2">
<span class="m-text m-primary">nemighoso ajāyatha;</span><br />
</p>
<p id="ja547c721p3">
<span class="m-text m-primary">Abbhaṁ rajo acchādesi,</span><br />
</p>
<p id="ja547c721p4">
<span class="m-text m-primary">uyyuttā sivivāhinī.</span><br />
</p>
<p id="ja547c722p1">
<span class="m-text m-primary">Sā senā mahatī āsi,</span><br />
</p>
<p id="ja547c722p2">
<span class="m-text m-primary">uyyuttā hārahārinī;</span><br />
</p>
<p id="ja547c722p3">
<span class="m-text m-primary">Jālinā magganāyena,</span><br />
</p>
<p id="ja547c722p4">
<span class="m-text m-primary">vaṅkaṁ pāyāsi pabbataṁ.</span><br />
</p>
<p id="ja547c723p1">
<span class="m-text m-primary">Te pāviṁsu brahāraññaṁ,</span><br />
</p>
<p id="ja547c723p2">
<span class="m-text m-primary">bahusākhaṁ mahodakaṁ;</span><br />
</p>
<p id="ja547c723p3">
<span class="m-text m-primary">Puppharukkhehi sañchannaṁ,</span><br />
</p>
<p id="ja547c723p4">
<span class="m-text m-primary">phalarukkhehi cūbhayaṁ.</span><br />
</p>
<p id="ja547c724p1">
<span class="m-text m-primary">Tattha bindussarā vaggū,</span><br />
</p>
<p id="ja547c724p2">
<span class="m-text m-primary">nānāvaṇṇā bahū dijā;</span><br />
</p>
<p id="ja547c724p3">
<span class="m-text m-primary">Kūjantamupakūjanti,</span><br />
</p>
<p id="ja547c724p4">
<span class="m-text m-primary">utusampupphite dume.</span><br />
</p>
<p id="ja547c725p1">
<span class="m-text m-primary">Te gantvā dīghamaddhānaṁ,</span><br />
</p>
<p id="ja547c725p2">
<span class="m-text m-primary">ahorattānamaccaye;</span><br />
</p>
<p id="ja547c725p3">
<span class="m-text m-primary">Padesaṁ taṁ upāgacchuṁ,</span><br />
</p>
<p id="ja547c725p4">
<span class="m-text m-primary">yattha vessantaro ahu.</span><br />
</p>
<p id="ja547c726p1">
<span class="m-text m-primary">Mahārājapabbaṁ nāma.</span><br />
</p>
<p id="ja547c727p0">
<span class="m-text m-primary">12. Chakhattiyakamma</span><br />
</p>
<p id="ja547c727p1">
<span class="m-text m-primary">Tesaṁ sutvāna nigghosaṁ,</span><br />
</p>
<p id="ja547c727p2">
<span class="m-text m-primary">bhīto vessantaro ahu;</span><br />
</p>
<p id="ja547c727p3">
<span class="m-text m-primary">Pabbataṁ abhiruhitvā,</span><br />
</p>
<p id="ja547c727p4">
<span class="m-text m-primary">bhīto senaṁ udikkhati.</span><br />
</p>
<p id="ja547c728p1">
<span class="m-text m-primary">“Iṅgha maddi nisāmehi,</span><br />
</p>
<p id="ja547c728p2">
<span class="m-text m-primary">nigghoso yādiso vane;</span><br />
</p>
<p id="ja547c728p3">
<span class="m-text m-primary">Ājānīyā hasiyanti,</span><br />
</p>
<p id="ja547c728p4">
<span class="m-text m-primary">dhajaggāni ca dissare.</span><br />
</p>
<p id="ja547c729p1">
<span class="m-text m-primary">Ime nūna araññasmiṁ,</span><br />
</p>
<p id="ja547c729p2">
<span class="m-text m-primary">migasaṅghāni luddakā;</span><br />
</p>
<p id="ja547c729p3">
<span class="m-text m-primary">Vāgurāhi parikkhippa,</span><br />
</p>
<p id="ja547c729p4">
<span class="m-text m-primary">sobbhaṁ pātetvā tāvade;</span><br />
</p>
<p id="ja547c729p5">
<span class="m-text m-primary">Vikkosamānā tibbāhi,</span><br />
</p>
<p id="ja547c729p6">
<span class="m-text m-primary">hanti nesaṁ varaṁ varaṁ.</span><br />
</p>
<p id="ja547c730p1">
<span class="m-text m-primary">Yathā mayaṁ adūsakā,</span><br />
</p>
<p id="ja547c730p2">
<span class="m-text m-primary">araññe avaruddhakā;</span><br />
</p>
<p id="ja547c730p3">
<span class="m-text m-primary">Amittahatthattaṁ gatā,</span><br />
</p>
<p id="ja547c730p4">
<span class="m-text m-primary">passa dubbalaghātakaṁ”.</span><br />
</p>
<p id="ja547c731p1">
<span class="m-text m-primary">“Amittā nappasāheyyuṁ,</span><br />
</p>
<p id="ja547c731p2">
<span class="m-text m-primary">aggīva udakaṇṇave;</span><br />
</p>
<p id="ja547c731p3">
<span class="m-text m-primary">Tadeva tvaṁ vicintehi,</span><br />
</p>
<p id="ja547c731p4">
<span class="m-text m-primary">api sotthi ito siyā”.</span><br />
</p>
<p id="ja547c732p1">
<span class="m-text m-primary">Tato vessantaro rājā,</span><br />
</p>
<p id="ja547c732p2">
<span class="m-text m-primary">orohitvāna pabbatā;</span><br />
</p>
<p id="ja547c732p3">
<span class="m-text m-primary">Nisīdi paṇṇasālāyaṁ,</span><br />
</p>
<p id="ja547c732p4">
<span class="m-text m-primary">daḷhaṁ katvāna mānasaṁ.</span><br />
</p>
<p id="ja547c733p1">
<span class="m-text m-primary">Nivattayitvāna rathaṁ,</span><br />
</p>
<p id="ja547c733p2">
<span class="m-text m-primary">vuṭṭhapetvāna seniyo;</span><br />
</p>
<p id="ja547c733p3">
<span class="m-text m-primary">Ekaṁ araññe viharantaṁ,</span><br />
</p>
<p id="ja547c733p4">
<span class="m-text m-primary">pitā puttaṁ upāgami.</span><br />
</p>
<p id="ja547c734p1">
<span class="m-text m-primary">Hatthikkhandhato oruyha,</span><br />
</p>
<p id="ja547c734p2">
<span class="m-text m-primary">ekaṁso pañjalīkato;</span><br />
</p>
<p id="ja547c734p3">
<span class="m-text m-primary">Parikiṇṇo amaccehi,</span><br />
</p>
<p id="ja547c734p4">
<span class="m-text m-primary">puttaṁ siñcitumāgami.</span><br />
</p>
<p id="ja547c735p1">
<span class="m-text m-primary">Tatthaddasa kumāraṁ so,</span><br />
</p>
<p id="ja547c735p2">
<span class="m-text m-primary">rammarūpaṁ samāhitaṁ;</span><br />
</p>
<p id="ja547c735p3">
<span class="m-text m-primary">Nisinnaṁ paṇṇasālāyaṁ,</span><br />
</p>
<p id="ja547c735p4">
<span class="m-text m-primary">jhāyantaṁ akutobhayaṁ.</span><br />
</p>
<p id="ja547c736p1">
<span class="m-text m-primary">Tañca disvāna āyantaṁ,</span><br />
</p>
<p id="ja547c736p2">
<span class="m-text m-primary">pitaraṁ puttagiddhinaṁ;</span><br />
</p>
<p id="ja547c736p3">
<span class="m-text m-primary">Vessantaro ca maddī ca,</span><br />
</p>
<p id="ja547c736p4">
<span class="m-text m-primary">paccuggantvā avandisuṁ.</span><br />
</p>
<p id="ja547c737p1">
<span class="m-text m-primary">Maddī ca sirasā pāde,</span><br />
</p>
<p id="ja547c737p2">
<span class="m-text m-primary">sasurassābhivādayi;</span><br />
</p>
<p id="ja547c737p3">
<span class="m-text m-primary">“Maddī ahañhi te deva,</span><br />
</p>
<p id="ja547c737p4">
<span class="m-text m-primary">pāde vandāmi te suṇhā”;</span><br />
</p>
<p id="ja547c737p5">
<span class="m-text m-primary">Te su tattha palisajja,</span><br />
</p>
<p id="ja547c737p6">
<span class="m-text m-primary">pāṇinā parimajjatha.</span><br />
</p>
<p id="ja547c738p1">
<span class="m-text m-primary">“Kacci vo kusalaṁ putta,</span><br />
</p>
<p id="ja547c738p2">
<span class="m-text m-primary">kacci putta anāmayaṁ;</span><br />
</p>
<p id="ja547c738p3">
<span class="m-text m-primary">Kacci uñchena yāpetha,</span><br />
</p>
<p id="ja547c738p4">
<span class="m-text m-primary">kacci mūlaphalā bahū.</span><br />
</p>
<p id="ja547c739p1">
<span class="m-text m-primary">Kacci ḍaṁsā makasā ca,</span><br />
</p>
<p id="ja547c739p2">
<span class="m-text m-primary">appameva sarīsapā;</span><br />
</p>
<p id="ja547c739p3">
<span class="m-text m-primary">Vane vāḷamigākiṇṇe,</span><br />
</p>
<p id="ja547c739p4">
<span class="m-text m-primary">kacci hiṁsā na vijjati”.</span><br />
</p>
<p id="ja547c740p1">
<span class="m-text m-primary">“Atthi no jīvikā deva,</span><br />
</p>
<p id="ja547c740p2">
<span class="m-text m-primary">sā ca yādisakīdisā;</span><br />
</p>
<p id="ja547c740p3">
<span class="m-text m-primary">Kasirā jīvikā homa,</span><br />
</p>
<p id="ja547c740p4">
<span class="m-text m-primary">uñchācariyāya jīvitaṁ.</span><br />
</p>
<p id="ja547c741p1">
<span class="m-text m-primary">Aniddhinaṁ mahārāja,</span><br />
</p>
<p id="ja547c741p2">
<span class="m-text m-primary">dametassaṁva sārathi;</span><br />
</p>
<p id="ja547c741p3">
<span class="m-text m-primary">Tyamhā aniddhikā dantā,</span><br />
</p>
<p id="ja547c741p4">
<span class="m-text m-primary">asamiddhi dameti no.</span><br />
</p>
<p id="ja547c742p1">
<span class="m-text m-primary">Api no kisāni maṁsāni,</span><br />
</p>
<p id="ja547c742p2">
<span class="m-text m-primary">pitu mātu adassanā;</span><br />
</p>
<p id="ja547c742p3">
<span class="m-text m-primary">Avaruddhānaṁ mahārāja,</span><br />
</p>
<p id="ja547c742p4">
<span class="m-text m-primary">araññe jīvasokinaṁ.</span><br />
</p>
<p id="ja547c743p1">
<span class="m-text m-primary">Yepi te siviseṭṭhassa,</span><br />
</p>
<p id="ja547c743p2">
<span class="m-text m-primary">dāyādāpattamānasā;</span><br />
</p>
<p id="ja547c743p3">
<span class="m-text m-primary">Jālī kaṇhājinā cubho,</span><br />
</p>
<p id="ja547c743p4">
<span class="m-text m-primary">brāhmaṇassa vasānugā;</span><br />
</p>
<p id="ja547c743p5">
<span class="m-text m-primary">Accāyikassa luddassa,</span><br />
</p>
<p id="ja547c743p6">
<span class="m-text m-primary">yo ne gāvova sumbhati.</span><br />
</p>
<p id="ja547c744p1">
<span class="m-text m-primary">Te rājaputtiyā putte,</span><br />
</p>
<p id="ja547c744p2">
<span class="m-text m-primary">yadi jānātha saṁsatha;</span><br />
</p>
<p id="ja547c744p3">
<span class="m-text m-primary">Pariyāpuṇātha no khippaṁ,</span><br />
</p>
<p id="ja547c744p4">
<span class="m-text m-primary">sappadaṭṭhaṁva māṇavaṁ”.</span><br />
</p>
<p id="ja547c745p1">
<span class="m-text m-primary">“Ubho kumārā nikkītā,</span><br />
</p>
<p id="ja547c745p2">
<span class="m-text m-primary">jālī kaṇhājinā cubho;</span><br />
</p>
<p id="ja547c745p3">
<span class="m-text m-primary">Brāhmaṇassa dhanaṁ datvā,</span><br />
</p>
<p id="ja547c745p4">
<span class="m-text m-primary">putta mā bhāyi assasa”.</span><br />
</p>
<p id="ja547c746p1">
<span class="m-text m-primary">“Kacci nu tāta kusalaṁ,</span><br />
</p>
<p id="ja547c746p2">
<span class="m-text m-primary">kacci tāta anāmayaṁ;</span><br />
</p>
<p id="ja547c746p3">
<span class="m-text m-primary">Kacci nu tāta me mātu,</span><br />
</p>
<p id="ja547c746p4">
<span class="m-text m-primary">cakkhu na parihāyati”.</span><br />
</p>
<p id="ja547c747p1">
<span class="m-text m-primary">“Kusalañceva me putta,</span><br />
</p>
<p id="ja547c747p2">
<span class="m-text m-primary">atho putta anāmayaṁ;</span><br />
</p>
<p id="ja547c747p3">
<span class="m-text m-primary">Atho ca putta te mātu,</span><br />
</p>
<p id="ja547c747p4">
<span class="m-text m-primary">cakkhu na parihāyati”.</span><br />
</p>
<p id="ja547c748p1">
<span class="m-text m-primary">“Kacci arogaṁ yoggaṁ te,</span><br />
</p>
<p id="ja547c748p2">
<span class="m-text m-primary">kacci vahati vāhanaṁ;</span><br />
</p>
<p id="ja547c748p3">
<span class="m-text m-primary">Kacci phīto janapado,</span><br />
</p>
<p id="ja547c748p4">
<span class="m-text m-primary">kacci vuṭṭhi na chijjati”.</span><br />
</p>
<p id="ja547c749p1">
<span class="m-text m-primary">“Atho arogaṁ yoggaṁ me,</span><br />
</p>
<p id="ja547c749p2">
<span class="m-text m-primary">atho vahati vāhanaṁ;</span><br />
</p>
<p id="ja547c749p3">
<span class="m-text m-primary">Atho phīto janapado,</span><br />
</p>
<p id="ja547c749p4">
<span class="m-text m-primary">atho vuṭṭhi na chijjati”.</span><br />
</p>
<p id="ja547c750p1">
<span class="m-text m-primary">Iccevaṁ mantayantānaṁ,</span><br />
</p>
<p id="ja547c750p2">
<span class="m-text m-primary">mātā nesaṁ adissatha;</span><br />
</p>
<p id="ja547c750p3">
<span class="m-text m-primary">Rājaputtī giridvāre,</span><br />
</p>
<p id="ja547c750p4">
<span class="m-text m-primary">pattikā anupāhanā.</span><br />
</p>
<p id="ja547c751p1">
<span class="m-text m-primary">Tañca disvāna āyantiṁ,</span><br />
</p>
<p id="ja547c751p2">
<span class="m-text m-primary">mātaraṁ puttagiddhiniṁ;</span><br />
</p>
<p id="ja547c751p3">
<span class="m-text m-primary">Vessantaro ca maddī ca,</span><br />
</p>
<p id="ja547c751p4">
<span class="m-text m-primary">paccuggantvā avandisuṁ.</span><br />
</p>
<p id="ja547c752p1">
<span class="m-text m-primary">Maddī ca sirasā pāde,</span><br />
</p>
<p id="ja547c752p2">
<span class="m-text m-primary">sassuyā abhivādayi;</span><br />
</p>
<p id="ja547c752p3">
<span class="m-text m-primary">“Maddī ahañhi te ayye,</span><br />
</p>
<p id="ja547c752p4">
<span class="m-text m-primary">pāde vandāmi te suṇhā”.</span><br />
</p>
<p id="ja547c753p1">
<span class="m-text m-primary">Maddiñca puttakā disvā,</span><br />
</p>
<p id="ja547c753p2">
<span class="m-text m-primary">dūrato sotthimāgatā;</span><br />
</p>
<p id="ja547c753p3">
<span class="m-text m-primary">Kandantā mabhidhāviṁsu,</span><br />
</p>
<p id="ja547c753p4">
<span class="m-text m-primary">vacchabālāva mātaraṁ.</span><br />
</p>
<p id="ja547c754p1">
<span class="m-text m-primary">Maddī ca puttake disvā,</span><br />
</p>
<p id="ja547c754p2">
<span class="m-text m-primary">dūrato sotthimāgate;</span><br />
</p>
<p id="ja547c754p3">
<span class="m-text m-primary">Vāruṇīva pavedhentī,</span><br />
</p>
<p id="ja547c754p4">
<span class="m-text m-primary">thanadhārābhisiñcatha.</span><br />
</p>
<p id="ja547c755p1">
<span class="m-text m-primary">Samāgatānaṁ ñātīnaṁ,</span><br />
</p>
<p id="ja547c755p2">
<span class="m-text m-primary">mahāghoso ajāyatha;</span><br />
</p>
<p id="ja547c755p3">
<span class="m-text m-primary">Pabbatā samanādiṁsu,</span><br />
</p>
<p id="ja547c755p4">
<span class="m-text m-primary">mahī pakampitā ahu.</span><br />
</p>
<p id="ja547c756p1">
<span class="m-text m-primary">Vuṭṭhidhāraṁ pavattento,</span><br />
</p>
<p id="ja547c756p2">
<span class="m-text m-primary">devo pāvassi tāvade;</span><br />
</p>
<p id="ja547c756p3">
<span class="m-text m-primary">Atha vessantaro rājā,</span><br />
</p>
<p id="ja547c756p4">
<span class="m-text m-primary">ñātīhi samagacchatha.</span><br />
</p>
<p id="ja547c757p1">
<span class="m-text m-primary">Nattāro suṇisā putto,</span><br />
</p>
<p id="ja547c757p2">
<span class="m-text m-primary">rājā devī ca ekato;</span><br />
</p>
<p id="ja547c757p3">
<span class="m-text m-primary">Yadā samāgatā āsuṁ,</span><br />
</p>
<p id="ja547c757p4">
<span class="m-text m-primary">tadāsi lomahaṁsanaṁ.</span><br />
</p>
<p id="ja547c758p1">
<span class="m-text m-primary">Pañjalikā tassa yācanti,</span><br />
</p>
<p id="ja547c758p2">
<span class="m-text m-primary">rodantā bherave vane;</span><br />
</p>
<p id="ja547c758p3">
<span class="m-text m-primary">Vessantarañca maddiñca,</span><br />
</p>
<p id="ja547c758p4">
<span class="m-text m-primary">sabbe raṭṭhā samāgatā;</span><br />
</p>
<p id="ja547c758p5">
<span class="m-text m-primary">Tvaṁ nosi issaro rājā,</span><br />
</p>
<p id="ja547c758p6">
<span class="m-text m-primary">rajjaṁ kāretha no ubho.</span><br />
</p>
<p id="ja547c759p1">
<span class="m-text m-primary">Chakhattiyakammaṁ nāma.</span><br />
</p>
<p id="ja547c760p1">
<span class="m-text m-primary">“Dhammena rajjaṁ kārentaṁ,</span><br />
</p>
<p id="ja547c760p2">
<span class="m-text m-primary">raṭṭhā pabbājayittha maṁ;</span><br />
</p>
<p id="ja547c760p3">
<span class="m-text m-primary">Tvañca jānapadā ceva,</span><br />
</p>
<p id="ja547c760p4">
<span class="m-text m-primary">negamā ca samāgatā”.</span><br />
</p>
<p id="ja547c761p1">
<span class="m-text m-primary">“Dukkaṭañca hi no putta,</span><br />
</p>
<p id="ja547c761p2">
<span class="m-text m-primary">bhūnahaccaṁ kataṁ mayā;</span><br />
</p>
<p id="ja547c761p3">
<span class="m-text m-primary">Yohaṁ sivīnaṁ vacanā,</span><br />
</p>
<p id="ja547c761p4">
<span class="m-text m-primary">pabbājesimadūsakaṁ.</span><br />
</p>
<p id="ja547c762p1">
<span class="m-text m-primary">Yena kenaci vaṇṇena,</span><br />
</p>
<p id="ja547c762p2">
<span class="m-text m-primary">pitu dukkhaṁ udabbahe;</span><br />
</p>
<p id="ja547c762p3">
<span class="m-text m-primary">Mātu bhaginiyā cāpi,</span><br />
</p>
<p id="ja547c762p4">
<span class="m-text m-primary">api pāṇehi attano”.</span><br />
</p>
<p id="ja547c763p1">
<span class="m-text m-primary">Tato vessantaro rājā,</span><br />
</p>
<p id="ja547c763p2">
<span class="m-text m-primary">rajojallaṁ pavāhayi;</span><br />
</p>
<p id="ja547c763p3">
<span class="m-text m-primary">Rajojallaṁ pavāhetvā,</span><br />
</p>
<p id="ja547c763p4">
<span class="m-text m-primary">saṅkhavaṇṇaṁ adhārayi.</span><br />
</p>
<p id="ja547c764p1">
<span class="m-text m-primary">Sīsaṁ nhāto sucivattho,</span><br />
</p>
<p id="ja547c764p2">
<span class="m-text m-primary">sabbābharaṇabhūsito;</span><br />
</p>
<p id="ja547c764p3">
<span class="m-text m-primary">Paccayaṁ nāgamāruyha,</span><br />
</p>
<p id="ja547c764p4">
<span class="m-text m-primary">khaggaṁ bandhi parantapaṁ.</span><br />
</p>
<p id="ja547c765p1">
<span class="m-text m-primary">Tato saṭṭhisahassāni,</span><br />
</p>
<p id="ja547c765p2">
<span class="m-text m-primary">yodhino cārudassanā;</span><br />
</p>
<p id="ja547c765p3">
<span class="m-text m-primary">Sahajātā pakiriṁsu,</span><br />
</p>
<p id="ja547c765p4">
<span class="m-text m-primary">nandayantā rathesabhaṁ.</span><br />
</p>
<p id="ja547c766p1">
<span class="m-text m-primary">Tato maddimpi nhāpesuṁ,</span><br />
</p>
<p id="ja547c766p2">
<span class="m-text m-primary">sivikaññā samāgatā;</span><br />
</p>
<p id="ja547c766p3">
<span class="m-text m-primary">“Vessantaro taṁ pāletu,</span><br />
</p>
<p id="ja547c766p4">
<span class="m-text m-primary">jālī kaṇhājinā cubho;</span><br />
</p>
<p id="ja547c766p5">
<span class="m-text m-primary">Athopi taṁ mahārājā,</span><br />
</p>
<p id="ja547c766p6">
<span class="m-text m-primary">sañjayo abhirakkhatu”.</span><br />
</p>
<p id="ja547c767p1">
<span class="m-text m-primary">Idañca paccayaṁ laddhā,</span><br />
</p>
<p id="ja547c767p2">
<span class="m-text m-primary">pubbe saṅklesamattano;</span><br />
</p>
<p id="ja547c767p3">
<span class="m-text m-primary">Ānandiyaṁ ācariṁsu,</span><br />
</p>
<p id="ja547c767p4">
<span class="m-text m-primary">ramaṇīye giribbaje.</span><br />
</p>
<p id="ja547c768p1">
<span class="m-text m-primary">Idañca paccayaṁ laddhā,</span><br />
</p>
<p id="ja547c768p2">
<span class="m-text m-primary">pubbe saṅklesamattano;</span><br />
</p>
<p id="ja547c768p3">
<span class="m-text m-primary">Ānandi vittā sumanā,</span><br />
</p>
<p id="ja547c768p4">
<span class="m-text m-primary">putte saṅgamma lakkhaṇā.</span><br />
</p>
<p id="ja547c769p1">
<span class="m-text m-primary">Idañca paccayaṁ laddhā,</span><br />
</p>
<p id="ja547c769p2">
<span class="m-text m-primary">pubbe saṅklesamattano;</span><br />
</p>
<p id="ja547c769p3">
<span class="m-text m-primary">Ānandi vittā patītā,</span><br />
</p>
<p id="ja547c769p4">
<span class="m-text m-primary">saha puttehi lakkhaṇā.</span><br />
</p>
<p id="ja547c770p1">
<span class="m-text m-primary">“Ekabhattā pure āsiṁ,</span><br />
</p>
<p id="ja547c770p2">
<span class="m-text m-primary">niccaṁ thaṇḍilasāyinī;</span><br />
</p>
<p id="ja547c770p3">
<span class="m-text m-primary">Iti metaṁ vataṁ āsi,</span><br />
</p>
<p id="ja547c770p4">
<span class="m-text m-primary">tumhaṁ kāmā hi puttakā.</span><br />
</p>
<p id="ja547c771p1">
<span class="m-text m-primary">Taṁ me vataṁ samiddhajja,</span><br />
</p>
<p id="ja547c771p2">
<span class="m-text m-primary">tumhe saṅgamma puttakā;</span><br />
</p>
<p id="ja547c771p3">
<span class="m-text m-primary">Mātujampi taṁ pāletu,</span><br />
</p>
<p id="ja547c771p4">
<span class="m-text m-primary">pitujampi ca puttaka;</span><br />
</p>
<p id="ja547c771p5">
<span class="m-text m-primary">Athopi taṁ mahārājā,</span><br />
</p>
<p id="ja547c771p6">
<span class="m-text m-primary">sañjayo abhirakkhatu.</span><br />
</p>
<p id="ja547c772p1">
<span class="m-text m-primary">Yaṁ kiñcitthi kataṁ puññaṁ,</span><br />
</p>
<p id="ja547c772p2">
<span class="m-text m-primary">mayhañceva pitucca te;</span><br />
</p>
<p id="ja547c772p3">
<span class="m-text m-primary">Sabbena tena kusalena,</span><br />
</p>
<p id="ja547c772p4">
<span class="m-text m-primary">ajaro amaro bhava”.</span><br />
</p>
<p id="ja547c773p1">
<span class="m-text m-primary">Kappāsikañca koseyyaṁ,</span><br />
</p>
<p id="ja547c773p2">
<span class="m-text m-primary">khomakoṭumbarāni ca;</span><br />
</p>
<p id="ja547c773p3">
<span class="m-text m-primary">Sassu suṇhāya pāhesi,</span><br />
</p>
<p id="ja547c773p4">
<span class="m-text m-primary">yehi maddī asobhatha.</span><br />
</p>
<p id="ja547c774p1">
<span class="m-text m-primary">Tato hemañca kāyūraṁ,</span><br />
</p>
<p id="ja547c774p2">
<span class="m-text m-primary">gīveyyaṁ ratanāmayaṁ;</span><br />
</p>
<p id="ja547c774p3">
<span class="m-text m-primary">Sassu suṇhāya pāhesi,</span><br />
</p>
<p id="ja547c774p4">
<span class="m-text m-primary">yehi maddī asobhatha.</span><br />
</p>
<p id="ja547c775p1">
<span class="m-text m-primary">Tato hemañca kāyūraṁ,</span><br />
</p>
<p id="ja547c775p2">
<span class="m-text m-primary">aṅgadaṁ maṇimekhalaṁ;</span><br />
</p>
<p id="ja547c775p3">
<span class="m-text m-primary">Sassu suṇhāya pāhesi,</span><br />
</p>
<p id="ja547c775p4">
<span class="m-text m-primary">yehi maddī asobhatha.</span><br />
</p>
<p id="ja547c776p1">
<span class="m-text m-primary">Uṇṇataṁ mukhaphullañca,</span><br />
</p>
<p id="ja547c776p2">
<span class="m-text m-primary">nānāratte ca māṇike;</span><br />
</p>
<p id="ja547c776p3">
<span class="m-text m-primary">Sassu suṇhāya pāhesi,</span><br />
</p>
<p id="ja547c776p4">
<span class="m-text m-primary">yehi maddī asobhatha.</span><br />
</p>
<p id="ja547c777p1">
<span class="m-text m-primary">Uggatthanaṁ giṅgamakaṁ,</span><br />
</p>
<p id="ja547c777p2">
<span class="m-text m-primary">mekhalaṁ pāṭipādakaṁ;</span><br />
</p>
<p id="ja547c777p3">
<span class="m-text m-primary">Sassu suṇhāya pāhesi,</span><br />
</p>
<p id="ja547c777p4">
<span class="m-text m-primary">yehi maddī asobhatha.</span><br />
</p>
<p id="ja547c778p1">
<span class="m-text m-primary">Suttañca suttavajjañca,</span><br />
</p>
<p id="ja547c778p2">
<span class="m-text m-primary">upanijjhāya seyyasi;</span><br />
</p>
<p id="ja547c778p3">
<span class="m-text m-primary">Asobhatha rājaputtī,</span><br />
</p>
<p id="ja547c778p4">
<span class="m-text m-primary">devakaññāva nandane.</span><br />
</p>
<p id="ja547c779p1">
<span class="m-text m-primary">Sīsaṁ nhātā sucivatthā,</span><br />
</p>
<p id="ja547c779p2">
<span class="m-text m-primary">sabbālaṅkārabhūsitā;</span><br />
</p>
<p id="ja547c779p3">
<span class="m-text m-primary">Asobhatha rājaputtī,</span><br />
</p>
<p id="ja547c779p4">
<span class="m-text m-primary">tāvatiṁseva accharā.</span><br />
</p>
<p id="ja547c780p1">
<span class="m-text m-primary">Kadalīva vātacchupitā,</span><br />
</p>
<p id="ja547c780p2">
<span class="m-text m-primary">jātā cittalatāvane;</span><br />
</p>
<p id="ja547c780p3">
<span class="m-text m-primary">Dantāvaraṇasampannā,</span><br />
</p>
<p id="ja547c780p4">
<span class="m-text m-primary">rājaputtī asobhatha.</span><br />
</p>
<p id="ja547c781p1">
<span class="m-text m-primary">Sakuṇī mānusinīva,</span><br />
</p>
<p id="ja547c781p2">
<span class="m-text m-primary">jātā cittapattā patī;</span><br />
</p>
<p id="ja547c781p3">
<span class="m-text m-primary">Nigrodhapakkabimboṭṭhī,</span><br />
</p>
<p id="ja547c781p4">
<span class="m-text m-primary">rājaputtī asobhatha.</span><br />
</p>
<p id="ja547c782p1">
<span class="m-text m-primary">Tassā ca nāgamānesuṁ,</span><br />
</p>
<p id="ja547c782p2">
<span class="m-text m-primary">nātibaddhaṁva kuñjaraṁ;</span><br />
</p>
<p id="ja547c782p3">
<span class="m-text m-primary">Sattikkhamaṁ sarakkhamaṁ,</span><br />
</p>
<p id="ja547c782p4">
<span class="m-text m-primary">īsādantaṁ urūḷhavaṁ.</span><br />
</p>
<p id="ja547c783p1">
<span class="m-text m-primary">Sā maddī nāgamāruhi,</span><br />
</p>
<p id="ja547c783p2">
<span class="m-text m-primary">nātivaddhaṁva kuñjaraṁ;</span><br />
</p>
<p id="ja547c783p3">
<span class="m-text m-primary">Sattikkhamaṁ sarakkhamaṁ,</span><br />
</p>
<p id="ja547c783p4">
<span class="m-text m-primary">īsādantaṁ urūḷhavaṁ.</span><br />
</p>
<p id="ja547c784p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c784p2">
<span class="m-text m-primary">yāvantettha migā ahuṁ;</span><br />
</p>
<p id="ja547c784p3">
<span class="m-text m-primary">Vessantarassa tejena,</span><br />
</p>
<p id="ja547c784p4">
<span class="m-text m-primary">naññamaññaṁ viheṭhayuṁ.</span><br />
</p>
<p id="ja547c785p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c785p2">
<span class="m-text m-primary">yāvantettha dijā ahuṁ;</span><br />
</p>
<p id="ja547c785p3">
<span class="m-text m-primary">Vessantarassa tejena,</span><br />
</p>
<p id="ja547c785p4">
<span class="m-text m-primary">naññamaññaṁ viheṭhayuṁ.</span><br />
</p>
<p id="ja547c786p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c786p2">
<span class="m-text m-primary">yāvantettha migā ahuṁ;</span><br />
</p>
<p id="ja547c786p3">
<span class="m-text m-primary">Ekajjhaṁ sannipātiṁsu,</span><br />
</p>
<p id="ja547c786p4">
<span class="m-text m-primary">vessantare payātamhi;</span><br />
</p>
<p id="ja547c786p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c787p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c787p2">
<span class="m-text m-primary">yāvantettha dijā ahuṁ;</span><br />
</p>
<p id="ja547c787p3">
<span class="m-text m-primary">Ekajjhaṁ sannipātiṁsu,</span><br />
</p>
<p id="ja547c787p4">
<span class="m-text m-primary">vessantare payātamhi;</span><br />
</p>
<p id="ja547c787p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c788p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c788p2">
<span class="m-text m-primary">yāvantettha migā ahuṁ;</span><br />
</p>
<p id="ja547c788p3">
<span class="m-text m-primary">Nāssu mañjū nikūjiṁsu,</span><br />
</p>
<p id="ja547c788p4">
<span class="m-text m-primary">vessantare payātamhi;</span><br />
</p>
<p id="ja547c788p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c789p1">
<span class="m-text m-primary">Sabbamhi taṁaraññamhi,</span><br />
</p>
<p id="ja547c789p2">
<span class="m-text m-primary">yāvantettha dijā ahuṁ;</span><br />
</p>
<p id="ja547c789p3">
<span class="m-text m-primary">Nāssu mañjū nikūjiṁsu,</span><br />
</p>
<p id="ja547c789p4">
<span class="m-text m-primary">vessantare payātamhi;</span><br />
</p>
<p id="ja547c789p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c790p1">
<span class="m-text m-primary">Paṭiyatto rājamaggo,</span><br />
</p>
<p id="ja547c790p2">
<span class="m-text m-primary">vicitto pupphasanthato;</span><br />
</p>
<p id="ja547c790p3">
<span class="m-text m-primary">Vasi vessantaro yattha,</span><br />
</p>
<p id="ja547c790p4">
<span class="m-text m-primary">yāvatāva jetuttarā.</span><br />
</p>
<p id="ja547c791p1">
<span class="m-text m-primary">Tato saṭṭhisahassāni,</span><br />
</p>
<p id="ja547c791p2">
<span class="m-text m-primary">yodhino cārudassanā;</span><br />
</p>
<p id="ja547c791p3">
<span class="m-text m-primary">Samantā parikiriṁsu,</span><br />
</p>
<p id="ja547c791p4">
<span class="m-text m-primary">vessantare payātamhi;</span><br />
</p>
<p id="ja547c791p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c792p1">
<span class="m-text m-primary">Orodhā ca kumārā ca,</span><br />
</p>
<p id="ja547c792p2">
<span class="m-text m-primary">vesiyānā ca brāhmaṇā;</span><br />
</p>
<p id="ja547c792p3">
<span class="m-text m-primary">Samantā parikiriṁsu,</span><br />
</p>
<p id="ja547c792p4">
<span class="m-text m-primary">vessantare payātamhi;</span><br />
</p>
<p id="ja547c792p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c793p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja547c793p2">
<span class="m-text m-primary">rathikā pattikārakā;</span><br />
</p>
<p id="ja547c793p3">
<span class="m-text m-primary">Samantā parikiriṁsu,</span><br />
</p>
<p id="ja547c793p4">
<span class="m-text m-primary">vessantare payātamhi;</span><br />
</p>
<p id="ja547c793p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c794p1">
<span class="m-text m-primary">Samāgatā jānapadā,</span><br />
</p>
<p id="ja547c794p2">
<span class="m-text m-primary">negamā ca samāgatā;</span><br />
</p>
<p id="ja547c794p3">
<span class="m-text m-primary">Samantā parikiriṁsu,</span><br />
</p>
<p id="ja547c794p4">
<span class="m-text m-primary">vessantare payātamhi;</span><br />
</p>
<p id="ja547c794p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c795p1">
<span class="m-text m-primary">Karoṭiyā cammadharā,</span><br />
</p>
<p id="ja547c795p2">
<span class="m-text m-primary">illīhatthā suvammino;</span><br />
</p>
<p id="ja547c795p3">
<span class="m-text m-primary">Purato paṭipajjiṁsu,</span><br />
</p>
<p id="ja547c795p4">
<span class="m-text m-primary">vessantare payātamhi;</span><br />
</p>
<p id="ja547c795p5">
<span class="m-text m-primary">Sivīnaṁ raṭṭhavaḍḍhane.</span><br />
</p>
<p id="ja547c796p1">
<span class="m-text m-primary">Te pāvisuṁ puraṁ rammaṁ,</span><br />
</p>
<p id="ja547c796p2">
<span class="m-text m-primary">mahāpākāratoraṇaṁ;</span><br />
</p>
<p id="ja547c796p3">
<span class="m-text m-primary">Upetaṁ annapānehi,</span><br />
</p>
<p id="ja547c796p4">
<span class="m-text m-primary">naccagītehi cūbhayaṁ.</span><br />
</p>
<p id="ja547c797p1">
<span class="m-text m-primary">Vittā jānapadā āsuṁ,</span><br />
</p>
<p id="ja547c797p2">
<span class="m-text m-primary">negamā ca samāgatā;</span><br />
</p>
<p id="ja547c797p3">
<span class="m-text m-primary">Anuppatte kumāramhi,</span><br />
</p>
<p id="ja547c797p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c798p1">
<span class="m-text m-primary">Celukkhepo avattittha,</span><br />
</p>
<p id="ja547c798p2">
<span class="m-text m-primary">āgate dhanadāyake;</span><br />
</p>
<p id="ja547c798p3">
<span class="m-text m-primary">Nandiṁ pavesi nagare,</span><br />
</p>
<p id="ja547c798p4">
<span class="m-text m-primary">bandhanā mokkho aghosatha.</span><br />
</p>
<p id="ja547c799p1">
<span class="m-text m-primary">Jātarūpamayaṁ vassaṁ,</span><br />
</p>
<p id="ja547c799p2">
<span class="m-text m-primary">devo pāvassi tāvade;</span><br />
</p>
<p id="ja547c799p3">
<span class="m-text m-primary">Vessantare paviṭṭhamhi,</span><br />
</p>
<p id="ja547c799p4">
<span class="m-text m-primary">sivīnaṁ raṭṭhavaḍḍhane.</span><br />
</p>
<p id="ja547c800p1">
<span class="m-text m-primary">Tato vessantaro rājā,</span><br />
</p>
<p id="ja547c800p2">
<span class="m-text m-primary">Dānaṁ datvāna khattiyo;</span><br />
</p>
<p id="ja547c800p3">
<span class="m-text m-primary">Kāyassa bhedā sappañño,</span><br />
</p>
<p id="ja547c800p4">
<span class="m-text m-primary">Saggaṁ so upapajjathāti.</span><br />
</p>
<p id="ja547c801p1">
<span class="m-text m-primary">Vessantarajātakaṁ dasamaṁ.</span><br />
</p>
<p id="ja547c802p1">
<span class="m-text m-primary">Mahānipātaṁ niṭṭhitaṁ.</span><br />
</p>
<p id="ja547c803p1">
<span class="m-text m-primary">Jātakapāḷi niṭṭhitā.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>