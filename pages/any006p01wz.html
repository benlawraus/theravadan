<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any006p01wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://www.theravadan.org/pages/any006p01wz.html" />
  <meta property="og:description" content="Translators: sujato Numbered Discourses 6 5. Dhammikavagga 5. About Dhammika 54. Dhammikasutta 54. About Dhammika Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena āyasmā dhammiko jātibhūmiyaṁ āvāsiko hoti sabbaso jātibhūmiyaṁ sattasu …" />
  <meta name="twitter:description" content="Translators: sujato Numbered Discourses 6 5. Dhammikavagga 5. About Dhammika 54. Dhammikasutta 54. About Dhammika Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena āyasmā dhammiko jātibhūmiyaṁ āvāsiko hoti sabbaso jātibhūmiyaṁ sattasu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 6</span></p>
<section id="dhammikavagga">
<h2><a href="#dhammikavagga">5. Dhammikavagga</a></h2>
<p><span class="m-text">5. About Dhammika</span></p>
<section id="dhammikasutta">
<h3><a href="#dhammikasutta">54. Dhammikasutta</a></h3>
<p><span class="m-text">54. About Dhammika</span></p>
<p id="an6p54c1p1">
<span class="m-text m-primary">Ekaṁ samayaṁ bhagavā rājagahe viharati gijjhakūṭe pabbate.</span><br />
<span class="m-text">At one time the Buddha was staying near Rājagaha, on the Vulture’s Peak Mountain.</span><br />
</p>
<p id="an6p54c1p2">
<span class="m-text m-primary">Tena kho pana samayena āyasmā dhammiko jātibhūmiyaṁ āvāsiko hoti sabbaso jātibhūmiyaṁ sattasu āvāsesu.</span><br />
<span class="m-text">Now at that time Venerable Dhammika was a resident in all seven monasteries of his native land.</span><br />
</p>
<p id="an6p54c1p3">
<span class="m-text m-primary">Tatra sudaṁ āyasmā dhammiko āgantuke bhikkhū akkosati paribhāsati vihiṁsati vitudati roseti vācāya.</span><br />
<span class="m-text">There he abused visiting mendicants; he insulted, harmed, attacked, and harassed them.</span><br />
</p>
<p id="an6p54c1p4">
<span class="m-text m-primary">Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṁ.</span><br />
<span class="m-text">The visiting mendicants who were treated in this way did not stay. They left, abandoning the monastery.</span><br />
</p>
<p id="an6p54c2p1">
<span class="m-text m-primary">Atha kho jātibhūmakānaṁ upāsakānaṁ etadahosi:</span><br />
<span class="m-text">Then the local lay followers thought to themselves,</span><br />
</p>
<p id="an6p54c2p2">
<span class="m-text m-primary">“mayaṁ kho bhikkhusaṅghaṁ paccupaṭṭhitā cīvarapiṇḍapātasenāsanagilānappaccayabhesajjaparikkhārena.</span><br />
<span class="m-text">“We have supplied the mendicant Saṅgha with robes, almsfood, lodgings, and medicines and supplies for the sick.</span><br />
</p>
<p id="an6p54c2p3">
<span class="m-text m-primary">Atha ca pana āgantukā bhikkhū pakkamanti, na saṇṭhanti, riñcanti āvāsaṁ.</span><br />
<span class="m-text">But the visiting mendicants don’t stay. They leave, abandoning the monastery.</span><br />
</p>
<p id="an6p54c2p4">
<span class="m-text m-primary">Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti?</span><br />
<span class="m-text">What is the cause, what is the reason for this?”</span><br />
</p>
<p id="an6p54c2p5">
<span class="m-text m-primary">Atha kho jātibhūmakānaṁ upāsakānaṁ etadahosi:</span><br />
<span class="m-text">Then the local lay followers thought to themselves,</span><br />
</p>
<p id="an6p54c2p6">
<span class="m-text m-primary">“ayaṁ kho āyasmā dhammiko āgantuke bhikkhū akkosati paribhāsati vihiṁsati vitudati roseti vācāya.</span><br />
<span class="m-text">“This Venerable Dhammika abuses visiting mendicants; he insults, harms, attacks, and harasses them.</span><br />
</p>
<p id="an6p54c2p7">
<span class="m-text m-primary">Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṁ.</span><br />
<span class="m-text">The visiting mendicants who were treated in this way do not stay. They leave, abandoning the monastery.</span><br />
</p>
<p id="an6p54c2p8">
<span class="m-text m-primary">Yannūna mayaṁ āyasmantaṁ dhammikaṁ pabbājeyyāmā”ti.</span><br />
<span class="m-text">Why don’t we banish Venerable Dhammika?”</span><br />
</p>
<p id="an6p54c3p1">
<span class="m-text m-primary">Atha kho jātibhūmakā upāsakā yena āyasmā dhammiko tenupasaṅkamiṁsu; upasaṅkamitvā āyasmantaṁ dhammikaṁ etadavocuṁ:</span><br />
<span class="m-text">Then the local lay followers went up to Venerable Dhammika and said to him,</span><br />
</p>
<p id="an6p54c3p2">
<span class="m-text m-primary">“pakkamatu, bhante, āyasmā dhammiko imamhā āvāsā;</span><br />
<span class="m-text">“Sir, please leave this monastery.</span><br />
</p>
<p id="an6p54c3p3">
<span class="m-text m-primary">alaṁ te idha vāsenā”ti.</span><br />
<span class="m-text">You’ve stayed here long enough.”</span><br />
</p>
<p id="an6p54c3p4">
<span class="m-text m-primary">Atha kho āyasmā dhammiko tamhā āvāsā aññaṁ āvāsaṁ agamāsi.</span><br />
<span class="m-text">Then Venerable Dhammika left and went to another monastery.</span><br />
</p>
<p id="an6p54c3p5">
<span class="m-text m-primary">Tatrapi sudaṁ āyasmā dhammiko āgantuke bhikkhū akkosati paribhāsati vihiṁsati vitudati roseti vācāya.</span><br />
<span class="m-text">There he abused visiting mendicants; he insulted, harmed, attacked, and harassed them.</span><br />
</p>
<p id="an6p54c3p6">
<span class="m-text m-primary">Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṁ.</span><br />
<span class="m-text">The visiting mendicants who were treated in this way did not stay. They left, abandoning the monastery.</span><br />
</p>
<p id="an6p54c4p1">
<span class="m-text m-primary">Atha kho jātibhūmakānaṁ upāsakānaṁ etadahosi:</span><br />
<span class="m-text">Then the local lay followers thought to themselves: …</span><br />
</p>
<p id="an6p54c4p2">
<span class="m-text m-primary">“mayaṁ kho bhikkhusaṅghaṁ paccupaṭṭhitā cīvarapiṇḍapātasenāsanagilānappaccayabhesajjaparikkhārena.</span><br />
</p>
<p id="an6p54c4p3">
<span class="m-text m-primary">Atha ca pana āgantukā bhikkhū pakkamanti, na saṇṭhanti, riñcanti āvāsaṁ.</span><br />
</p>
<p id="an6p54c4p4">
<span class="m-text m-primary">Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti?</span><br />
</p>
<p id="an6p54c4p5">
<span class="m-text m-primary">Atha kho jātibhūmakānaṁ upāsakānaṁ etadahosi:</span><br />
</p>
<p id="an6p54c4p6">
<span class="m-text m-primary">“ayaṁ kho āyasmā dhammiko āgantuke bhikkhū akkosati paribhāsati vihiṁsati vitudati roseti vācāya.</span><br />
</p>
<p id="an6p54c4p7">
<span class="m-text m-primary">Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṁ.</span><br />
</p>
<p id="an6p54c4p8">
<span class="m-text m-primary">Yannūna mayaṁ āyasmantaṁ dhammikaṁ pabbājeyyāmā”ti.</span><br />
</p>
<p id="an6p54c5p1">
<span class="m-text m-primary">Atha kho jātibhūmakā upāsakā yenāyasmā dhammiko tenupasaṅkamiṁsu; upasaṅkamitvā āyasmantaṁ dhammikaṁ etadavocuṁ:</span><br />
<span class="m-text">They said to Venerable Dhammika,</span><br />
</p>
<p id="an6p54c5p2">
<span class="m-text m-primary">“pakkamatu, bhante, āyasmā dhammiko imamhāpi āvāsā;</span><br />
<span class="m-text">“Sir, please leave this monastery.</span><br />
</p>
<p id="an6p54c5p3">
<span class="m-text m-primary">alaṁ te idha vāsenā”ti.</span><br />
<span class="m-text">You’ve stayed here long enough.”</span><br />
</p>
<p id="an6p54c5p4">
<span class="m-text m-primary">Atha kho āyasmā dhammiko tamhāpi āvāsā aññaṁ āvāsaṁ agamāsi.</span><br />
<span class="m-text">Then Venerable Dhammika left and went to another monastery.</span><br />
</p>
<p id="an6p54c5p5">
<span class="m-text m-primary">Tatrapi sudaṁ āyasmā dhammiko āgantuke bhikkhū akkosati paribhāsati vihiṁsati vitudati roseti vācāya.</span><br />
<span class="m-text">There he abused visiting mendicants; he insulted, harmed, attacked, and harassed them.</span><br />
</p>
<p id="an6p54c5p6">
<span class="m-text m-primary">Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṁ.</span><br />
<span class="m-text">The visiting mendicants who were treated in this way did not stay. They left, abandoning the monastery.</span><br />
</p>
<p id="an6p54c6p1">
<span class="m-text m-primary">Atha kho jātibhūmakānaṁ upāsakānaṁ etadahosi:</span><br />
<span class="m-text">Then the local lay followers thought to themselves,</span><br />
</p>
<p id="an6p54c6p2">
<span class="m-text m-primary">“mayaṁ kho bhikkhusaṅghaṁ paccupaṭṭhitā cīvarapiṇḍapātasenāsanagilānappaccayabhesajjaparikkhārena.</span><br />
</p>
<p id="an6p54c6p3">
<span class="m-text m-primary">Atha ca pana āgantukā bhikkhū pakkamanti, na saṇṭhanti, riñcanti āvāsaṁ.</span><br />
</p>
<p id="an6p54c6p4">
<span class="m-text m-primary">Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti?</span><br />
</p>
<p id="an6p54c6p5">
<span class="m-text m-primary">Atha kho jātibhūmakānaṁ upāsakānaṁ etadahosi: “ayaṁ kho āyasmā dhammiko āgantuke bhikkhū akkosati …pe….</span><br />
</p>
<p id="an6p54c6p6">
<span class="m-text m-primary">Yannūna mayaṁ āyasmantaṁ dhammikaṁ pabbājeyyāma sabbaso jātibhūmiyaṁ sattahi āvāsehī”ti.</span><br />
<span class="m-text">“Why don’t we banish Venerable Dhammika from all seven monasteries in our native land?”</span><br />
</p>
<p id="an6p54c6p7">
<span class="m-text m-primary">Atha kho jātibhūmakā upāsakā yenāyasmā dhammiko tenupasaṅkamiṁsu; upasaṅkamitvā āyasmantaṁ dhammikaṁ etadavocuṁ:</span><br />
<span class="m-text">Then the local lay followers went up to Venerable Dhammika and said to him,</span><br />
</p>
<p id="an6p54c6p8">
<span class="m-text m-primary">“pakkamatu, bhante, āyasmā dhammiko sabbaso jātibhūmiyaṁ sattahi āvāsehī”ti.</span><br />
<span class="m-text">“Sir, please leave all seven monasteries in our native land.”</span><br />
</p>
<p id="an6p54c6p9">
<span class="m-text m-primary">Atha kho āyasmato dhammikassa etadahosi:</span><br />
<span class="m-text">Then Venerable Dhammika thought,</span><br />
</p>
<p id="an6p54c6p10">
<span class="m-text m-primary">“pabbājito khomhi jātibhūmakehi upāsakehi sabbaso jātibhūmiyaṁ sattahi āvāsehi.</span><br />
<span class="m-text">“I’ve been banished by the local lay followers from all seven monasteries in my native land.</span><br />
</p>
<p id="an6p54c6p11">
<span class="m-text m-primary">Kahaṁ nu kho dāni gacchāmī”ti?</span><br />
<span class="m-text">Where am I to go now?”</span><br />
</p>
<p id="an6p54c6p12">
<span class="m-text m-primary">Atha kho āyasmato dhammikassa etadahosi:</span><br />
<span class="m-text">He thought,</span><br />
</p>
<p id="an6p54c6p13">
<span class="m-text m-primary">“yannūnāhaṁ yena bhagavā tenupasaṅkameyyan”ti.</span><br />
<span class="m-text">“Why don’t I go to see the Buddha?”</span><br />
</p>
<p id="an6p54c7p1">
<span class="m-text m-primary">Atha kho āyasmā dhammiko pattacīvaramādāya yena rājagahaṁ tena pakkāmi.</span><br />
<span class="m-text">Then Venerable Dhammika took his bowl and robe and set out for Rājagaha.</span><br />
</p>
<p id="an6p54c7p2">
<span class="m-text m-primary">Anupubbena yena rājagahaṁ gijjhakūṭo pabbato yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ dhammikaṁ bhagavā etadavoca:</span><br />
<span class="m-text">Eventually he came to Rājagaha and the Vulture’s Peak. He went up to the Buddha, bowed, and sat down to one side. The Buddha said to him,</span><br />
</p>
<p id="an6p54c7p3">
<span class="m-text m-primary">“handa kuto nu tvaṁ, brāhmaṇa dhammika, āgacchasī”ti?</span><br />
<span class="m-text">“So, Brahmin Dhammika, where have you come from?”</span><br />
</p>
<p id="an6p54c7p4">
<span class="m-text m-primary">“Pabbājito ahaṁ, bhante, jātibhūmakehi upāsakehi sabbaso jātibhūmiyaṁ sattahi āvāsehī”ti.</span><br />
<span class="m-text">“Sir, I’ve been banished by the local lay followers from all seven monasteries in my native land.”</span><br />
</p>
<p id="an6p54c7p5">
<span class="m-text m-primary">“Alaṁ, brāhmaṇa dhammika, kiṁ te iminā, yaṁ taṁ tato tato pabbājenti, so tvaṁ tato tato pabbājito mameva santike āgacchasi.</span><br />
<span class="m-text">“Enough, Brahmin Dhammika, what’s that to you? Now that you’ve been banished from all of those places, you have come to me.</span><br />
</p>
<p id="an6p54c8p1">
<span class="m-text m-primary">Bhūtapubbaṁ, brāhmaṇa dhammika, sāmuddikā vāṇijā tīradassiṁ sakuṇaṁ gahetvā nāvāya samuddaṁ ajjhogāhanti.</span><br />
<span class="m-text">Once upon a time, some sea-merchants set sail for the ocean deeps, taking with them a land-spotting bird.</span><br />
</p>
<p id="an6p54c8p2">
<span class="m-text m-primary">Te atīradakkhiṇiyā nāvāya tīradassiṁ sakuṇaṁ muñcanti.</span><br />
<span class="m-text">When their ship was out of sight of land, they released the bird.</span><br />
</p>
<p id="an6p54c8p3">
<span class="m-text m-primary">So gacchateva puratthimaṁ disaṁ, gacchati pacchimaṁ disaṁ, gacchati uttaraṁ disaṁ, gacchati dakkhiṇaṁ disaṁ, gacchati uddhaṁ, gacchati anudisaṁ.</span><br />
<span class="m-text">It flew right away to the east, the west, the north, the south, upwards, and in-between.</span><br />
</p>
<p id="an6p54c8p4">
<span class="m-text m-primary">Sace so samantā tīraṁ passati, tathāgatakova hoti.</span><br />
<span class="m-text">If it saw land on any side, it went there and stayed.</span><br />
</p>
<p id="an6p54c8p5">
<span class="m-text m-primary">Sace pana so samantā tīraṁ na passati tameva nāvaṁ paccāgacchati.</span><br />
<span class="m-text">But if it saw no land on any side it returned to the ship.</span><br />
</p>
<p id="an6p54c8p6">
<span class="m-text m-primary">Evamevaṁ kho, brāhmaṇa dhammika, yaṁ taṁ tato tato pabbājenti so tvaṁ tato tato pabbājito mameva santike āgacchasi.</span><br />
<span class="m-text">In the same way, now that you’ve been banished from all of those places, you have come to me.</span><br />
</p>
<p id="an6p54c9p1">
<span class="m-text m-primary">Bhūtapubbaṁ, brāhmaṇa dhammika, rañño korabyassa suppatiṭṭho nāma nigrodharājā ahosi pañcasākho sītacchāyo manoramo.</span><br />
<span class="m-text">Once upon a time, King Koravya had a royal banyan tree with five trunks called ‘Well Planted’. It was shady and lovely.</span><br />
</p>
<p id="an6p54c9p2">
<span class="m-text m-primary">Suppatiṭṭhassa kho pana, brāhmaṇa dhammika, nigrodharājassa dvādasayojanāni abhiniveso ahosi, pañca yojanāni mūlasantānakānaṁ.</span><br />
<span class="m-text">Its canopy spread over twelve leagues, while the network of roots spread for five leagues.</span><br />
</p>
<p id="an6p54c9p3">
<span class="m-text m-primary">Suppatiṭṭhassa kho pana, brāhmaṇa dhammika, nigrodharājassa tāva mahantāni phalāni ahesuṁ;</span><br />
<span class="m-text">Its fruits were as large as</span><br />
</p>
<p id="an6p54c9p4">
<span class="m-text m-primary">seyyathāpi nāma āḷhakathālikā.</span><br />
<span class="m-text">a rice pot.</span><br />
</p>
<p id="an6p54c9p5">
<span class="m-text m-primary">Evamassa sādūni phalāni ahesuṁ;</span><br />
<span class="m-text">And they were as sweet as</span><br />
</p>
<p id="an6p54c9p6">
<span class="m-text m-primary">seyyathāpi nāma khuddaṁ madhuṁ anelakaṁ.</span><br />
<span class="m-text">pure wild honey.</span><br />
</p>
<p id="an6p54c9p7">
<span class="m-text m-primary">Suppatiṭṭhassa kho pana, brāhmaṇa dhammika, nigrodharājassa ekaṁ khandhaṁ rājā paribhuñjati saddhiṁ itthāgārena, ekaṁ khandhaṁ balakāyo paribhuñjati, ekaṁ khandhaṁ negamajānapadā paribhuñjanti, ekaṁ khandhaṁ samaṇabrāhmaṇā paribhuñjanti, ekaṁ khandhaṁ migā paribhuñjanti.</span><br />
<span class="m-text">The king and harem made use of one trunk, the troops another, the people of town and country another, ascetics and brahmins another, and beasts and birds another.</span><br />
</p>
<p id="an6p54c9p8">
<span class="m-text m-primary">Suppatiṭṭhassa kho pana, brāhmaṇa dhammika, nigrodharājassa na koci phalāni rakkhati, na ca sudaṁ aññamaññassa phalāni hiṁsanti.</span><br />
<span class="m-text">No-one guarded the fruit, yet no-one damaged another’s fruits.</span><br />
</p>
<p id="an6p54c10p1">
<span class="m-text m-primary">Atha kho, brāhmaṇa dhammika, aññataro puriso suppatiṭṭhassa nigrodharājassa yāvadatthaṁ phalāni bhakkhitvā sākhaṁ bhañjitvā pakkāmi.</span><br />
<span class="m-text">Then a certain person ate as much as he liked of the fruit, then broke off a branch and left.</span><br />
</p>
<p id="an6p54c10p2">
<span class="m-text m-primary">Atha kho, brāhmaṇa dhammika, suppatiṭṭhe nigrodharāje adhivatthāya devatāya etadahosi:</span><br />
<span class="m-text">Then the deity haunting the royal banyan tree thought,</span><br />
</p>
<p id="an6p54c10p3">
<span class="m-text m-primary">‘acchariyaṁ vata bho, abbhutaṁ vata bho.</span><br />
<span class="m-text">‘It’s incredible, it’s amazing!</span><br />
</p>
<p id="an6p54c10p4">
<span class="m-text m-primary">Yāva pāpo manusso, yatra hi nāma suppatiṭṭhassa nigrodharājassa yāvadatthaṁ phalāni bhakkhitvā sākhaṁ bhañjitvā pakkamissati, yannūna suppatiṭṭho nigrodharājā āyatiṁ phalaṁ na dadeyyā’ti.</span><br />
<span class="m-text">How wicked this person is, to eat as much as they like, then break off a branch and leave! Why don’t I make sure that the royal banyan tree gives no fruit in future?’</span><br />
</p>
<p id="an6p54c10p5">
<span class="m-text m-primary">Atha kho, brāhmaṇa dhammika, suppatiṭṭho nigrodharājā āyatiṁ phalaṁ na adāsi.</span><br />
<span class="m-text">Then the royal banyan tree gave no more fruit.</span><br />
</p>
<p id="an6p54c11p1">
<span class="m-text m-primary">Atha kho, brāhmaṇa dhammika, rājā korabyo yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca:</span><br />
<span class="m-text">Then King Koravya went up to Sakka, lord of gods, and said to him,</span><br />
</p>
<p id="an6p54c11p2">
<span class="m-text m-primary">‘yagghe, mārisa, jāneyyāsi suppatiṭṭho nigrodharājā phalaṁ na detī’ti.</span><br />
<span class="m-text">‘Please sir, you should know that the royal banyan tree called Well Planted gives no fruit.’</span><br />
</p>
<p id="an6p54c11p3">
<span class="m-text m-primary">Atha kho, brāhmaṇa dhammika, sakko devānamindo tathārūpaṁ iddhābhisaṅkhāraṁ abhisaṅkhāsi, yathā bhusā vātavuṭṭhi āgantvā suppatiṭṭhaṁ nigrodharājaṁ pavattesi ummūlamakāsi.</span><br />
<span class="m-text">Then Sakka used his psychic powers to will that a violent storm come. And it felled and uprooted the royal banyan tree.</span><br />
</p>
<p id="an6p54c11p4">
<span class="m-text m-primary">Atha kho, brāhmaṇa dhammika, suppatiṭṭhe nigrodharāje adhivatthā devatā dukkhī dummanā assumukhī rudamānā ekamantaṁ aṭṭhāsi.</span><br />
<span class="m-text">Then the deity haunting the tree stood to one side, miserable and sad, weeping, with a tearful face.</span><br />
</p>
<p id="an6p54c12p1">
<span class="m-text m-primary">Atha kho, brāhmaṇa dhammika, sakko devānamindo yena suppatiṭṭhe nigrodharāje adhivatthā devatā tenupasaṅkami; upasaṅkamitvā suppatiṭṭhe nigrodharāje adhivatthaṁ devataṁ etadavoca:</span><br />
<span class="m-text">Then Sakka went up to that deity, and said,</span><br />
</p>
<p id="an6p54c12p2">
<span class="m-text m-primary">‘kiṁ nu tvaṁ, devate, dukkhī dummanā assumukhī rudamānā ekamantaṁ ṭhitā’ti?</span><br />
<span class="m-text">‘Why, god, are you standing to one side, miserable and sad, weeping, with a tearful face?’</span><br />
</p>
<p id="an6p54c12p3">
<span class="m-text m-primary">‘Tathā hi pana me, mārisa, bhusā vātavuṭṭhi āgantvā bhavanaṁ pavattesi ummūlamakāsī’ti.</span><br />
<span class="m-text">‘Because, my good sir, a violent storm came and felled and uprooted my home.’</span><br />
</p>
<p id="an6p54c12p4">
<span class="m-text m-primary">‘Api nu tvaṁ, devate, rukkhadhamme ṭhitāya bhusā vātavuṭṭhi āgantvā bhavanaṁ pavattesi ummūlamakāsī’ti?</span><br />
<span class="m-text">‘Well, did you stand by your tree’s duty when the storm came?’</span><br />
</p>
<p id="an6p54c12p5">
<span class="m-text m-primary">‘Kathaṁ pana, mārisa, rukkho rukkhadhamme ṭhito hotī’ti?</span><br />
<span class="m-text">‘But my good sir, how does a tree stand by its duty?’</span><br />
</p>
<p id="an6p54c12p6">
<span class="m-text m-primary">‘Idha, devate, rukkhassa mūlaṁ mūlatthikā haranti, tacaṁ tacatthikā haranti, pattaṁ pattatthikā haranti, pupphaṁ pupphatthikā haranti, phalaṁ phalatthikā haranti.</span><br />
<span class="m-text">‘It’s when those who need the tree’s roots, bark, leaves, flowers, or fruit take what they need.</span><br />
</p>
<p id="an6p54c12p7">
<span class="m-text m-primary">Na ca tena devatāya anattamanatā vā anabhinandi vā karaṇīyā.</span><br />
<span class="m-text">Yet the deity is not displeased or upset because of this.</span><br />
</p>
<p id="an6p54c12p8">
<span class="m-text m-primary">Evaṁ kho, devate, rukkho rukkhadhamme ṭhito hotī’ti.</span><br />
<span class="m-text">This is how a tree stands by its duty.’</span><br />
</p>
<p id="an6p54c12p9">
<span class="m-text m-primary">‘Aṭṭhitāyeva kho me, mārisa, rukkhadhamme bhusā vātavuṭṭhi āgantvā bhavanaṁ pavattesi ummūlamakāsī’ti.</span><br />
<span class="m-text">‘I was not standing by a tree’s duty when the storm came and felled and uprooted my home.’</span><br />
</p>
<p id="an6p54c12p10">
<span class="m-text m-primary">‘Sace kho tvaṁ, devate, rukkhadhamme tiṭṭheyyāsi, siyā te bhavanaṁ yathāpure’ti.</span><br />
<span class="m-text">‘God, if you were to stand by a tree’s duty, your home may be as it was before.’</span><br />
</p>
<p id="an6p54c12p11">
<span class="m-text m-primary">‘Ṭhassāmahaṁ, mārisa, rukkhadhamme, hotu me bhavanaṁ yathāpure’ti.</span><br />
<span class="m-text">‘I will stand by a tree’s duty! May my home be as it was before!’</span><br />
</p>
<p id="an6p54c13p1">
<span class="m-text m-primary">Atha kho, brāhmaṇa dhammika, sakko devānamindo tathārūpaṁ iddhābhisaṅkhāraṁ abhisaṅkhāsi, yathā bhusā vātavuṭṭhi āgantvā suppatiṭṭhaṁ nigrodharājaṁ ussāpesi, sacchavīni mūlāni ahesuṁ.</span><br />
<span class="m-text">Then Sakka used his psychic power to will that a violent storm come. And it raised up that mighty banyan tree and the bark of the roots was healed.</span><br />
</p>
<p id="an6p54c13p2">
<span class="m-text m-primary">Evamevaṁ kho, brāhmaṇa dhammika, api nu taṁ samaṇadhamme ṭhitaṁ jātibhūmakā upāsakā pabbājesuṁ sabbaso jātibhūmiyaṁ sattahi āvāsehī”ti?</span><br />
<span class="m-text">In the same way, Brahmin Dhammika, were you standing by an ascetic’s duty when the local lay followers banished you from all seven of the monasteries in your native land?”</span><br />
</p>
<p id="an6p54c13p3">
<span class="m-text m-primary">“Kathaṁ pana, bhante, samaṇo samaṇadhamme ṭhito hotī”ti?</span><br />
<span class="m-text">“But sir, how do I stand by an ascetic’s duty?”</span><br />
</p>
<p id="an6p54c13p4">
<span class="m-text m-primary">“Idha, brāhmaṇa dhammika, samaṇo akkosantaṁ na paccakkosati, rosantaṁ na paṭirosati, bhaṇḍantaṁ na paṭibhaṇḍati.</span><br />
<span class="m-text">“When someone abuses, annoys, or argues with an ascetic, the ascetic doesn’t abuse, annoy, or argue back at them.</span><br />
</p>
<p id="an6p54c13p5">
<span class="m-text m-primary">Evaṁ kho, brāhmaṇa dhammika, samaṇo samaṇadhamme ṭhito hotī”ti.</span><br />
<span class="m-text">That’s how an ascetic stands by an ascetic’s duty.”</span><br />
</p>
<p id="an6p54c13p6">
<span class="m-text m-primary">“Aṭṭhitaṁyeva maṁ, bhante, samaṇadhamme jātibhūmakā upāsakā pabbājesuṁ sabbaso jātibhūmiyaṁ sattahi āvāsehī”ti.</span><br />
<span class="m-text">“I was not standing by an ascetic’s duty when the local lay followers banished me from all seven of the monasteries in my native land.”</span><br />
</p>
<p id="an6p54c13p7">
<span class="m-text m-primary">“Bhūtapubbaṁ, brāhmaṇa dhammika, sunetto nāma satthā ahosi titthakaro kāmesu vītarāgo.</span><br />
<span class="m-text">“Once upon a time, there was a Teacher called Sunetta. He was a religious founder and was free of sensual desire.</span><br />
</p>
<p id="an6p54c13p8">
<span class="m-text m-primary">Sunettassa kho pana, brāhmaṇa dhammika, satthuno anekāni sāvakasatāni ahesuṁ.</span><br />
<span class="m-text">He had many hundreds of disciples.</span><br />
</p>
<p id="an6p54c13p9">
<span class="m-text m-primary">Sunetto satthā sāvakānaṁ brahmalokasahabyatāya dhammaṁ desesi.</span><br />
<span class="m-text">He taught them the path to rebirth in the company of Brahmā.</span><br />
</p>
<p id="an6p54c13p10">
<span class="m-text m-primary">Ye kho pana, brāhmaṇa dhammika, sunettassa satthuno brahmalokasahabyatāya dhammaṁ desentassa cittāni na pasādesuṁ te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjiṁsu.</span><br />
<span class="m-text">Those lacking confidence in Sunetta were—when their body broke up, after death—reborn in a place of loss, a bad place, the underworld, hell.</span><br />
</p>
<p id="an6p54c13p11">
<span class="m-text m-primary">Ye kho pana, brāhmaṇa dhammika, sunettassa satthuno brahmalokasahabyatāya dhammaṁ desentassa cittāni pasādesuṁ te kāyassa bhedā paraṁ maraṇā sugatiṁ saggaṁ lokaṁ upapajjiṁsu.</span><br />
<span class="m-text">Those full of confidence in Sunetta were—when their body broke up, after death—reborn in a good place, a heavenly realm.</span><br />
</p>
<p id="an6p54c14p1">
<span class="m-text m-primary">Bhūtapubbaṁ, brāhmaṇa dhammika, mūgapakkho nāma satthā ahosi …pe…</span><br />
<span class="m-text">Once upon a time there was a teacher called Mūgapakkha …</span><br />
</p>
<p id="an6p54c15p1">
<span class="m-text m-primary">Aranemi nāma satthā ahosi …</span><br />
<span class="m-text">Aranemi …</span><br />
</p>
<p id="an6p54c16p1">
<span class="m-text m-primary">… Kuddālako nāma satthā ahosi …</span><br />
<span class="m-text">Kuddālaka …</span><br />
</p>
<p id="an6p54c17p1">
<span class="m-text m-primary">… Hatthipālo nāma satthā ahosi …</span><br />
<span class="m-text">Hatthipāla …</span><br />
</p>
<p id="an6p54c18p1">
<span class="m-text m-primary">… Jotipālo nāma satthā ahosi titthakaro kāmesu vītarāgo.</span><br />
<span class="m-text">Jotipāla. He was a religious founder and was free of sensual desire.</span><br />
</p>
<p id="an6p54c18p2">
<span class="m-text m-primary">Jotipālassa kho pana, brāhmaṇa dhammika, satthuno anekāni sāvakasatāni ahesuṁ.</span><br />
<span class="m-text">He had many hundreds of disciples.</span><br />
</p>
<p id="an6p54c18p3">
<span class="m-text m-primary">Jotipālo satthā sāvakānaṁ brahmalokasahabyatāya dhammaṁ desesi.</span><br />
<span class="m-text">He taught them the way to rebirth in the company of Brahmā.</span><br />
</p>
<p id="an6p54c18p4">
<span class="m-text m-primary">Ye kho pana, brāhmaṇa dhammika, jotipālassa satthuno brahmalokasahabyatāya dhammaṁ desentassa cittāni na pasādesuṁ te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjiṁsu.</span><br />
<span class="m-text">Those lacking confidence in Jotipāla were—when their body broke up, after death—reborn in a place of loss, a bad place, the underworld, hell.</span><br />
</p>
<p id="an6p54c18p5">
<span class="m-text m-primary">Ye kho pana, brāhmaṇa dhammika, jotipālassa satthuno brahmalokasahabyatāya dhammaṁ desentassa cittāni pasādesuṁ te kāyassa bhedā paraṁ maraṇā sugatiṁ saggaṁ lokaṁ upapajjiṁsu.</span><br />
<span class="m-text">Those full of confidence in Jotipāla were—when their body broke up, after death—reborn in a good place, a heavenly realm.</span><br />
</p>
<p id="an6p54c19p1">
<span class="m-text m-primary">Taṁ kiṁ maññasi, brāhmaṇa dhammika,</span><br />
<span class="m-text">What do you think, Brahmin Dhammika?</span><br />
</p>
<p id="an6p54c19p2">
<span class="m-text m-primary">yo ime cha satthāre titthakare kāmesu vītarāge, anekasataparivāre sasāvakasaṅghe paduṭṭhacitto akkoseyya paribhāseyya, bahuṁ so apuññaṁ pasaveyyā”ti?</span><br />
<span class="m-text">If someone with malicious intent were to abuse and insult these six teachers with their hundreds of followers, would they not make much bad karma?”</span><br />
</p>
<p id="an6p54c19p3">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="an6p54c19p4">
<span class="m-text m-primary">“Yo kho, brāhmaṇa dhammika, ime cha satthāre titthakare kāmesu vītarāge anekasataparivāre sasāvakasaṅghe paduṭṭhacitto akkoseyya paribhāseyya, bahuṁ so apuññaṁ pasaveyya.</span><br />
<span class="m-text">“They would indeed.</span><br />
</p>
<p id="an6p54c19p5">
<span class="m-text m-primary">Yo ekaṁ diṭṭhisampannaṁ puggalaṁ paduṭṭhacitto akkosati paribhāsati, ayaṁ tato bahutaraṁ apuññaṁ pasavati.</span><br />
<span class="m-text">But someone who abuses and insults a single person accomplished in view with malicious intent makes even more bad karma.</span><br />
</p>
<p id="an6p54c19p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an6p54c19p7">
<span class="m-text m-primary">Nāhaṁ, brāhmaṇa dhammika, ito bahiddhā evarūpiṁ khantiṁ vadāmi, yathāmaṁ sabrahmacārīsu.</span><br />
<span class="m-text">Brahmin Dhammika, I say that any injury done by those outside of the Buddhist community does not compare with what is done to one’s own spiritual companions.</span><br />
</p>
<p id="an6p54c19p8">
<span class="m-text m-primary">Tasmātiha, brāhmaṇa dhammika, evaṁ sikkhitabbaṁ:</span><br />
<span class="m-text">So you should train like this:</span><br />
</p>
<p id="an6p54c19p9">
<span class="m-text m-primary">‘na no samasabrahmacārīsu cittāni paduṭṭhāni bhavissantī’ti.</span><br />
<span class="m-text">‘We will have no malicious intent for those who we want to have as our spiritual companions.’</span><br />
</p>
<p id="an6p54c19p10">
<span class="m-text m-primary">Evañhi te, brāhmaṇa dhammika, sikkhitabbanti.</span><br />
<span class="m-text">That is how you should train.</span><br />
</p>
<p id="an6p54c20p1">
<span class="m-text m-primary">Sunetto mūgapakkho ca,</span><br />
<span class="m-text">Sunetta and Mūgapakkha,</span><br />
</p>
<p id="an6p54c20p2">
<span class="m-text m-primary">aranemi ca brāhmaṇo;</span><br />
<span class="m-text">and Aranemi the brahmin,</span><br />
</p>
<p id="an6p54c20p3">
<span class="m-text m-primary">Kuddālako ahu satthā,</span><br />
<span class="m-text">Hatthipāla the student,</span><br />
</p>
<p id="an6p54c20p4">
<span class="m-text m-primary">hatthipālo ca māṇavo.</span><br />
<span class="m-text">and Kuddālaka were Teachers.</span><br />
</p>
<p id="an6p54c21p1">
<span class="m-text m-primary">Jotipālo ca govindo,</span><br />
<span class="m-text">And Jotipāla Govinda</span><br />
</p>
<p id="an6p54c21p2">
<span class="m-text m-primary">ahu sattapurohito;</span><br />
<span class="m-text">was priest for seven kings.</span><br />
</p>
<p id="an6p54c21p3">
<span class="m-text m-primary">Ahiṁsakā atītaṁse,</span><br />
<span class="m-text">These six famous teachers,</span><br />
</p>
<p id="an6p54c21p4">
<span class="m-text m-primary">cha satthāro yasassino.</span><br />
<span class="m-text">harmless ones of the past,</span><br />
</p>
<p id="an6p54c22p1">
<span class="m-text m-primary">Nirāmagandhā karuṇedhimuttā,</span><br />
<span class="m-text">were free of carrion-stench, compassionate,</span><br />
</p>
<p id="an6p54c22p2">
<span class="m-text m-primary">Kāmasaṁyojanātigā;</span><br />
<span class="m-text">gone beyond the fetter of sensuality.</span><br />
</p>
<p id="an6p54c22p3">
<span class="m-text m-primary">Kāmarāgaṁ virājetvā,</span><br />
<span class="m-text">Detached from sensual desire,</span><br />
</p>
<p id="an6p54c22p4">
<span class="m-text m-primary">Brahmalokūpagā ahuṁ.</span><br />
<span class="m-text">they were reborn in the Brahmā realm.</span><br />
</p>
<p id="an6p54c23p1">
<span class="m-text m-primary">Ahesuṁ sāvakā tesaṁ,</span><br />
<span class="m-text">Many hundreds of</span><br />
</p>
<p id="an6p54c23p2">
<span class="m-text m-primary">Anekāni satānipi;</span><br />
<span class="m-text">their disciples were also</span><br />
</p>
<p id="an6p54c23p3">
<span class="m-text m-primary">Nirāmagandhā karuṇedhimuttā,</span><br />
<span class="m-text">free of carrion-stench, compassionate,</span><br />
</p>
<p id="an6p54c23p4">
<span class="m-text m-primary">Kāmasaṁyojanātigā;</span><br />
<span class="m-text">gone beyond the fetter of sensuality.</span><br />
</p>
<p id="an6p54c23p5">
<span class="m-text m-primary">Kāmarāgaṁ virājetvā,</span><br />
<span class="m-text">Detached from sensual desire,</span><br />
</p>
<p id="an6p54c23p6">
<span class="m-text m-primary">Brahmalokūpagā ahuṁ.</span><br />
<span class="m-text">they were reborn in the Brahmā realm.</span><br />
</p>
<p id="an6p54c24p1">
<span class="m-text m-primary">Yete isī bāhirake,</span><br />
<span class="m-text">A man who insults</span><br />
</p>
<p id="an6p54c24p2">
<span class="m-text m-primary">vītarāge samāhite;</span><br />
<span class="m-text">with malicious intent</span><br />
</p>
<p id="an6p54c24p3">
<span class="m-text m-primary">Paduṭṭhamanasaṅkappo,</span><br />
<span class="m-text">these outside hermits,</span><br />
</p>
<p id="an6p54c24p4">
<span class="m-text m-primary">yo naro paribhāsati;</span><br />
<span class="m-text">free of desire, immersed in samādhi,</span><br />
</p>
<p id="an6p54c24p5">
<span class="m-text m-primary">Bahuñca so pasavati,</span><br />
<span class="m-text">makes much bad karma.</span><br />
</p>
<p id="an6p54c24p6">
<span class="m-text m-primary">apuññaṁ tādiso naro.</span><br />
</p>
<p id="an6p54c25p1">
<span class="m-text m-primary">Yo cekaṁ diṭṭhisampannaṁ,</span><br />
<span class="m-text">But the man who insults</span><br />
</p>
<p id="an6p54c25p2">
<span class="m-text m-primary">Bhikkhuṁ buddhassa sāvakaṁ;</span><br />
<span class="m-text">with malicious intent</span><br />
</p>
<p id="an6p54c25p3">
<span class="m-text m-primary">Paduṭṭhamanasaṅkappo,</span><br />
<span class="m-text">a single person accomplished in view,</span><br />
</p>
<p id="an6p54c25p4">
<span class="m-text m-primary">Yo naro paribhāsati;</span><br />
<span class="m-text">a mendicant disciple of the Buddha,</span><br />
</p>
<p id="an6p54c25p5">
<span class="m-text m-primary">Ayaṁ tato bahutaraṁ,</span><br />
<span class="m-text">makes even more bad karma.</span><br />
</p>
<p id="an6p54c25p6">
<span class="m-text m-primary">Apuññaṁ pasave naro.</span><br />
</p>
<p id="an6p54c26p1">
<span class="m-text m-primary">Na sādhurūpaṁ āsīde,</span><br />
<span class="m-text">You shouldn’t attack a holy person,</span><br />
</p>
<p id="an6p54c26p2">
<span class="m-text m-primary">diṭṭhiṭṭhānappahāyinaṁ;</span><br />
<span class="m-text">who has given up the grounds for views.</span><br />
</p>
<p id="an6p54c26p3">
<span class="m-text m-primary">Sattamo puggalo eso,</span><br />
<span class="m-text">This person is called</span><br />
</p>
<p id="an6p54c26p4">
<span class="m-text m-primary">ariyasaṅghassa vuccati.</span><br />
<span class="m-text">the seventh of the noble Saṅgha.</span><br />
</p>
<p id="an6p54c27p1">
<span class="m-text m-primary">Avītarāgo kāmesu,</span><br />
<span class="m-text">They’re not free of desire for sensual pleasures,</span><br />
</p>
<p id="an6p54c27p2">
<span class="m-text m-primary">yassa pañcindriyā mudū;</span><br />
<span class="m-text">and their faculties are still immature:</span><br />
</p>
<p id="an6p54c27p3">
<span class="m-text m-primary">Saddhā sati ca vīriyaṁ,</span><br />
<span class="m-text">faith, mindfulness, and energy,</span><br />
</p>
<p id="an6p54c27p4">
<span class="m-text m-primary">samatho ca vipassanā.</span><br />
<span class="m-text">serenity and discernment.</span><br />
</p>
<p id="an6p54c28p1">
<span class="m-text m-primary">Tādisaṁ bhikkhumāsajja,</span><br />
<span class="m-text">If you attack such a mendicant,</span><br />
</p>
<p id="an6p54c28p2">
<span class="m-text m-primary">pubbeva upahaññati;</span><br />
<span class="m-text">you first hurt yourself.</span><br />
</p>
<p id="an6p54c28p3">
<span class="m-text m-primary">Attānaṁ upahantvāna,</span><br />
<span class="m-text">Having hurt yourself,</span><br />
</p>
<p id="an6p54c28p4">
<span class="m-text m-primary">pacchā aññaṁ vihiṁsati.</span><br />
<span class="m-text">you harm the other.</span><br />
</p>
<p id="an6p54c29p1">
<span class="m-text m-primary">Yo ca rakkhati attānaṁ,</span><br />
<span class="m-text">But if you protect yourself,</span><br />
</p>
<p id="an6p54c29p2">
<span class="m-text m-primary">rakkhito tassa bāhiro;</span><br />
<span class="m-text">the other is also protected.</span><br />
</p>
<p id="an6p54c29p3">
<span class="m-text m-primary">Tasmā rakkheyya attānaṁ,</span><br />
<span class="m-text">So you should protect yourself.</span><br />
</p>
<p id="an6p54c29p4">
<span class="m-text m-primary">akkhato paṇḍito sadā”ti.</span><br />
<span class="m-text">An astute person is always uninjured.”</span><br />
</p>
<p id="an6p54c29p5">
<span class="m-text m-primary">Dvādasamaṁ.</span><br />
</p>
<p id="an6p54c29p6">
<span class="m-text m-primary">Dhammikavaggo pañcamo.</span><br />
</p>
<p id="an6p54c30p0">
<span class="m-text m-primary">Tassuddānaṁ</span><br />
</p>
<p id="an6p54c30p1">
<span class="m-text m-primary">Nāgamigasālā iṇaṁ,</span><br />
</p>
<p id="an6p54c30p2">
<span class="m-text m-primary">Cundaṁ dve sandiṭṭhikā duve;</span><br />
</p>
<p id="an6p54c30p3">
<span class="m-text m-primary">Khemaindriya ānanda,</span><br />
</p>
<p id="an6p54c30p4">
<span class="m-text m-primary">Khattiyā appamādena dhammikoti.</span><br />
</p>
<p id="an6p54c30p5">
<span class="m-text m-primary">Paṭhamo paṇṇāsako samatto.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>