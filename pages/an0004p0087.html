<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.87 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0087.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.87
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0086.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0088.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.87</span></p>
<p id="an4p87c0p2">
<span class="pali m-text">9. Macalavagga</span><br />
<span class="sujato m-text">9. Confirmed</span><br />
</p>
<section id="puttasutta">
<span id="an4p87c0p3"></span><h2><span class="pali m-text">Puttasutta</span></h2>
<p><span class="sujato m-text">The Son</span></p>
<p id="an4p87c1p1">
<span class="pali m-text">“Cattārome, bhikkhave, puggalā santo saṁvijjamānā lokasmiṁ.</span><br />
<span class="sujato m-text">“Mendicants, these four people are found in the world.</span><br />
</p>
<p id="an4p87c1p2">
<span class="pali m-text">Katame cattāro?</span><br />
<span class="sujato m-text">What four?</span><br />
</p>
<p id="an4p87c1p3">
<span class="pali m-text">Samaṇamacalo, samaṇapuṇḍarīko, samaṇapadumo, samaṇesu samaṇasukhumālo.</span><br />
<span class="sujato m-text">The confirmed ascetic, the white lotus ascetic, the pink lotus ascetic, and the exquisite ascetic of ascetics.</span><br />
</p>
<p id="an4p87c2p1">
<span class="pali m-text">Kathañca, bhikkhave, puggalo samaṇamacalo hoti?</span><br />
<span class="sujato m-text">And how is a person a confirmed ascetic?</span><br />
</p>
<p id="an4p87c2p2">
<span class="pali m-text">Idha, bhikkhave, bhikkhu sekho hoti pāṭipado;</span><br />
<span class="sujato m-text">It’s when a mendicant is a practicing trainee,</span><br />
</p>
<p id="an4p87c2p3">
<span class="pali m-text">anuttaraṁ yogakkhemaṁ patthayamāno viharati.</span><br />
<span class="sujato m-text">who lives aspiring to the supreme sanctuary.</span><br />
</p>
<p id="an4p87c2p4">
<span class="pali m-text">Seyyathāpi, bhikkhave, rañño khattiyassa muddhāvasittassa jeṭṭho putto ābhiseko anabhisitto macalappatto;</span><br />
<span class="sujato m-text">It’s like the eldest son of an anointed aristocratic king. He has not yet been anointed, but is eligible, and has been confirmed in the succession.</span><br />
</p>
<p id="an4p87c2p5">
<span class="pali m-text">evamevaṁ kho, bhikkhave, bhikkhu sekho hoti pāṭipado, anuttaraṁ yogakkhemaṁ patthayamāno viharati.</span><br />
<span class="sujato m-text">In the same way, a mendicant is a practicing trainee, who lives aspiring to the supreme sanctuary.</span><br />
</p>
<p id="an4p87c2p6">
<span class="pali m-text">Evaṁ kho, bhikkhave, puggalo samaṇamacalo hoti.</span><br />
<span class="sujato m-text">That’s how a person is a confirmed ascetic.</span><br />
</p>
<p id="an4p87c3p1">
<span class="pali m-text">Kathañca, bhikkhave, puggalo samaṇapuṇḍarīko hoti?</span><br />
<span class="sujato m-text">And how is a person a white lotus ascetic?</span><br />
</p>
<p id="an4p87c3p2">
<span class="pali m-text">Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, no ca kho aṭṭha vimokkhe kāyena phusitvā viharati.</span><br />
<span class="sujato m-text">It’s when a mendicant realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. But they don’t have direct meditative experience of the eight liberations.</span><br />
</p>
<p id="an4p87c3p3">
<span class="pali m-text">Evaṁ kho, bhikkhave, puggalo samaṇapuṇḍarīko hoti.</span><br />
<span class="sujato m-text">That’s how a person is a white lotus ascetic.</span><br />
</p>
<p id="an4p87c4p1">
<span class="pali m-text">Kathañca, bhikkhave, puggalo samaṇapadumo hoti?</span><br />
<span class="sujato m-text">And how is a person a pink lotus ascetic?</span><br />
</p>
<p id="an4p87c4p2">
<span class="pali m-text">Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, aṭṭha ca vimokkhe kāyena phusitvā viharati.</span><br />
<span class="sujato m-text">It’s when a mendicant realizes the undefiled freedom of heart and freedom by wisdom in this very life. … And they have direct meditative experience of the eight liberations.</span><br />
</p>
<p id="an4p87c4p3">
<span class="pali m-text">Evaṁ kho, bhikkhave, puggalo samaṇapadumo hoti.</span><br />
<span class="sujato m-text">That’s how a person is a pink lotus ascetic.</span><br />
</p>
<p id="an4p87c5p1">
<span class="pali m-text">Kathañca, bhikkhave, puggalo samaṇesu samaṇasukhumālo hoti?</span><br />
<span class="sujato m-text">And how is a person an exquisite ascetic of ascetics?</span><br />
</p>
<p id="an4p87c5p2">
<span class="pali m-text">Idha, bhikkhave, bhikkhu yācitova bahulaṁ cīvaraṁ paribhuñjati, appaṁ ayācito; yācitova bahulaṁ piṇḍapātaṁ paribhuñjati, appaṁ ayācito; yācitova bahulaṁ senāsanaṁ paribhuñjati, appaṁ ayācito; yācitova bahulaṁ gilānappaccayabhesajjaparikkhāraṁ paribhuñjati, appaṁ ayācito.</span><br />
<span class="sujato m-text">It’s when a mendicant usually uses only what they’ve been invited to accept—robes, almsfood, lodgings, and medicines and supplies for the sick—rarely using them without invitation.</span><br />
</p>
<p id="an4p87c5p3">
<span class="pali m-text">Yehi kho pana sabrahmacārīhi saddhiṁ viharati, tyassa manāpeneva bahulaṁ kāyakammena samudācaranti, appaṁ amanāpena; manāpeneva bahulaṁ vacīkammena samudācaranti, appaṁ amanāpena; manāpeneva bahulaṁ manokammena samudācaranti, appaṁ amanāpena;</span><br />
<span class="sujato m-text">When living with other spiritual practitioners, they usually treat them agreeably by way of body, speech, and mind, and rarely disagreeably.</span><br />
</p>
<p id="an4p87c5p4">
<span class="pali m-text">manāpaṁyeva bahulaṁ upahāraṁ upaharanti, appaṁ amanāpaṁ.</span><br />
<span class="sujato m-text">And they usually present them with agreeable things, rarely with disagreeable ones.</span><br />
</p>
<p id="an4p87c5p5">
<span class="pali m-text">Yāni kho pana tāni vedayitāni pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā, tāni panassa na bahudeva uppajjanti. Appābādho hoti.</span><br />
<span class="sujato m-text">They’re healthy, so the various unpleasant feelings—stemming from disorders of bile, phlegm, wind, or their conjunction; or caused by change in weather, by not taking care of yourself, by overexertion, or as the result of past deeds—usually don’t come up.</span><br />
</p>
<p id="an4p87c5p6">
<span class="pali m-text">Catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī,</span><br />
<span class="sujato m-text">They get the four absorptions—blissful meditations in the present life that belong to the higher mind—when they want, without trouble or difficulty.</span><br />
</p>
<p id="an4p87c5p7">
<span class="pali m-text">āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">And they realize the undefiled freedom of heart and freedom by wisdom in this very life. …</span><br />
</p>
<p id="an4p87c5p8">
<span class="pali m-text">Evaṁ kho, bhikkhave, puggalo samaṇesu samaṇasukhumālo hoti.</span><br />
<span class="sujato m-text">That’s how a person is an exquisite ascetic of ascetics.</span><br />
</p>
<p id="an4p87c6p1">
<span class="pali m-text">Yañhi taṁ, bhikkhave, sammā vadamāno vadeyya samaṇesu samaṇasukhumāloti, mameva taṁ, bhikkhave, sammā vadamāno vadeyya samaṇesu samaṇasukhumāloti.</span><br />
<span class="sujato m-text">And if anyone should be rightly called an exquisite ascetic of ascetics, it’s me.</span><br />
</p>
<p id="an4p87c6p2">
<span class="pali m-text">Ahañhi, bhikkhave, yācitova bahulaṁ cīvaraṁ paribhuñjāmi, appaṁ ayācito; yācitova bahulaṁ piṇḍapātaṁ paribhuñjāmi, appaṁ ayācito; yācitova bahulaṁ senāsanaṁ paribhuñjāmi, appaṁ ayācito; yācitova bahulaṁ gilānappaccayabhesajjaparikkhāraṁ paribhuñjāmi, appaṁ ayācito.</span><br />
<span class="sujato m-text">For I usually use only what I’ve been invited to accept …</span><br />
</p>
<p id="an4p87c6p3">
<span class="pali m-text">Yehi kho pana bhikkhūhi saddhiṁ viharāmi te me manāpeneva bahulaṁ kāyakammena samudācaranti, appaṁ amanāpena; manāpeneva bahulaṁ vacīkammena samudācaranti, appaṁ amanāpena; manāpeneva bahulaṁ manokammena samudācaranti, appaṁ amanāpena; manāpaṁyeva bahulaṁ upahāraṁ upaharanti, appaṁ amanāpaṁ.</span><br />
<span class="sujato m-text">When living with other spiritual practitioners, I usually treat them agreeably …</span><br />
</p>
<p id="an4p87c6p4">
<span class="pali m-text">Yāni kho pana tāni vedayitāni pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā, tāni me na bahudeva uppajjanti. Appābādhohamasmi.</span><br />
<span class="sujato m-text">I’m healthy …</span><br />
</p>
<p id="an4p87c6p5">
<span class="pali m-text">Catunnaṁ kho panasmi jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī,</span><br />
<span class="sujato m-text">I get the four absorptions when I want, without trouble or difficulty.</span><br />
</p>
<p id="an4p87c6p6">
<span class="pali m-text">āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharāmi.</span><br />
<span class="sujato m-text">And I’ve realized the undefiled freedom of heart and freedom by wisdom in this very life. …</span><br />
</p>
<p id="an4p87c7p1">
<span class="pali m-text">Yañhi taṁ, bhikkhave, sammā vadamāno vadeyya samaṇesu samaṇasukhumāloti, mameva taṁ, bhikkhave, sammā vadamāno vadeyya samaṇesu samaṇasukhumāloti.</span><br />
<span class="sujato m-text">So if anyone should be rightly called an exquisite ascetic of ascetics, it’s me.</span><br />
</p>
<p id="an4p87c7p2">
<span class="pali m-text">Ime kho, bhikkhave, cattāro puggalā santo saṁvijjamānā lokasmin”ti.</span><br />
<span class="sujato m-text">These are the four people found in the world.”</span><br />
</p>
<p id="an4p87c7p3">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0086.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0088.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>