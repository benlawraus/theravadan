<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mil0005p0003p0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mil0005p0003p0011.html">Previous</a></div>
<div class="m-col-t-6 m-text-right">
<a href="https://theravadan.org/pages/mil0005p0004p0001.html">Next</a></div>
</div>
<p id="mil5p3p12c0p2">
<span class="pali m-text">Meṇḍakapañha</span><br />
</p>
<p id="mil5p3p12c0p3">
<span class="pali m-text">Paṇāmitavagga</span><br />
</p>
<section id="bhikkhupanamitapanha">
<span id="mil5p3p12c0p4"></span><h2><span class="pali m-text">12. Bhikkhupaṇāmitapañha</span></h2>
<p id="mil5p3p12c1p1">
<span class="pali m-text">“Bhante nāgasena, bhāsitampetaṁ bhagavatā—</span><br />
</p>
<p id="mil5p3p12c1p2">
<span class="pali m-text">‘akkodhano vigatakhilohamasmī’ti, puna ca tathāgato there sāriputtamoggallāne saparise paṇāmesi, kiṁ nu kho, bhante nāgasena, tathāgato kupito parisaṁ paṇāmesi, udāhu tuṭṭho paṇāmesi, etaṁ tāva jānāhi imaṁ nāmāti?</span><br />
</p>
<p id="mil5p3p12c1p3">
<span class="pali m-text">Yadi, bhante nāgasena, kupito parisaṁ paṇāmesi, tena hi tathāgatassa kodho appaṭivattito, yadi tuṭṭho paṇāmesi, tena hi avatthusmiṁ ajānantena paṇāmitā.</span><br />
</p>
<p id="mil5p3p12c1p4">
<span class="pali m-text">Ayampi ubhato koṭiko pañho tavānuppatto, so tayā nibbāhitabbo”ti.</span><br />
</p>
<p id="mil5p3p12c2p1">
<span class="pali m-text">“Bhāsitampetaṁ, mahārāja, bhagavatā—</span><br />
</p>
<p id="mil5p3p12c2p2">
<span class="pali m-text">‘akkodhano vigatakhilohamasmī’ti, paṇāmitā ca therā sāriputtamoggallānā saparisā, tañca pana na kopena.</span><br />
</p>
<p id="mil5p3p12c2p3">
<span class="pali m-text">Idha, mahārāja, kocideva puriso mahāpathaviyā mūle vā khāṇuke vā pāsāṇe vā kaṭhale vā visame vā bhūmibhāge khalitvā patati, api nu kho, mahārāja, mahāpathavī kupitā taṁ pātetī”ti?</span><br />
</p>
<p id="mil5p3p12c2p4">
<span class="pali m-text">“Na hi, bhante, natthi mahāpathaviyā kopo vā pasādo vā, anunayappaṭighavippamuttā mahāpathavī, sayameva so alaso khalitvā patito”ti.</span><br />
</p>
<p id="mil5p3p12c2p5">
<span class="pali m-text">“Evameva kho, mahārāja, natthi tathāgatānaṁ kopo vā pasādo vā, anunayappaṭighavippamuttā tathāgatā arahanto sammāsambuddhā, atha kho sayaṁ kateneva te attano aparādhena paṇāmitā.</span><br />
</p>
<p id="mil5p3p12c3p1">
<span class="pali m-text">Idha pana, mahārāja, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ, taṁ khippameva nicchubhati thalaṁ ussāreti.</span><br />
</p>
<p id="mil5p3p12c3p2">
<span class="pali m-text">Api nu kho, mahārāja, mahāsamuddo kupito taṁ kuṇapaṁ nicchubhatī”ti?</span><br />
</p>
<p id="mil5p3p12c3p3">
<span class="pali m-text">“Na hi, bhante, natthi mahāsamuddassa kopo vā pasādo vā, anunayappaṭighavippamutto mahāsamuddo”ti.</span><br />
</p>
<p id="mil5p3p12c3p4">
<span class="pali m-text">“Evameva kho, mahārāja, natthi tathāgatānaṁ kopo vā pasādo vā, anunayappaṭighavippamuttā tathāgatā arahanto sammāsambuddhā, atha kho sayaṁ kateneva te attano aparādhena paṇāmitā.</span><br />
</p>
<p id="mil5p3p12c4p1">
<span class="pali m-text">Yathā, mahārāja, pathaviyā khalito patīyati, evaṁ jinasāsanavare khalito paṇāmīyati.</span><br />
</p>
<p id="mil5p3p12c4p2">
<span class="pali m-text">Yathā, mahārāja, samudde mataṁ kuṇapaṁ nicchubhīyati, evaṁ jinasāsanavare khalito paṇāmīyati.</span><br />
</p>
<p id="mil5p3p12c4p3">
<span class="pali m-text">Yaṁ pana te, mahārāja, tathāgato paṇāmesi, tesaṁ atthakāmo hitakāmo sukhakāmo visuddhikāmo ‘evaṁ ime jātijarābyādhimaraṇehi parimuccissantī’ti—</span><br />
</p>
<p id="mil5p3p12c4p4">
<span class="pali m-text">paṇāmesī”ti.</span><br />
</p>
<p id="mil5p3p12c4p5">
<span class="pali m-text">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p3p12c5p1">
<span class="pali m-text">Bhikkhupaṇāmitapañho dvādasamo.</span><br />
</p>
<p id="mil5p3p12c6p1">
<span class="pali m-text">Paṇāmitavaggo tatiyo.</span><br />
</p>
<p id="mil5p3p12c7p1">
<span class="pali m-text">Imasmiṁ vagge dvādasa pañhā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mil0005p0003p0011.html">Previous</a></div>
<div class="m-col-t-6 m-text-right">
<a href="https://theravadan.org/pages/mil0005p0004p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>