<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ya00bp003p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="10 Indriyayamaka" />
  <meta name="twitter:title" content="10 Indriyayamaka" />
  <meta property="og:url" content="https://www.theravadan.org/pages/ya00bp003p003z.html" />
  <meta property="og:description" content="10.3 Pariññāvāra 10.3.3. Anāgatavāra 10.3.3.1. Anuloma Yo cakkhundriyaṁ parijānissati so domanassindriyaṁ pajahissatīti? Dve puggalā cakkhundriyaṁ parijānissanti, no ca domanassindriyaṁ pajahissanti. Pañca puggalā cakkhundriyañca parijānissanti domanassindriyañca pajahissanti. Yo vā pana domanassindriyaṁ pajahissati so cakkhundriyaṁ parijānissatīti? Āmantā. Yo cakkhundriyaṁ parijānissati so anaññātaññassāmītindriyaṁ bhāvessatīti? Cha puggalā cakkhundriya …" />
  <meta name="twitter:description" content="10.3 Pariññāvāra 10.3.3. Anāgatavāra 10.3.3.1. Anuloma Yo cakkhundriyaṁ parijānissati so domanassindriyaṁ pajahissatīti? Dve puggalā cakkhundriyaṁ parijānissanti, no ca domanassindriyaṁ pajahissanti. Pañca puggalā cakkhundriyañca parijānissanti domanassindriyañca pajahissanti. Yo vā pana domanassindriyaṁ pajahissati so cakkhundriyaṁ parijānissatīti? Āmantā. Yo cakkhundriyaṁ parijānissati so anaññātaññassāmītindriyaṁ bhāvessatīti? Cha puggalā cakkhundriya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ya-index.html">ya</a> &raquo;
            <a href="https://www.theravadan.org/pages/ms-abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<section id="parinnavara">
<h2><a href="#parinnavara">10.3 Pariññāvāra</a></h2>
<section id="anagatavara">
<h3><a href="#anagatavara">10.3.3. Anāgatavāra</a></h3>
<section id="anuloma">
<h4><a href="#anuloma">10.3.3.1. Anuloma</a></h4>
<p id="ya10p3p3c1p1">
<span class="m-text m-primary">Yo cakkhundriyaṁ parijānissati so domanassindriyaṁ pajahissatīti?</span><br />
</p>
<p id="ya10p3p3c2p1">
<span class="m-text m-primary">Dve puggalā cakkhundriyaṁ parijānissanti, no ca domanassindriyaṁ pajahissanti. Pañca puggalā cakkhundriyañca parijānissanti domanassindriyañca pajahissanti.</span><br />
</p>
<p id="ya10p3p3c3p1">
<span class="m-text m-primary">Yo vā pana domanassindriyaṁ pajahissati so cakkhundriyaṁ parijānissatīti? Āmantā.</span><br />
</p>
<p id="ya10p3p3c4p1">
<span class="m-text m-primary">Yo cakkhundriyaṁ parijānissati so anaññātaññassāmītindriyaṁ bhāvessatīti?</span><br />
</p>
<p id="ya10p3p3c5p1">
<span class="m-text m-primary">Cha puggalā cakkhundriyaṁ parijānissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te cakkhundriyañca parijānissanti anaññātaññassāmītindriyañca bhāvessanti.</span><br />
</p>
<p id="ya10p3p3c6p1">
<span class="m-text m-primary">Yo vā pana anaññātaññassāmītindriyaṁ bhāvessati so cakkhundriyaṁ parijānissatīti? Āmantā.</span><br />
</p>
<p id="ya10p3p3c7p1">
<span class="m-text m-primary">Yo cakkhundriyaṁ parijānissati so aññindriyaṁ bhāvessatīti? Āmantā.</span><br />
</p>
<p id="ya10p3p3c8p1">
<span class="m-text m-primary">Yo vā pana aññindriyaṁ bhāvessati so cakkhundriyaṁ parijānissatīti? Āmantā.</span><br />
</p>
<p id="ya10p3p3c9p1">
<span class="m-text m-primary">Yo cakkhundriyaṁ parijānissati so aññātāvindriyaṁ sacchikarissatīti? Āmantā.</span><br />
</p>
<p id="ya10p3p3c10p1">
<span class="m-text m-primary">Yo vā pana aññātāvindriyaṁ sacchikarissati so cakkhundriyaṁ parijānissatīti?</span><br />
</p>
<p id="ya10p3p3c11p1">
<span class="m-text m-primary">Aggamaggasamaṅgī aññātāvindriyaṁ sacchikarissati, no ca cakkhundriyaṁ parijānissati. Satta puggalā aññātāvindriyañca sacchikarissanti cakkhundriyañca parijānissanti. (Cakkhundriyamūlakaṁ.)</span><br />
</p>
<p id="ya10p3p3c12p1">
<span class="m-text m-primary">Yo domanassindriyaṁ pajahissati so anaññātaññassāmītindriyaṁ bhāvessatīti?</span><br />
</p>
<p id="ya10p3p3c13p1">
<span class="m-text m-primary">Cattāro puggalā domanassindriyaṁ pajahissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te domanassindriyañca pajahissanti anaññātaññassāmītindriyañca bhāvessanti.</span><br />
</p>
<p id="ya10p3p3c14p1">
<span class="m-text m-primary">Yo vā pana anaññātaññassāmītindriyaṁ bhāvessati so domanassindriyaṁ pajahissatīti? Āmantā.</span><br />
</p>
<p id="ya10p3p3c15p1">
<span class="m-text m-primary">Yo domanassindriyaṁ pajahissati so aññindriyaṁ bhāvessatīti? Āmantā.</span><br />
</p>
<p id="ya10p3p3c16p1">
<span class="m-text m-primary">Yo vā pana aññindriyaṁ bhāvessati so domanassindriyaṁ pajahissatīti?</span><br />
</p>
<p id="ya10p3p3c17p1">
<span class="m-text m-primary">Dve puggalā aññindriyaṁ bhāvessanti no ca domanassindriyaṁ pajahissanti, pañca puggalā aññindriyañca bhavissanti domanassindriyañca pajahissanti.</span><br />
</p>
<p id="ya10p3p3c18p1">
<span class="m-text m-primary">Yo domanassindriyaṁ pajahissati so aññātāvindriyaṁ sacchikarissatīti? Āmantā.</span><br />
</p>
<p id="ya10p3p3c19p1">
<span class="m-text m-primary">Yo vā pana aññātāvindriyaṁ sacchikarissati so domanassindriyaṁ pajahissatīti?</span><br />
</p>
<p id="ya10p3p3c20p1">
<span class="m-text m-primary">Tayo puggalā aññātāvindriyaṁ sacchikarissanti, no ca domanassindriyaṁ pajahissanti. Pañca puggalā aññātāvindriyañca sacchikarissanti domanassindriyañca pajahissanti. (Domanassindriyamūlakaṁ.)</span><br />
</p>
<p id="ya10p3p3c21p1">
<span class="m-text m-primary">Yo anaññātaññassāmītindriyaṁ bhāvessati so aññindriyaṁ bhāvessatīti? Āmantā.</span><br />
</p>
<p id="ya10p3p3c22p1">
<span class="m-text m-primary">Yo vā pana aññindriyaṁ bhāvessati so anaññātaññassāmītindriyaṁ bhāvessatīti?</span><br />
</p>
<p id="ya10p3p3c23p1">
<span class="m-text m-primary">Cha puggalā aññindriyaṁ bhāvessanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te aññindriyañca bhāvessanti anaññātaññassāmītindriyañca bhāvessanti.</span><br />
</p>
<p id="ya10p3p3c24p1">
<span class="m-text m-primary">Yo anaññātaññassāmītindriyaṁ bhāvessati so aññātāvindriyaṁ sacchikarissatīti? Āmantā.</span><br />
</p>
<p id="ya10p3p3c25p1">
<span class="m-text m-primary">Yo vā pana aññātāvindriyaṁ sacchikarissati so anaññātaññassāmītindriyaṁ bhāvessatīti?</span><br />
</p>
<p id="ya10p3p3c26p1">
<span class="m-text m-primary">Satta puggalā aññātāvindriyaṁ sacchikarissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti. (Anaññātaññassāmītindriyamūlakaṁ.)</span><br />
</p>
<p id="ya10p3p3c27p1">
<span class="m-text m-primary">Yo aññindriyaṁ bhāvessati so aññātāvindriyaṁ sacchikarissatīti? Āmantā.</span><br />
</p>
<p id="ya10p3p3c28p1">
<span class="m-text m-primary">Yo vā pana aññātāvindriyaṁ sacchikarissati so aññindriyaṁ bhāvessatīti?</span><br />
</p>
<p id="ya10p3p3c29p1">
<span class="m-text m-primary">Aggamaggasamaṅgī aññātāvindriyaṁ sacchikarissati, no ca aññindriyaṁ bhāvessati. Satta puggalā aññātāvindriyañca sacchikarissanti aññindriyañca bhāvessanti. (Aññindriyamūlakaṁ.)</span><br />
</p>
<p id="ya10p3p3c30p0">
<span class="m-text m-primary">10.3.3.2. Paccanīka</span><br />
</p>
<p id="ya10p3p3c30p1">
<span class="m-text m-primary">Yo cakkhundriyaṁ na parijānissati so domanassindriyaṁ nappajahissatīti? Āmantā.</span><br />
</p>
<p id="ya10p3p3c31p1">
<span class="m-text m-primary">Yo vā pana domanassindriyaṁ nappajahissati so cakkhundriyaṁ na parijānissatīti?</span><br />
</p>
<p id="ya10p3p3c32p1">
<span class="m-text m-primary">Dve puggalā domanassindriyaṁ nappajahissanti, no ca cakkhundriyaṁ na parijānissanti. Tayo puggalā domanassindriyañca nappajahissanti cakkhundriyañca na parijānissanti.</span><br />
</p>
<p id="ya10p3p3c33p1">
<span class="m-text m-primary">Yo cakkhundriyaṁ na parijānissati so anaññātaññassāmītindriyaṁ na bhāvessatīti? Āmantā.</span><br />
</p>
<p id="ya10p3p3c34p1">
<span class="m-text m-primary">Yo vā pana anaññātaññassāmītindriyaṁ na bhāvessati so cakkhundriyaṁ na parijānissatīti.</span><br />
</p>
<p id="ya10p3p3c35p1">
<span class="m-text m-primary">Cha puggalā anaññātaññassāmītindriyaṁ na bhāvessanti, no ca cakkhundriyaṁ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti.</span><br />
</p>
<p id="ya10p3p3c36p1">
<span class="m-text m-primary">Yo cakkhundriyaṁ na parijānissati so aññindriyaṁ na bhāvessatīti? Āmantā.</span><br />
</p>
<p id="ya10p3p3c37p1">
<span class="m-text m-primary">Yo vā pana aññindriyaṁ na bhāvessati so cakkhundriyaṁ na parijānissatīti? Āmantā.</span><br />
</p>
<p id="ya10p3p3c38p1">
<span class="m-text m-primary">Yo cakkhundriyaṁ na parijānissati so aññātāvindriyaṁ na sacchikarissatīti?</span><br />
</p>
<p id="ya10p3p3c39p1">
<span class="m-text m-primary">Aggamaggasamaṅgī cakkhundriyaṁ na parijānissati, no ca aññātāvindriyaṁ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti.</span><br />
</p>
<p id="ya10p3p3c40p1">
<span class="m-text m-primary">Yo vā pana aññātāvindriyaṁ na sacchikarissati so cakkhundriyaṁ na parijānissatīti? Āmantā. (Cakkhundriyamūlakaṁ.)</span><br />
</p>
<p id="ya10p3p3c41p1">
<span class="m-text m-primary">Yo domanassindriyaṁ nappajahissati so anaññātaññassāmītindriyaṁ na bhāvessatīti? Āmantā.</span><br />
</p>
<p id="ya10p3p3c42p1">
<span class="m-text m-primary">Yo vā pana anaññātaññassāmītindriyaṁ na bhāvessati so domanassindriyaṁ nappajahissatīti?</span><br />
</p>
<p id="ya10p3p3c43p1">
<span class="m-text m-primary">Cattāro puggalā anaññātaññassāmītindriyaṁ na bhāvessanti, no ca domanassindriyaṁ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti.</span><br />
</p>
<p id="ya10p3p3c44p1">
<span class="m-text m-primary">Yo domanassindriyaṁ nappajahissati so aññindriyaṁ na bhāvessatīti?</span><br />
</p>
<p id="ya10p3p3c45p1">
<span class="m-text m-primary">Dve puggalā domanassindriyaṁ nappajahissanti, no ca aññindriyaṁ na bhāvessanti. Tayo puggalā domanassindriyañca nappajahissanti aññindriyañca na bhāvessanti.</span><br />
</p>
<p id="ya10p3p3c46p1">
<span class="m-text m-primary">Yo vā pana aññindriyaṁ na bhāvessati so domanassindriyaṁ nappajahissatīti? Āmantā.</span><br />
</p>
<p id="ya10p3p3c47p1">
<span class="m-text m-primary">Yo domanassindriyaṁ nappajahissati so aññātāvindriyaṁ na sacchikarissatīti?</span><br />
</p>
<p id="ya10p3p3c48p1">
<span class="m-text m-primary">Tayo puggalā domanassindriyaṁ nappajahissanti, no ca aññātāvindriyaṁ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti.</span><br />
</p>
<p id="ya10p3p3c49p1">
<span class="m-text m-primary">Yo vā pana aññātāvindriyaṁ na sacchikarissati so domanassindriyaṁ nappajahissatīti? Āmantā. (Domanassindriyamūlakaṁ.)</span><br />
</p>
<p id="ya10p3p3c50p1">
<span class="m-text m-primary">Yo anaññātaññassāmītindriyaṁ na bhāvessati so aññindriyaṁ na bhāvessatīti?</span><br />
</p>
<p id="ya10p3p3c51p1">
<span class="m-text m-primary">Cha puggalā anaññātaññassāmītindriyaṁ na bhāvessanti, no ca aññindriyaṁ na bhāvessanti. Tayo puggalā anaññātaññassāmītindriyañca na bhāvessanti aññindriyañca na bhāvessanti.</span><br />
</p>
<p id="ya10p3p3c52p1">
<span class="m-text m-primary">Yo vā pana aññindriyaṁ na bhāvessati so anaññātaññassāmītindriyaṁ na bhāvessatīti? Āmantā.</span><br />
</p>
<p id="ya10p3p3c53p1">
<span class="m-text m-primary">Yo anaññātaññassāmītindriyaṁ na bhāvessati so aññātāvindriyaṁ na sacchikarissatīti?</span><br />
</p>
<p id="ya10p3p3c54p1">
<span class="m-text m-primary">Satta puggalā anaññātaññassāmītindriyaṁ na bhāvessanti, no ca aññātāvindriyaṁ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti.</span><br />
</p>
<p id="ya10p3p3c55p1">
<span class="m-text m-primary">Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvessatīti? Āmantā. (Anaññātaññassāmītindriyamūlakaṁ.)</span><br />
</p>
<p id="ya10p3p3c56p1">
<span class="m-text m-primary">Yo aññindriyaṁ na bhāvessati so aññātāvindriyaṁ na sacchikarissatīti?</span><br />
</p>
<p id="ya10p3p3c57p1">
<span class="m-text m-primary">Aggamaggasamaṅgī aññindriyaṁ na bhāvessati, no ca aññātāvindriyaṁ na sacchikarissati. Dve puggalā aññindriyañca na bhāvessanti aññātāvindriyañca na sacchikarissanti.</span><br />
</p>
<p id="ya10p3p3c58p1">
<span class="m-text m-primary">Yo vā pana aññātāvindriyaṁ na sacchikarissati so aññindriyaṁ na bhāvessatīti? Āmantā. (Aññindriyamūlakaṁ.)</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>