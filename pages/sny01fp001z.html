<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn41 &raquo; Saṁyutta Nikāya 41 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01fp001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 41" />
  <meta name="twitter:title" content="Saṁyutta Nikāya 41" />
  <meta property="og:url" content="https://theravadan.org/pages/sny01fp001z.html" />
  <meta property="og:description" content="Linked Discourses 41 1. Cittavagga 1. With Citta 1. Saṁyojanasutta 1. The Fetter Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Tena kho pana samayena sambahulānaṁ therānaṁ bhikkhūnaṁ pacchābhattaṁ piṇḍapātapa …" />
  <meta name="twitter:description" content="Linked Discourses 41 1. Cittavagga 1. With Citta 1. Saṁyojanasutta 1. The Fetter Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Tena kho pana samayena sambahulānaṁ therānaṁ bhikkhūnaṁ pacchābhattaṁ piṇḍapātapa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn41-index.html">sn41</a> &raquo;
          </span>
          Saṁyutta Nikāya 41
        </h1>
<!-- content -->
<p><span class="m-text">Linked Discourses 41</span></p>
<section id="cittavagga">
<h2><a href="#cittavagga">1. Cittavagga</a></h2>
<p><span class="m-text">1. With Citta</span></p>
<section id="samyojanasutta">
<h3><a href="#samyojanasutta">1. Saṁyojanasutta</a></h3>
<p><span class="m-text">1. The Fetter</span></p>
<p id="sn41p1c1p1">
<span class="m-text m-primary">Ekaṁ samayaṁ sambahulā therā bhikkhū macchikāsaṇḍe viharanti ambāṭakavane.</span><br />
<span class="m-text">At one time several senior mendicants were staying near Macchikāsaṇḍa in the Wild Mango Grove.</span><br />
</p>
<p id="sn41p1c1p2">
<span class="m-text m-primary">Tena kho pana samayena sambahulānaṁ therānaṁ bhikkhūnaṁ pacchābhattaṁ piṇḍapātapaṭikkantānaṁ maṇḍalamāḷe sannisinnānaṁ sannipatitānaṁ ayamantarākathā udapādi:</span><br />
<span class="m-text">Now at that time, after the meal, on return from almsround, several senior mendicants sat together in the pavilion and this discussion came up among them:</span><br />
</p>
<p id="sn41p1c1p3">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā nānābyañjanā udāhu ekatthā byañjanameva nānan”ti?</span><br />
<span class="m-text">“Reverends, the ‘fetter’ and the ‘things prone to being fettered’: do these things differ in both meaning and phrasing? Or do they mean the same thing, and differ only in the phrasing?”</span><br />
</p>
<p id="sn41p1c1p4">
<span class="m-text m-primary">Tatrekaccehi therehi bhikkhūhi evaṁ byākataṁ hoti:</span><br />
<span class="m-text">Some senior mendicants answered like this:</span><br />
</p>
<p id="sn41p1c1p5">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā ceva nānābyañjanā cā”ti.</span><br />
<span class="m-text">“Reverends, the ‘fetter’ and the ‘things prone to being fettered’: these things differ in both meaning and phrasing.”</span><br />
</p>
<p id="sn41p1c1p6">
<span class="m-text m-primary">Ekaccehi therehi bhikkhūhi evaṁ byākataṁ hoti:</span><br />
<span class="m-text">But some senior mendicants answered like this:</span><br />
</p>
<p id="sn41p1c1p7">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā ekatthā byañjanameva nānan”ti.</span><br />
<span class="m-text">“Reverends, the ‘fetter’ and the ‘things prone to being fettered’ mean the same thing; they differ only in the phrasing.”</span><br />
</p>
<p id="sn41p1c2p1">
<span class="m-text m-primary">Tena kho pana samayena citto gahapati migapathakaṁ anuppatto hoti kenacideva karaṇīyena.</span><br />
<span class="m-text">Now at that time the householder Citta had arrived at Migapathaka on some business.</span><br />
</p>
<p id="sn41p1c2p2">
<span class="m-text m-primary">Assosi kho citto gahapati sambahulānaṁ kira therānaṁ bhikkhūnaṁ pacchābhattaṁ piṇḍapātapaṭikkantānaṁ maṇḍalamāḷe sannisinnānaṁ sannipatitānaṁ ayamantarākathā udapādi:</span><br />
<span class="m-text">He heard about what those senior mendicants were discussing.</span><br />
</p>
<p id="sn41p1c2p3">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā nānābyañjanā udāhu ekatthā byañjanameva nānan”ti?</span><br />
</p>
<p id="sn41p1c2p4">
<span class="m-text m-primary">Tatrekaccehi therehi bhikkhūhi evaṁ byākataṁ:</span><br />
</p>
<p id="sn41p1c2p5">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā ceva nānābyañjanā cā”ti.</span><br />
</p>
<p id="sn41p1c2p6">
<span class="m-text m-primary">Ekaccehi therehi bhikkhūhi evaṁ byākataṁ:</span><br />
</p>
<p id="sn41p1c2p7">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā ekatthā byañjanameva nānan”ti.</span><br />
</p>
<p id="sn41p1c3p1">
<span class="m-text m-primary">Atha kho citto gahapati yena therā bhikkhū tenupasaṅkami; upasaṅkamitvā there bhikkhū abhivādetvā ekamantaṁ nisīdi. Ekamantaṁ nisinno kho citto gahapati there bhikkhū etadavoca:</span><br />
<span class="m-text">So he went up to them, bowed, sat down to one side, and said to them,</span><br />
</p>
<p id="sn41p1c3p2">
<span class="m-text m-primary">“sutaṁ metaṁ, bhante, sambahulānaṁ kira therānaṁ bhikkhūnaṁ pacchābhattaṁ piṇḍapātapaṭikkantānaṁ maṇḍalamāḷe sannisinnānaṁ sannipatitānaṁ ayamantarākathā udapādi:</span><br />
<span class="m-text">“Sirs, I heard that you were discussing whether the ‘fetter’ and the ‘things prone to being fettered’ differ in both meaning and phrasing, or whether they mean the same thing, and differ only in the phrasing.”</span><br />
</p>
<p id="sn41p1c3p3">
<span class="m-text m-primary">‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā nānābyañjanā udāhu ekatthā byañjanameva nānan”ti?</span><br />
</p>
<p id="sn41p1c3p4">
<span class="m-text m-primary">Ekaccehi therehi bhikkhūhi evaṁ byākataṁ:</span><br />
</p>
<p id="sn41p1c3p5">
<span class="m-text m-primary">“‘saṁyojanan’ti vā, āvuso, ‘saṁyojaniyā dhammā’ti vā ime dhammā nānatthā ceva nānābyañjanā cā”ti.</span><br />
</p>
<p id="sn41p1c3p6">
<span class="m-text m-primary">Ekaccehi therehi bhikkhūhi evaṁ byākataṁ “‘saṁyojanan’ti vā, āvuso, ‘saṁyojaniyā dhammā’ti vā ime dhammā ekatthā byañjanameva nānan”ti.</span><br />
</p>
<p id="sn41p1c3p7">
<span class="m-text m-primary">“Evaṁ, gahapatī”ti.</span><br />
<span class="m-text">“That’s right, householder.”</span><br />
</p>
<p id="sn41p1c4p1">
<span class="m-text m-primary">“‘Saṁyojanan’ti vā, bhante, ‘saṁyojaniyā dhammā’ti vā ime dhammā nānatthā ceva nānābyañjanā ca.</span><br />
<span class="m-text">“Sirs, the ‘fetter’ and the ‘things prone to being fettered’: these things differ in both meaning and phrasing.</span><br />
</p>
<p id="sn41p1c4p2">
<span class="m-text m-primary">Tena hi, bhante, upamaṁ vo karissāmi.</span><br />
<span class="m-text">Well then, sirs, I shall give you a simile.</span><br />
</p>
<p id="sn41p1c4p3">
<span class="m-text m-primary">Upamāyapidhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="sn41p1c4p4">
<span class="m-text m-primary">Seyyathāpi, bhante, kāḷo ca balībaddo odāto ca balībaddo ekena dāmena vā yottena vā saṁyuttā assu.</span><br />
<span class="m-text">Suppose there was a black ox and a white ox yoked by a single harness or yoke.</span><br />
</p>
<p id="sn41p1c4p5">
<span class="m-text m-primary">Yo nu kho evaṁ vadeyya:</span><br />
<span class="m-text">Would it be right to say that</span><br />
</p>
<p id="sn41p1c4p6">
<span class="m-text m-primary">‘kāḷo balībaddo odātassa balībaddassa saṁyojanaṁ, odāto balībaddo kāḷassa balībaddassa saṁyojanan’ti, sammā nu kho so vadamāno vadeyyā”ti?</span><br />
<span class="m-text">the black ox is the yoke of the white ox, or the white ox is the yoke of the black ox?”</span><br />
</p>
<p id="sn41p1c4p7">
<span class="m-text m-primary">“No hetaṁ, gahapati.</span><br />
<span class="m-text">“No, householder.</span><br />
</p>
<p id="sn41p1c4p8">
<span class="m-text m-primary">Na kho, gahapati, kāḷo balībaddo odātassa balībaddassa saṁyojanaṁ, napi odāto balībaddo kāḷassa balībaddassa saṁyojanaṁ;</span><br />
<span class="m-text">The black ox is not the yoke of the white ox, nor is the white ox the yoke of the black ox.</span><br />
</p>
<p id="sn41p1c4p9">
<span class="m-text m-primary">yena kho te ekena dāmena vā yottena vā saṁyuttā taṁ tattha saṁyojanan”ti.</span><br />
<span class="m-text">The yoke there is the single harness or yoke that they’re yoked by.”</span><br />
</p>
<p id="sn41p1c4p10">
<span class="m-text m-primary">“Evameva kho, bhante, na cakkhu rūpānaṁ saṁyojanaṁ, na rūpā cakkhussa saṁyojanaṁ;</span><br />
<span class="m-text">“In the same way, the eye is not the fetter of sights, nor are sights the fetter of the eye.</span><br />
</p>
<p id="sn41p1c4p11">
<span class="m-text m-primary">yañca tattha tadubhayaṁ paṭicca uppajjati chandarāgo taṁ tattha saṁyojanaṁ.</span><br />
<span class="m-text">The fetter there is the desire and greed that arises from the pair of them.</span><br />
</p>
<p id="sn41p1c4p12">
<span class="m-text m-primary">Na sotaṁ saddānaṁ …</span><br />
<span class="m-text">The ear … nose … tongue … body …</span><br />
</p>
<p id="sn41p1c4p13">
<span class="m-text m-primary">na ghānaṁ gandhānaṁ …</span><br />
</p>
<p id="sn41p1c4p14">
<span class="m-text m-primary">na jivhā rasānaṁ …</span><br />
</p>
<p id="sn41p1c4p15">
<span class="m-text m-primary">na kāyo phoṭṭhabbānaṁ saṁyojanaṁ, na phoṭṭhabbā kāyassa saṁyojanaṁ;</span><br />
</p>
<p id="sn41p1c4p16">
<span class="m-text m-primary">yañca tattha tadubhayaṁ paṭicca uppajjati chandarāgo taṁ tattha saṁyojanaṁ.</span><br />
</p>
<p id="sn41p1c4p17">
<span class="m-text m-primary">Na mano dhammānaṁ saṁyojanaṁ, na dhammā manassa saṁyojanaṁ;</span><br />
<span class="m-text">mind is not the fetter of thoughts, nor are thoughts the fetter of the mind.</span><br />
</p>
<p id="sn41p1c4p18">
<span class="m-text m-primary">yañca tattha tadubhayaṁ paṭicca uppajjati chandarāgo taṁ tattha saṁyojanan”ti.</span><br />
<span class="m-text">The fetter there is the desire and greed that arises from the pair of them.”</span><br />
</p>
<p id="sn41p1c4p19">
<span class="m-text m-primary">“Lābhā te, gahapati, suladdhaṁ te, gahapati,</span><br />
<span class="m-text">“You’re fortunate, householder, so very fortunate,</span><br />
</p>
<p id="sn41p1c4p20">
<span class="m-text m-primary">yassa te gambhīre buddhavacane paññācakkhu kamatī”ti.</span><br />
<span class="m-text">to traverse the Buddha’s deep teachings with the eye of wisdom.”</span><br />
</p>
<p id="sn41p1c4p21">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>