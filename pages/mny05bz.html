<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 150 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny05bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 150" />
  <meta name="twitter:title" content="Majjhima Nikāya 150" />
  <meta property="og:url" content="https://www.theravadan.org/pages/mny05bz.html" />
  <meta property="og:description" content="Translators: sujato Middle Discourses 150 Nagaravindeyyasutta With the People of Nagaravinda Evaṁ me sutaṁ— So I have heard. ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nagaravindaṁ nāma kosalānaṁ brāhmaṇānaṁ gāmo tadavasari. At one time the Buddha was wandering in the land of the Kosalans together …" />
  <meta name="twitter:description" content="Translators: sujato Middle Discourses 150 Nagaravindeyyasutta With the People of Nagaravinda Evaṁ me sutaṁ— So I have heard. ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nagaravindaṁ nāma kosalānaṁ brāhmaṇānaṁ gāmo tadavasari. At one time the Buddha was wandering in the land of the Kosalans together …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 150
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 150</span></p>
<p id="mn150c0p2">
<span class="m-text m-primary">Nagaravindeyyasutta</span><br />
<span class="m-text">With the People of Nagaravinda</span><br />
</p>
<p id="mn150c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn150c1p2">
<span class="m-text m-primary">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nagaravindaṁ nāma kosalānaṁ brāhmaṇānaṁ gāmo tadavasari.</span><br />
<span class="m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Nagaravinda.</span><br />
</p>
<p id="mn150c2p1">
<span class="m-text m-primary">Assosuṁ kho nagaravindeyyakā brāhmaṇagahapatikā:</span><br />
<span class="m-text">The brahmins and householders of Nagaravinda heard,</span><br />
</p>
<p id="mn150c2p2">
<span class="m-text m-primary">“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ nagaravindaṁ anuppatto.</span><br />
<span class="m-text">“It seems the ascetic Gotama—a Sakyan, gone forth from a Sakyan family—while wandering in the land of the Kosalans has arrived at Nagaravinda, together with a large Saṅgha of mendicants.</span><br />
</p>
<p id="mn150c2p3">
<span class="m-text m-primary">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="mn150c2p4">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn150c2p5">
<span class="m-text m-primary">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn150c2p6">
<span class="m-text m-primary">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="mn150c2p7">
<span class="m-text m-primary">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="m-text">It’s good to see such perfected ones.”</span><br />
</p>
<p id="mn150c3p1">
<span class="m-text m-primary">Atha kho nagaravindeyyakā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu. Appekacce bhagavatā saddhiṁ sammodiṁsu; sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Appekacce yena bhagavā tenañjaliṁ paṇāmetvā ekamantaṁ nisīdiṁsu. Appekacce bhagavato santike nāmagottaṁ sāvetvā ekamantaṁ nisīdiṁsu. Appekacce tuṇhībhūtā ekamantaṁ nisīdiṁsu. Ekamantaṁ nisinne kho nagaravindeyyake brāhmaṇagahapatike bhagavā etadavoca:</span><br />
<span class="m-text">Then the brahmins and householders of Nagaravinda went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. The Buddha said to them:</span><br />
</p>
<p id="mn150c4p1">
<span class="m-text m-primary">“Sace vo, gahapatayo, aññatitthiyā paribbājakā evaṁ puccheyyuṁ:</span><br />
<span class="m-text">“Householders, if wanderers who follow another path were to ask you:</span><br />
</p>
<p id="mn150c4p2">
<span class="m-text m-primary">‘kathaṁbhūtā, gahapatayo, samaṇabrāhmaṇā na sakkātabbā na garukātabbā na mānetabbā na pūjetabbā’ti?</span><br />
<span class="m-text">‘What kind of ascetic or brahmin doesn’t deserve honor, respect, reverence, and veneration?’</span><br />
</p>
<p id="mn150c4p3">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyātha:</span><br />
<span class="m-text">You should answer them:</span><br />
</p>
<p id="mn150c4p4">
<span class="m-text m-primary">‘ye te samaṇabrāhmaṇā cakkhuviññeyyesu rūpesu avītarāgā avītadosā avītamohā, ajjhattaṁ avūpasantacittā, samavisamaṁ caranti kāyena vācāya manasā, evarūpā samaṇabrāhmaṇā na sakkātabbā na garukātabbā na mānetabbā na pūjetabbā.</span><br />
<span class="m-text">‘There are ascetics and brahmins who are not free of greed, hate, and delusion for sights known by the eye, who are not peaceful inside, and who conduct themselves badly among the good by way of body, speech, and mind. They don’t deserve honor, respect, reverence, and veneration.</span><br />
</p>
<p id="mn150c4p5">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn150c4p6">
<span class="m-text m-primary">Mayampi hi cakkhuviññeyyesu rūpesu avītarāgā avītadosā avītamohā, ajjhattaṁ avūpasantacittā, samavisamaṁ carāma kāyena vācāya manasā, tesaṁ no samacariyampi hetaṁ uttari apassataṁ.</span><br />
<span class="m-text">Because we ourselves are not free of these things, so we do not see that they have any higher good conduct than us.</span><br />
</p>
<p id="mn150c4p7">
<span class="m-text m-primary">Tasmā te bhonto samaṇabrāhmaṇā na sakkātabbā na garukātabbā na mānetabbā na pūjetabbā.</span><br />
<span class="m-text">That’s why they don’t deserve honor, respect, reverence, and veneration.</span><br />
</p>
<p id="mn150c4p8">
<span class="m-text m-primary">Ye te samaṇabrāhmaṇā sotaviññeyyesu saddesu …</span><br />
<span class="m-text">There are ascetics and brahmins who are not free of greed, hate, and delusion for sounds known by the ear …</span><br />
</p>
<p id="mn150c4p9">
<span class="m-text m-primary">ghānaviññeyyesu gandhesu …</span><br />
<span class="m-text">smells known by the nose …</span><br />
</p>
<p id="mn150c4p10">
<span class="m-text m-primary">jivhāviññeyyesu rasesu …</span><br />
<span class="m-text">tastes known by the tongue…</span><br />
</p>
<p id="mn150c4p11">
<span class="m-text m-primary">kāyaviññeyyesu phoṭṭhabbesu …</span><br />
<span class="m-text">touches known by the body …</span><br />
</p>
<p id="mn150c4p12">
<span class="m-text m-primary">manoviññeyyesu dhammesu avītarāgā avītadosā avītamohā, ajjhattaṁ avūpasantacittā, samavisamaṁ caranti kāyena vācāya manasā, evarūpā samaṇabrāhmaṇā na sakkātabbā na garukātabbā na mānetabbā na pūjetabbā.</span><br />
<span class="m-text">thoughts known by the mind, who are not peaceful inside, and who conduct themselves badly among the good by way of body, speech, and mind. They don’t deserve honor, respect, reverence, and veneration.</span><br />
</p>
<p id="mn150c4p13">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn150c4p14">
<span class="m-text m-primary">Mayampi hi manoviññeyyesu dhammesu avītarāgā avītadosā avītamohā, ajjhattaṁ avūpasantacittā, samavisamaṁ carāma kāyena vācāya manasā, tesaṁ no samacariyampi hetaṁ uttari apassataṁ.</span><br />
<span class="m-text">Because we ourselves are not free of these things, so we do not see that they have any higher good conduct than us.</span><br />
</p>
<p id="mn150c4p15">
<span class="m-text m-primary">Tasmā te bhonto samaṇabrāhmaṇā na sakkātabbā na garukātabbā na mānetabbā na pūjetabbā’ti.</span><br />
<span class="m-text">That’s why they don’t deserve honor, respect, reverence, and veneration.’</span><br />
</p>
<p id="mn150c4p16">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyātha.</span><br />
<span class="m-text">When questioned by wanderers who follow other paths, that’s how you should answer them.</span><br />
</p>
<p id="mn150c5p1">
<span class="m-text m-primary">Sace pana vo, gahapatayo, aññatitthiyā paribbājakā evaṁ puccheyyuṁ:</span><br />
<span class="m-text">If wanderers who follow other paths were to ask you:</span><br />
</p>
<p id="mn150c5p2">
<span class="m-text m-primary">‘kathaṁbhūtā, gahapatayo, samaṇabrāhmaṇā sakkātabbā garukātabbā mānetabbā pūjetabbā’ti?</span><br />
<span class="m-text">‘What kind of ascetic or brahmin deserves honor, respect, reverence, and veneration?’</span><br />
</p>
<p id="mn150c5p3">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyātha:</span><br />
<span class="m-text">You should answer them:</span><br />
</p>
<p id="mn150c5p4">
<span class="m-text m-primary">‘ye te samaṇabrāhmaṇā cakkhuviññeyyesu rūpesu vītarāgā vītadosā vītamohā, ajjhattaṁ vūpasantacittā, samacariyaṁ caranti kāyena vācāya manasā, evarūpā samaṇabrāhmaṇā sakkātabbā garukātabbā mānetabbā pūjetabbā.</span><br />
<span class="m-text">‘There are ascetics and brahmins who are free of greed, hate, and delusion for sights known by the eye, who are peaceful inside, and who conduct themselves well by way of body, speech, and mind. They deserve honor, respect, reverence, and veneration.</span><br />
</p>
<p id="mn150c5p5">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn150c5p6">
<span class="m-text m-primary">Mayampi hi cakkhuviññeyyesu rūpesu avītarāgā avītadosā avītamohā, ajjhattaṁ avūpasantacittā, samavisamaṁ carāma kāyena vācāya manasā, tesaṁ no samacariyampi hetaṁ uttari passataṁ.</span><br />
<span class="m-text">Because we ourselves are not free of these things, but we see that they have a higher good conduct than us.</span><br />
</p>
<p id="mn150c5p7">
<span class="m-text m-primary">Tasmā te bhonto samaṇabrāhmaṇā sakkātabbā garukātabbā mānetabbā pūjetabbā.</span><br />
<span class="m-text">That’s why they deserve honor, respect, reverence, and veneration.</span><br />
</p>
<p id="mn150c5p8">
<span class="m-text m-primary">Ye te samaṇabrāhmaṇā sotaviññeyyesu saddesu …</span><br />
<span class="m-text">There are ascetics and brahmins who are free of greed, hate, and delusion for sounds known by the ear …</span><br />
</p>
<p id="mn150c5p9">
<span class="m-text m-primary">ghānaviññeyyesu gandhesu …</span><br />
<span class="m-text">smells known by the nose …</span><br />
</p>
<p id="mn150c5p10">
<span class="m-text m-primary">jivhāviññeyyesu rasesu …</span><br />
<span class="m-text">tastes known by the tongue …</span><br />
</p>
<p id="mn150c5p11">
<span class="m-text m-primary">kāyaviññeyyesu phoṭṭhabbesu …</span><br />
<span class="m-text">touches known by the body …</span><br />
</p>
<p id="mn150c5p12">
<span class="m-text m-primary">manoviññeyyesu dhammesu vītarāgā vītadosā vītamohā, ajjhattaṁ vūpasantacittā, samacariyaṁ caranti kāyena vācāya manasā, evarūpā samaṇabrāhmaṇā sakkātabbā garukātabbā mānetabbā pūjetabbā.</span><br />
<span class="m-text">thoughts known by the mind, who are peaceful inside, and who conduct themselves well by way of body, speech, and mind. They deserve honor, respect, reverence, and veneration.</span><br />
</p>
<p id="mn150c5p13">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn150c5p14">
<span class="m-text m-primary">Mayampi hi manoviññeyyesu dhammesu avītarāgā avītadosā avītamohā ajjhattaṁ avūpasantacittā, samavisamaṁ carāma kāyena vācāya manasā, tesaṁ no samacariyampi hetaṁ uttari passataṁ.</span><br />
<span class="m-text">Because we ourselves are not free of these things, but we see that they have a higher good conduct than us.</span><br />
</p>
<p id="mn150c5p15">
<span class="m-text m-primary">Tasmā te bhonto samaṇabrāhmaṇā sakkātabbā garukātabbā mānetabbā pūjetabbā’ti.</span><br />
<span class="m-text">That’s why they deserve honor, respect, reverence, and veneration.</span><br />
</p>
<p id="mn150c5p16">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyātha.</span><br />
<span class="m-text">When questioned by wanderers who follow other paths, that’s how you should answer them.</span><br />
</p>
<p id="mn150c6p1">
<span class="m-text m-primary">Sace pana vo, gahapatayo, aññatitthiyā paribbājakā evaṁ puccheyyuṁ:</span><br />
<span class="m-text">If wanderers who follow other paths were to ask you:</span><br />
</p>
<p id="mn150c6p2">
<span class="m-text m-primary">‘ke panāyasmantānaṁ ākārā, ke anvayā, yena tumhe āyasmanto evaṁ vadetha?</span><br />
<span class="m-text">‘But what reasons and evidence do you have regarding those venerables that justifies saying,</span><br />
</p>
<p id="mn150c6p3">
<span class="m-text m-primary">Addhā te āyasmanto vītarāgā vā rāgavinayāya vā paṭipannā, vītadosā vā dosavinayāya vā paṭipannā, vītamohā vā mohavinayāya vā paṭipannā’ti?</span><br />
<span class="m-text">“Clearly those venerables are free of greed, hate, and delusion, or practicing to be free of them”?’</span><br />
</p>
<p id="mn150c6p4">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyātha:</span><br />
<span class="m-text">You should answer them:</span><br />
</p>
<p id="mn150c6p5">
<span class="m-text m-primary">‘tathā hi te āyasmanto araññavanapatthāni pantāni senāsanāni paṭisevanti.</span><br />
<span class="m-text">‘It’s because those venerables frequent remote lodgings in the wilderness and the forest.</span><br />
</p>
<p id="mn150c6p6">
<span class="m-text m-primary">Natthi kho pana tattha tathārūpā cakkhuviññeyyā rūpā ye disvā disvā abhirameyyuṁ, natthi kho pana tattha tathārūpā sotaviññeyyā saddā ye sutvā sutvā abhirameyyuṁ, natthi kho pana tattha tathārūpā ghānaviññeyyā gandhā ye ghāyitvā ghāyitvā abhirameyyuṁ, natthi kho pana tattha tathārūpā jivhāviññeyyā rasā ye sāyitvā sāyitvā abhirameyyuṁ, natthi kho pana tattha tathārūpā kāyaviññeyyā phoṭṭhabbā ye phusitvā phusitvā abhirameyyuṁ.</span><br />
<span class="m-text">In such places there are no sights known by the eye to see and enjoy, there are no sounds known by the ear to hear and enjoy, no odors known by the nose to smell and enjoy, no flavors known by the tongue to taste and enjoy, and no touches known by the body to feel and enjoy.</span><br />
</p>
<p id="mn150c6p7">
<span class="m-text m-primary">Ime kho no, āvuso, ākārā, ime anvayā, yena mayaṁ evaṁ vadema—</span><br />
<span class="m-text">These are the reasons and evidence that you have regarding those venerables that justifies saying,</span><br />
</p>
<p id="mn150c6p8">
<span class="m-text m-primary">addhā te āyasmanto vītarāgā vā rāgavinayāya vā paṭipannā, vītadosā vā dosavinayāya vā paṭipannā, vītamohā vā mohavinayāya vā paṭipannā’ti.</span><br />
<span class="m-text">“Clearly those venerables are free of greed, hate, and delusion, or practicing to be free of them”.’</span><br />
</p>
<p id="mn150c6p9">
<span class="m-text m-primary">Evaṁ puṭṭhā tumhe, gahapatayo, tesaṁ aññatitthiyānaṁ paribbājakānaṁ evaṁ byākareyyāthā”ti.</span><br />
<span class="m-text">When questioned by wanderers who follow other paths, that’s how you should answer them.”</span><br />
</p>
<p id="mn150c7p1">
<span class="m-text m-primary">Evaṁ vutte, nagaravindeyyakā brāhmaṇagahapatikā bhagavantaṁ etadavocuṁ:</span><br />
<span class="m-text">When he had spoken, the brahmins and householders of Nagaravinda said to the Buddha,</span><br />
</p>
<p id="mn150c7p2">
<span class="m-text m-primary">“abhikkantaṁ, bho gotama, abhikkantaṁ, bho gotama.</span><br />
<span class="m-text">“Excellent, Master Gotama! Excellent!</span><br />
</p>
<p id="mn150c7p3">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways.</span><br />
</p>
<p id="mn150c7p4">
<span class="m-text m-primary">Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca.</span><br />
<span class="m-text">We go for refuge to Master Gotama, to the teaching, and to the mendicant Saṅgha.</span><br />
</p>
<p id="mn150c7p5">
<span class="m-text m-primary">Upāsake no bhavaṁ gotamo dhāretu ajjatagge pāṇupete saraṇaṁ gate”ti.</span><br />
<span class="m-text">From this day forth, may Master Gotama remember us as lay followers who have gone for refuge for life.”</span><br />
</p>
<p id="mn150c7p6">
<span class="m-text m-primary">Nagaravindeyyasuttaṁ niṭṭhitaṁ aṭṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>