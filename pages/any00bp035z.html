<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00bp035z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://www.theravadan.org/pages/any00bp035z.html" />
  <meta property="og:description" content="Translators: sujato Numbered Discourses 10 9. Theravagga 9. Senior Mendicants 89. Kokālikasutta 89. With Kokālika Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca: Then the mendicant Kokālika went up to the Buddha, bowed, sat down to one …" />
  <meta name="twitter:description" content="Translators: sujato Numbered Discourses 10 9. Theravagga 9. Senior Mendicants 89. Kokālikasutta 89. With Kokālika Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca: Then the mendicant Kokālika went up to the Buddha, bowed, sat down to one …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 10</span></p>
<section id="theravagga">
<h2><a href="#theravagga">9. Theravagga</a></h2>
<p><span class="m-text">9. Senior Mendicants</span></p>
<section id="kokalikasutta">
<h3><a href="#kokalikasutta">89. Kokālikasutta</a></h3>
<p><span class="m-text">89. With Kokālika</span></p>
<p id="an10p89c1p1">
<span class="m-text m-primary">Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca:</span><br />
<span class="m-text">Then the mendicant Kokālika went up to the Buddha, bowed, sat down to one side, and said to him,</span><br />
</p>
<p id="an10p89c1p2">
<span class="m-text m-primary">“pāpicchā, bhante, sāriputtamoggallānā, pāpikānaṁ icchānaṁ vasaṁ gatā”ti.</span><br />
<span class="m-text">“Sir, Sāriputta and Moggallāna have wicked desires. They’ve fallen under the sway of wicked desires.”</span><br />
</p>
<p id="an10p89c1p3">
<span class="m-text m-primary">“Mā hevaṁ, kokālika, mā hevaṁ, kokālika.</span><br />
<span class="m-text">“Don’t say that, Kokālika! Don’t say that, Kokālika!</span><br />
</p>
<p id="an10p89c1p4">
<span class="m-text m-primary">Pasādehi, kokālika, sāriputtamoggallānesu cittaṁ.</span><br />
<span class="m-text">Have confidence in Sāriputta and Moggallāna,</span><br />
</p>
<p id="an10p89c1p5">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="an10p89c2p1">
<span class="m-text m-primary">Dutiyampi kho kokāliko bhikkhu bhagavantaṁ etadavoca:</span><br />
<span class="m-text">For a second time Kokālika said to the Buddha,</span><br />
</p>
<p id="an10p89c2p2">
<span class="m-text m-primary">“kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā”ti.</span><br />
<span class="m-text">“Despite my faith and trust in the Buddha, Sāriputta and Moggallāna have wicked desires. They’ve fallen under the sway of wicked desires.”</span><br />
</p>
<p id="an10p89c2p3">
<span class="m-text m-primary">“Mā hevaṁ, kokālika, mā hevaṁ, kokālika.</span><br />
<span class="m-text">“Don’t say that, Kokālika! Don’t say that, Kokālika!</span><br />
</p>
<p id="an10p89c2p4">
<span class="m-text m-primary">Pasādehi, kokālika, sāriputtamoggallānesu cittaṁ.</span><br />
<span class="m-text">Have confidence in Sāriputta and Moggallāna,</span><br />
</p>
<p id="an10p89c2p5">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="an10p89c3p1">
<span class="m-text m-primary">Tatiyampi kho kokāliko bhikkhu bhagavantaṁ etadavoca:</span><br />
<span class="m-text">For a third time Kokālika said to the Buddha,</span><br />
</p>
<p id="an10p89c3p2">
<span class="m-text m-primary">“kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā”ti.</span><br />
<span class="m-text">“Despite my faith and trust in the Buddha, Sāriputta and Moggallāna have wicked desires. They’ve fallen under the sway of wicked desires.”</span><br />
</p>
<p id="an10p89c3p3">
<span class="m-text m-primary">“Mā hevaṁ, kokālika, mā hevaṁ, kokālika.</span><br />
<span class="m-text">“Don’t say that, Kokālika! Don’t say that, Kokālika!</span><br />
</p>
<p id="an10p89c3p4">
<span class="m-text m-primary">Pasādehi, kokālika, sāriputtamoggallānesu cittaṁ.</span><br />
<span class="m-text">Have confidence in Sāriputta and Moggallāna,</span><br />
</p>
<p id="an10p89c3p5">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="an10p89c4p1">
<span class="m-text m-primary">Atha kho kokāliko bhikkhu uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">Then Kokālika got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="an10p89c4p2">
<span class="m-text m-primary">Acirapakkantassa ca kokālikassa bhikkhuno sāsapamattīhi pīḷakāhi sabbo kāyo phuṭo ahosi.</span><br />
<span class="m-text">Not long after he left his body erupted with boils the size of mustard seeds.</span><br />
</p>
<p id="an10p89c4p3">
<span class="m-text m-primary">Sāsapamattiyo hutvā muggamattiyo ahesuṁ, muggamattiyo hutvā kalāyamattiyo ahesuṁ, kalāyamattiyo hutvā kolaṭṭhimattiyo ahesuṁ, kolaṭṭhimattiyo hutvā kolamattiyo ahesuṁ, kolamattiyo hutvā āmalakamattiyo ahesuṁ, āmalakamattiyo hutvā tiṇḍukamattiyo ahesuṁ, tiṇḍukamattiyo hutvā, beḷuvasalāṭukamattiyo ahesuṁ, beḷuvasalāṭukamattiyo hutvā billamattiyo ahesuṁ, billamattiyo hutvā pabhijjiṁsu, pubbañca lohitañca pagghariṁsu.</span><br />
<span class="m-text">The boils grew to the size of mung beans, then chickpeas, then jujube seeds, then jujubes, then myrobalans, then unripe wood apples, then ripe wood apples. Finally they burst open, and pus and blood oozed out.</span><br />
</p>
<p id="an10p89c4p4">
<span class="m-text m-primary">So sudaṁ kadalipattesu seti macchova visagilito.</span><br />
<span class="m-text">He just laid down on banana leaves like a poisoned fish.</span><br />
</p>
<p id="an10p89c5p1">
<span class="m-text m-primary">Atha kho turū paccekabrahmā yena kokāliko bhikkhu tenupasaṅkami; upasaṅkamitvā vehāse ṭhatvā kokālikaṁ bhikkhuṁ etadavoca:</span><br />
<span class="m-text">Then Tudu the independent brahmā went to Kokālika, and standing in the sky he said to him,</span><br />
</p>
<p id="an10p89c5p2">
<span class="m-text m-primary">“pasādehi, kokālika, sāriputtamoggallānesu cittaṁ.</span><br />
<span class="m-text">“Kokālika, have confidence in Sāriputta and Moggallāna,</span><br />
</p>
<p id="an10p89c5p3">
<span class="m-text m-primary">Pesalā sāriputtamoggallānā”ti.</span><br />
<span class="m-text">they’re good monks.”</span><br />
</p>
<p id="an10p89c5p4">
<span class="m-text m-primary">“Kosi tvaṁ, āvuso”ti?</span><br />
<span class="m-text">“Who are you, reverend?”</span><br />
</p>
<p id="an10p89c5p5">
<span class="m-text m-primary">“Ahaṁ turū paccekabrahmā”ti.</span><br />
<span class="m-text">“I am Tudu the independent brahmā.”</span><br />
</p>
<p id="an10p89c5p6">
<span class="m-text m-primary">“Nanu tvaṁ, āvuso, bhagavatā anāgāmī byākato, atha kiñcarahi idhāgato?</span><br />
<span class="m-text">“Didn’t the Buddha declare you a non-returner? So what exactly are you doing back here?</span><br />
</p>
<p id="an10p89c5p7">
<span class="m-text m-primary">Passa yāvañca te idaṁ aparaddhan”ti.</span><br />
<span class="m-text">See how far you have strayed!”</span><br />
</p>
<p id="an10p89c6p1">
<span class="m-text m-primary">Atha kho turū paccekabrahmā kokālikaṁ bhikkhuṁ gāthāhi ajjhabhāsi:</span><br />
<span class="m-text">Then Tudu addressed Kokālika in verse:</span><br />
</p>
<p id="an10p89c7p1">
<span class="m-text m-primary">“Purisassa hi jātassa,</span><br />
<span class="m-text">“A person is born</span><br />
</p>
<p id="an10p89c7p2">
<span class="m-text m-primary">kuṭhārī jāyate mukhe;</span><br />
<span class="m-text">with an axe in their mouth.</span><br />
</p>
<p id="an10p89c7p3">
<span class="m-text m-primary">Yāya chindati attānaṁ,</span><br />
<span class="m-text">A fool cuts themselves with it</span><br />
</p>
<p id="an10p89c7p4">
<span class="m-text m-primary">bālo dubbhāsitaṁ bhaṇaṁ.</span><br />
<span class="m-text">when they say bad words.</span><br />
</p>
<p id="an10p89c8p1">
<span class="m-text m-primary">Yo nindiyaṁ pasaṁsati,</span><br />
<span class="m-text">When you praise someone worthy of criticism,</span><br />
</p>
<p id="an10p89c8p2">
<span class="m-text m-primary">Taṁ vā nindati yo pasaṁsiyo;</span><br />
<span class="m-text">or criticize someone worthy of praise,</span><br />
</p>
<p id="an10p89c8p3">
<span class="m-text m-primary">Vicināti mukhena so kaliṁ,</span><br />
<span class="m-text">you choose bad luck with your own mouth:</span><br />
</p>
<p id="an10p89c8p4">
<span class="m-text m-primary">Kalinā tena sukhaṁ na vindati.</span><br />
<span class="m-text">you’ll never find happiness that way.</span><br />
</p>
<p id="an10p89c9p1">
<span class="m-text m-primary">Appamattako ayaṁ kali,</span><br />
<span class="m-text">Bad luck at dice is a trivial thing,</span><br />
</p>
<p id="an10p89c9p2">
<span class="m-text m-primary">Yo akkhesu dhanaparājayo;</span><br />
<span class="m-text">if all you lose is your money</span><br />
</p>
<p id="an10p89c9p3">
<span class="m-text m-primary">Sabbassāpi sahāpi attanā,</span><br />
<span class="m-text">and all you own, even yourself.</span><br />
</p>
<p id="an10p89c9p4">
<span class="m-text m-primary">Ayameva mahattaro kali;</span><br />
<span class="m-text">What’s really terrible luck</span><br />
</p>
<p id="an10p89c9p5">
<span class="m-text m-primary">Yo sugatesu manaṁ padūsaye.</span><br />
<span class="m-text">is to hate the holy ones.</span><br />
</p>
<p id="an10p89c10p1">
<span class="m-text m-primary">Sataṁ sahassānaṁ nirabbudānaṁ,</span><br />
<span class="m-text">For more than two quinquadecillion years,</span><br />
</p>
<p id="an10p89c10p2">
<span class="m-text m-primary">Chattiṁsati pañca ca abbudāni;</span><br />
<span class="m-text">and another five quattuordecillion years,</span><br />
</p>
<p id="an10p89c10p3">
<span class="m-text m-primary">Yamariyagarahī nirayaṁ upeti,</span><br />
<span class="m-text">a slanderer of noble ones goes to hell,</span><br />
</p>
<p id="an10p89c10p4">
<span class="m-text m-primary">Vācaṁ manañca paṇidhāya pāpakan”ti.</span><br />
<span class="m-text">having aimed bad words and thoughts at them.”</span><br />
</p>
<p id="an10p89c11p1">
<span class="m-text m-primary">Atha kho kokāliko bhikkhu teneva ābādhena kālamakāsi.</span><br />
<span class="m-text">Then the mendicant Kokālika died of that illness.</span><br />
</p>
<p id="an10p89c11p2">
<span class="m-text m-primary">Kālaṅkato ca kokāliko bhikkhu padumaṁ nirayaṁ upapajjati sāriputtamoggallānesu cittaṁ āghātetvā.</span><br />
<span class="m-text">He was reborn in the Pink Lotus hell because of his resentment for Sāriputta and Moggallāna.</span><br />
</p>
<p id="an10p89c12p1">
<span class="m-text m-primary">Atha kho brahmā sahampati abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho brahmā sahampati bhagavantaṁ etadavoca:</span><br />
<span class="m-text">Then, late at night, the beautiful Brahmā Sahampati, lighting up the entire Jeta’s Grove, went up to the Buddha, bowed, stood to one side, and said to him,</span><br />
</p>
<p id="an10p89c12p2">
<span class="m-text m-primary">“kokāliko, bhante, bhikkhu kālaṅkato.</span><br />
<span class="m-text">“Sir, the mendicant Kokālika has passed away.</span><br />
</p>
<p id="an10p89c12p3">
<span class="m-text m-primary">Kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā”ti.</span><br />
<span class="m-text">He was reborn in the pink lotus hell because of his resentment for Sāriputta and Moggallāna.”</span><br />
</p>
<p id="an10p89c12p4">
<span class="m-text m-primary">Idamavoca brahmā sahampati.</span><br />
<span class="m-text">That’s what Brahmā Sahampati said.</span><br />
</p>
<p id="an10p89c12p5">
<span class="m-text m-primary">Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyi.</span><br />
<span class="m-text">Then he bowed and respectfully circled the Buddha, keeping him on his right side, before vanishing right there.</span><br />
</p>
<p id="an10p89c13p1">
<span class="m-text m-primary">Atha kho bhagavā tassā rattiyā accayena bhikkhū āmantesi:</span><br />
<span class="m-text">Then, when the night had passed, the Buddha told the mendicants all that had happened.</span><br />
</p>
<p id="an10p89c13p2">
<span class="m-text m-primary">“imaṁ, bhikkhave, rattiṁ brahmā sahampati abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, brahmā sahampati maṁ etadavoca:</span><br />
</p>
<p id="an10p89c13p3">
<span class="m-text m-primary">‘kokāliko, bhante, bhikkhu kālaṅkato;</span><br />
</p>
<p id="an10p89c13p4">
<span class="m-text m-primary">kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā’ti.</span><br />
</p>
<p id="an10p89c13p5">
<span class="m-text m-primary">Idamavoca, bhikkhave, brahmā sahampati.</span><br />
</p>
<p id="an10p89c13p6">
<span class="m-text m-primary">Idaṁ vatvā maṁ abhivādetvā padakkhiṇaṁ katvā tatthevantaradhāyī”ti.</span><br />
</p>
<p id="an10p89c14p1">
<span class="m-text m-primary">Evaṁ vutte, aññataro bhikkhu bhagavantaṁ etadavoca:</span><br />
<span class="m-text">When he said this, one of the mendicants asked the Buddha,</span><br />
</p>
<p id="an10p89c14p2">
<span class="m-text m-primary">“kīva dīghaṁ nu kho, bhante, padume niraye āyuppamāṇan”ti?</span><br />
<span class="m-text">“Sir, how long is the life span in the Pink Lotus hell?”</span><br />
</p>
<p id="an10p89c14p3">
<span class="m-text m-primary">“Dīghaṁ kho, bhikkhu, padume niraye āyuppamāṇaṁ.</span><br />
<span class="m-text">“It’s long, mendicant.</span><br />
</p>
<p id="an10p89c14p4">
<span class="m-text m-primary">Na taṁ sukaraṁ saṅkhātuṁ:</span><br />
<span class="m-text">It’s not easy to calculate</span><br />
</p>
<p id="an10p89c14p5">
<span class="m-text m-primary">‘ettakāni vassānīti vā ettakāni vassasatānīti vā ettakāni vassasahassānīti vā ettakāni vassasatasahassānīti vā’”ti.</span><br />
<span class="m-text">how many years, how many hundreds or thousands or hundreds of thousands of years it lasts.”</span><br />
</p>
<p id="an10p89c15p1">
<span class="m-text m-primary">“Sakkā pana, bhante, upamaṁ kātun”ti?</span><br />
<span class="m-text">“But sir, is it possible to give a simile?”</span><br />
</p>
<p id="an10p89c15p2">
<span class="m-text m-primary">“Sakkā, bhikkhū”ti bhagavā avoca:</span><br />
<span class="m-text">“It’s possible,” said the Buddha.</span><br />
</p>
<p id="an10p89c15p3">
<span class="m-text m-primary">“seyyathāpi, bhikkhu, vīsatikhāriko kosalako tilavāho tato puriso vassasatassa vassasatassa accayena ekamekaṁ tilaṁ uddhareyya.</span><br />
<span class="m-text">“Suppose there was a Kosalan cartload of twenty bushels of sesame seed. And at the end of every hundred years someone would remove a single seed from it.</span><br />
</p>
<p id="an10p89c15p4">
<span class="m-text m-primary">Khippataraṁ kho so, bhikkhu, vīsatikhāriko kosalako tilavāho iminā upakkamena parikkhayaṁ pariyādānaṁ gaccheyya, na tveva eko abbudo nirayo.</span><br />
<span class="m-text">By this means the Kosalan cartload of twenty bushels of sesame seed would run out faster than a single lifetime in the Abbuda hell.</span><br />
</p>
<p id="an10p89c15p5">
<span class="m-text m-primary">Seyyathāpi, bhikkhu, vīsati abbudā nirayā; evameko nirabbudo nirayo.</span><br />
<span class="m-text">Now, twenty lifetimes in the Abbuda hell equal one lifetime in the Nirabbuda hell.</span><br />
</p>
<p id="an10p89c15p6">
<span class="m-text m-primary">Seyyathāpi, bhikkhu, vīsati nirabbudā nirayā; evameko ababo nirayo.</span><br />
<span class="m-text">Twenty lifetimes in the Nirabbuda hell equal one lifetime in the Ababa hell.</span><br />
</p>
<p id="an10p89c15p7">
<span class="m-text m-primary">Seyyathāpi, bhikkhu, vīsati ababā nirayā; evameko aṭaṭo nirayo.</span><br />
<span class="m-text">Twenty lifetimes in the Ababa hell equal one lifetime in the Aṭaṭa hell.</span><br />
</p>
<p id="an10p89c15p8">
<span class="m-text m-primary">Seyyathāpi, bhikkhu, vīsati aṭaṭā nirayā; evameko ahaho nirayo.</span><br />
<span class="m-text">Twenty lifetimes in the Aṭaṭa hell equal one lifetime in the Ahaha hell.</span><br />
</p>
<p id="an10p89c15p9">
<span class="m-text m-primary">Seyyathāpi, bhikkhu, vīsati ahahā nirayā; evameko kumudo nirayo.</span><br />
<span class="m-text">Twenty lifetimes in the Ahaha hell equal one lifetime in the Yellow Lotus hell.</span><br />
</p>
<p id="an10p89c15p10">
<span class="m-text m-primary">Seyyathāpi, bhikkhu, vīsati kumudā nirayā; evameko sogandhiko nirayo.</span><br />
<span class="m-text">Twenty lifetimes in the Yellow Lotus hell equal one lifetime in the Sweet-Smelling hell.</span><br />
</p>
<p id="an10p89c15p11">
<span class="m-text m-primary">Seyyathāpi, bhikkhu, vīsati sogandhikā nirayā; evameko uppalako nirayo.</span><br />
<span class="m-text">Twenty lifetimes in the Sweet-Smelling hell equal one lifetime in the Blue Water Lily hell.</span><br />
</p>
<p id="an10p89c15p12">
<span class="m-text m-primary">Seyyathāpi, bhikkhu, vīsati uppalakā nirayā; evameko puṇḍarīko nirayo.</span><br />
<span class="m-text">Twenty lifetimes in the Blue Water Lily hell equal one lifetime in the White Lotus hell.</span><br />
</p>
<p id="an10p89c15p13">
<span class="m-text m-primary">Seyyathāpi, bhikkhu, vīsati puṇḍarīkā nirayā; evameko padumo nirayo.</span><br />
<span class="m-text">Twenty lifetimes in the White Lotus hell equal one lifetime in the Pink Lotus hell.</span><br />
</p>
<p id="an10p89c15p14">
<span class="m-text m-primary">Padumaṁ kho pana, bhikkhu, nirayaṁ kokāliko bhikkhu upapanno sāriputtamoggallānesu cittaṁ āghātetvā”ti.</span><br />
<span class="m-text">The mendicant Kokālika has been reborn in the Pink Lotus hell because of his resentment for Sāriputta and Moggallāna.”</span><br />
</p>
<p id="an10p89c15p15">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="an10p89c15p16">
<span class="m-text m-primary">Idaṁ vatvāna sugato athāparaṁ etadavoca satthā:</span><br />
<span class="m-text">Then the Holy One, the Teacher, went on to say:</span><br />
</p>
<p id="an10p89c16p1">
<span class="m-text m-primary">“Purisassa hi jātassa,</span><br />
<span class="m-text">“A person is born</span><br />
</p>
<p id="an10p89c16p2">
<span class="m-text m-primary">kuṭhārī jāyate mukhe;</span><br />
<span class="m-text">with an axe in their mouth.</span><br />
</p>
<p id="an10p89c16p3">
<span class="m-text m-primary">Yāya chindati attānaṁ,</span><br />
<span class="m-text">A fool cuts themselves with it</span><br />
</p>
<p id="an10p89c16p4">
<span class="m-text m-primary">bālo dubbhāsitaṁ bhaṇaṁ.</span><br />
<span class="m-text">when they say bad words.</span><br />
</p>
<p id="an10p89c17p1">
<span class="m-text m-primary">Yo nindiyaṁ pasaṁsati,</span><br />
<span class="m-text">When you praise someone worthy of criticism,</span><br />
</p>
<p id="an10p89c17p2">
<span class="m-text m-primary">Taṁ vā nindati yo pasaṁsiyo;</span><br />
<span class="m-text">or criticize someone worthy of praise,</span><br />
</p>
<p id="an10p89c17p3">
<span class="m-text m-primary">Vicināti mukhena so kaliṁ,</span><br />
<span class="m-text">you choose bad luck with your own mouth:</span><br />
</p>
<p id="an10p89c17p4">
<span class="m-text m-primary">Kalinā tena sukhaṁ na vindati.</span><br />
<span class="m-text">you’ll never find happiness that way.</span><br />
</p>
<p id="an10p89c18p1">
<span class="m-text m-primary">Appamattako ayaṁ kali,</span><br />
<span class="m-text">Bad luck at dice is a trivial thing,</span><br />
</p>
<p id="an10p89c18p2">
<span class="m-text m-primary">Yo akkhesu dhanaparājayo;</span><br />
<span class="m-text">if all you lose is your money</span><br />
</p>
<p id="an10p89c18p3">
<span class="m-text m-primary">Sabbassāpi sahāpi attanā,</span><br />
<span class="m-text">and all you own, even yourself.</span><br />
</p>
<p id="an10p89c18p4">
<span class="m-text m-primary">Ayameva mahattaro kali;</span><br />
<span class="m-text">What’s really terrible luck</span><br />
</p>
<p id="an10p89c18p5">
<span class="m-text m-primary">Yo sugatesu manaṁ padūsaye.</span><br />
<span class="m-text">is to hate the holy ones.</span><br />
</p>
<p id="an10p89c19p1">
<span class="m-text m-primary">Sataṁ sahassānaṁ nirabbudānaṁ,</span><br />
<span class="m-text">For more than two quinquadecillion years,</span><br />
</p>
<p id="an10p89c19p2">
<span class="m-text m-primary">Chattiṁsati pañca ca abbudāni;</span><br />
<span class="m-text">and another five quattuordecillion years,</span><br />
</p>
<p id="an10p89c19p3">
<span class="m-text m-primary">Yamariyagarahī nirayaṁ upeti,</span><br />
<span class="m-text">a slanderer of noble ones goes to hell,</span><br />
</p>
<p id="an10p89c19p4">
<span class="m-text m-primary">Vācaṁ manañca paṇidhāya pāpakan”ti.</span><br />
<span class="m-text">having aimed bad words and thoughts at them.”</span><br />
</p>
<p id="an10p89c19p5">
<span class="m-text m-primary">Navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>