<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv20 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00op001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00op001z.html" />
  <meta property="og:description" content="Niggahapaṇṇāsaka Vīsatimavagga Asañciccakathā Asañcicca mātaraṁ jīvitā voropetvā ānantariko hotīti? Āmantā. Asañcicca pāṇaṁ hantvā pāṇātipātī hotīti? Na hevaṁ vattabbe …pe… asañcicca mātaraṁ jīvitā voropetvā ānantariko hotīti? Āmantā. Asañcicca adinnaṁ ādiyitvā …pe… musā bhaṇitvā musāvādī hotīti? Na hevaṁ vattabbe …pe…. Asañcicca pāṇaṁ hantvā pāṇātipātī na hotīti …" />
  <meta name="twitter:description" content="Niggahapaṇṇāsaka Vīsatimavagga Asañciccakathā Asañcicca mātaraṁ jīvitā voropetvā ānantariko hotīti? Āmantā. Asañcicca pāṇaṁ hantvā pāṇātipātī hotīti? Na hevaṁ vattabbe …pe… asañcicca mātaraṁ jīvitā voropetvā ānantariko hotīti? Āmantā. Asañcicca adinnaṁ ādiyitvā …pe… musā bhaṇitvā musāvādī hotīti? Na hevaṁ vattabbe …pe…. Asañcicca pāṇaṁ hantvā pāṇātipātī na hotīti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv20-index.html">kv20</a> &raquo;
          </span>
          Kathāvatthu
        </h1>
<!-- content -->
<p id="kv20p1c0p2">
<span class="m-text m-primary">Niggahapaṇṇāsaka</span><br />
</p>
<p id="kv20p1c0p3">
<span class="m-text m-primary">Vīsatimavagga</span><br />
</p>
<p id="kv20p1c0p4">
<span class="m-text m-primary">Asañciccakathā</span><br />
</p>
<p id="kv20p1c1p1">
<span class="m-text m-primary">Asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c1p2">
<span class="m-text m-primary">Āmantā.</span><br />
</p>
<p id="kv20p1c1p3">
<span class="m-text m-primary">Asañcicca pāṇaṁ hantvā pāṇātipātī hotīti?</span><br />
</p>
<p id="kv20p1c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv20p1c1p5">
<span class="m-text m-primary">asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c1p6">
<span class="m-text m-primary">Āmantā.</span><br />
</p>
<p id="kv20p1c1p7">
<span class="m-text m-primary">Asañcicca adinnaṁ ādiyitvā …pe…</span><br />
</p>
<p id="kv20p1c1p8">
<span class="m-text m-primary">musā bhaṇitvā musāvādī hotīti?</span><br />
</p>
<p id="kv20p1c1p9">
<span class="m-text m-primary">Na hevaṁ vattabbe …pe….</span><br />
</p>
<p id="kv20p1c2p1">
<span class="m-text m-primary">Asañcicca pāṇaṁ hantvā pāṇātipātī na hotīti?</span><br />
</p>
<p id="kv20p1c2p2">
<span class="m-text m-primary">Āmantā.</span><br />
</p>
<p id="kv20p1c2p3">
<span class="m-text m-primary">Asañcicca mātaraṁ jīvitā voropetvā ānantariko na hotīti?</span><br />
</p>
<p id="kv20p1c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv20p1c2p5">
<span class="m-text m-primary">asañcicca adinnaṁ ādiyitvā …pe…</span><br />
</p>
<p id="kv20p1c2p6">
<span class="m-text m-primary">musā bhaṇitvā musāvādī na hotīti?</span><br />
</p>
<p id="kv20p1c2p7">
<span class="m-text m-primary">Āmantā.</span><br />
</p>
<p id="kv20p1c2p8">
<span class="m-text m-primary">Asañcicca mātaraṁ jīvitā voropetvā ānantariko na hotīti?</span><br />
</p>
<p id="kv20p1c2p9">
<span class="m-text m-primary">Na hevaṁ vattabbe …pe….</span><br />
</p>
<p id="kv20p1c3p1">
<span class="m-text m-primary">Asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c3p2">
<span class="m-text m-primary">Āmantā.</span><br />
</p>
<p id="kv20p1c3p3">
<span class="m-text m-primary">“Asañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p4">
<span class="m-text m-primary">attheva suttantoti?</span><br />
</p>
<p id="kv20p1c3p5">
<span class="m-text m-primary">Natthi.</span><br />
</p>
<p id="kv20p1c3p6">
<span class="m-text m-primary">“Sañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p7">
<span class="m-text m-primary">attheva suttantoti?</span><br />
</p>
<p id="kv20p1c3p8">
<span class="m-text m-primary">Āmantā.</span><br />
</p>
<p id="kv20p1c3p9">
<span class="m-text m-primary">Hañci “sañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p10">
<span class="m-text m-primary">attheva suttanto, no ca vata re vattabbe—</span><br />
</p>
<p id="kv20p1c3p11">
<span class="m-text m-primary">“asañcicca mātaraṁ jīvitā voropetvā ānantariko hotī”ti.</span><br />
</p>
<p id="kv20p1c4p1">
<span class="m-text m-primary">Na vattabbaṁ—</span><br />
</p>
<p id="kv20p1c4p2">
<span class="m-text m-primary">“mātughātako ānantariko”ti?</span><br />
</p>
<p id="kv20p1c4p3">
<span class="m-text m-primary">Āmantā.</span><br />
</p>
<p id="kv20p1c4p4">
<span class="m-text m-primary">Nanu mātā jīvitā voropitāti?</span><br />
</p>
<p id="kv20p1c4p5">
<span class="m-text m-primary">Āmantā.</span><br />
</p>
<p id="kv20p1c4p6">
<span class="m-text m-primary">Hañci mātā jīvitā voropitā, tena vata re vattabbe—</span><br />
</p>
<p id="kv20p1c4p7">
<span class="m-text m-primary">“mātughātako ānantariko”ti.</span><br />
</p>
<p id="kv20p1c5p1">
<span class="m-text m-primary">Na vattabbaṁ—</span><br />
</p>
<p id="kv20p1c5p2">
<span class="m-text m-primary">“pitughātako ānantariko”ti?</span><br />
</p>
<p id="kv20p1c5p3">
<span class="m-text m-primary">Āmantā.</span><br />
</p>
<p id="kv20p1c5p4">
<span class="m-text m-primary">Nanu pitā jīvitā voropitoti?</span><br />
</p>
<p id="kv20p1c5p5">
<span class="m-text m-primary">Āmantā.</span><br />
</p>
<p id="kv20p1c5p6">
<span class="m-text m-primary">Hañci pitā jīvitā voropito, tena vata re vattabbe—</span><br />
</p>
<p id="kv20p1c5p7">
<span class="m-text m-primary">“pitughātako ānantariko”ti.</span><br />
</p>
<p id="kv20p1c6p1">
<span class="m-text m-primary">Na vattabbaṁ—</span><br />
</p>
<p id="kv20p1c6p2">
<span class="m-text m-primary">“arahantaghātako ānantariko”ti?</span><br />
</p>
<p id="kv20p1c6p3">
<span class="m-text m-primary">Āmantā.</span><br />
</p>
<p id="kv20p1c6p4">
<span class="m-text m-primary">Nanu arahā jīvitā voropitoti?</span><br />
</p>
<p id="kv20p1c6p5">
<span class="m-text m-primary">Āmantā.</span><br />
</p>
<p id="kv20p1c6p6">
<span class="m-text m-primary">Hañci arahā jīvitā voropito, tena vata re vattabbe—</span><br />
</p>
<p id="kv20p1c6p7">
<span class="m-text m-primary">“arahantaghātako ānantariko”ti.</span><br />
</p>
<p id="kv20p1c7p1">
<span class="m-text m-primary">Na vattabbaṁ—</span><br />
</p>
<p id="kv20p1c7p2">
<span class="m-text m-primary">“ruhiruppādako ānantariko”ti?</span><br />
</p>
<p id="kv20p1c7p3">
<span class="m-text m-primary">Āmantā.</span><br />
</p>
<p id="kv20p1c7p4">
<span class="m-text m-primary">Nanu tathāgatassa lohitaṁ uppāditanti?</span><br />
</p>
<p id="kv20p1c7p5">
<span class="m-text m-primary">Āmantā.</span><br />
</p>
<p id="kv20p1c7p6">
<span class="m-text m-primary">Hañci tathāgatassa lohitaṁ uppāditaṁ, tena vata re vattabbe—</span><br />
</p>
<p id="kv20p1c7p7">
<span class="m-text m-primary">“ruhiruppādako ānantariko”ti.</span><br />
</p>
<p id="kv20p1c8p1">
<span class="m-text m-primary">Saṅghabhedako ānantarikoti?</span><br />
</p>
<p id="kv20p1c8p2">
<span class="m-text m-primary">Āmantā.</span><br />
</p>
<p id="kv20p1c8p3">
<span class="m-text m-primary">Sabbe saṅghabhedakā ānantarikāti?</span><br />
</p>
<p id="kv20p1c8p4">
<span class="m-text m-primary">Na hevaṁ vattabbe …pe…</span><br />
</p>
<p id="kv20p1c8p5">
<span class="m-text m-primary">sabbe saṅghabhedakā ānantarikāti?</span><br />
</p>
<p id="kv20p1c8p6">
<span class="m-text m-primary">Āmantā.</span><br />
</p>
<p id="kv20p1c8p7">
<span class="m-text m-primary">Dhammasaññī saṅghabhedako ānantarikoti?</span><br />
</p>
<p id="kv20p1c8p8">
<span class="m-text m-primary">Na hevaṁ vattabbe …pe….</span><br />
</p>
<p id="kv20p1c9p1">
<span class="m-text m-primary">Dhammasaññī saṅghabhedako ānantarikoti?</span><br />
</p>
<p id="kv20p1c9p2">
<span class="m-text m-primary">Āmantā.</span><br />
</p>
<p id="kv20p1c9p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv20p1c9p4">
<span class="m-text m-primary">“atthupāli, saṅghabhedako āpāyiko nerayiko kappaṭṭho atekiccho;</span><br />
</p>
<p id="kv20p1c9p5">
<span class="m-text m-primary">atthupāli, saṅghabhedako na āpāyiko na nerayiko na kappaṭṭho na atekiccho”ti.</span><br />
</p>
<p id="kv20p1c9p6">
<span class="m-text m-primary">Attheva suttantoti?</span><br />
</p>
<p id="kv20p1c9p7">
<span class="m-text m-primary">Āmantā.</span><br />
</p>
<p id="kv20p1c9p8">
<span class="m-text m-primary">Tena hi na vattabbaṁ—</span><br />
</p>
<p id="kv20p1c9p9">
<span class="m-text m-primary">“dhammasaññī saṅghabhedako ānantariko”ti.</span><br />
</p>
<p id="kv20p1c10p1">
<span class="m-text m-primary">Na vattabbaṁ—</span><br />
</p>
<p id="kv20p1c10p2">
<span class="m-text m-primary">“dhammasaññī saṅghabhedako ānantariko”ti?</span><br />
</p>
<p id="kv20p1c10p3">
<span class="m-text m-primary">Āmantā.</span><br />
</p>
<p id="kv20p1c10p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv20p1c11p1">
<span class="m-text m-primary">“Āpāyiko nerayiko,</span><br />
</p>
<p id="kv20p1c11p2">
<span class="m-text m-primary">Kappaṭṭho saṅghabhedako;</span><br />
</p>
<p id="kv20p1c11p3">
<span class="m-text m-primary">Vaggarato adhammaṭṭho,</span><br />
</p>
<p id="kv20p1c11p4">
<span class="m-text m-primary">Yogakkhemā padhaṁsati;</span><br />
</p>
<p id="kv20p1c11p5">
<span class="m-text m-primary">Saṅghaṁ samaggaṁ bhetvāna,</span><br />
</p>
<p id="kv20p1c11p6">
<span class="m-text m-primary">Kappaṁ nirayamhi paccatī”ti.</span><br />
</p>
<p id="kv20p1c12p1">
<span class="m-text m-primary">Attheva suttantoti?</span><br />
</p>
<p id="kv20p1c12p2">
<span class="m-text m-primary">Āmantā.</span><br />
</p>
<p id="kv20p1c12p3">
<span class="m-text m-primary">Tena hi saṅghabhedako ānantarikoti.</span><br />
</p>
<p id="kv20p1c12p4">
<span class="m-text m-primary">Asañciccakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>