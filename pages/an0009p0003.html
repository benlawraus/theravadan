<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an9 &raquo; Aṅguttara Nikāya 9.3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0009p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an9-index.html">an9</a> &raquo;
          </span>
          Aṅguttara Nikāya 9.3
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0009p0002.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0009p0004.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 9.3</span></p>
<p id="an9p3c0p2">
<span class="pali m-text">1. Sambodhivagga</span><br />
<span class="sujato m-text">1. Awakening</span><br />
</p>
<section id="meghiyasutta">
<span id="an9p3c0p3"></span><h2><span class="pali m-text">Meghiyasutta</span></h2>
<p><span class="sujato m-text">With Meghiya</span></p>
<p id="an9p3c1p1">
<span class="pali m-text">Ekaṁ samayaṁ bhagavā cālikāyaṁ viharati cālikāpabbate.</span><br />
<span class="sujato m-text">At one time the Buddha was staying near Cālikā, on the Cālikā mountain.</span><br />
</p>
<p id="an9p3c1p2">
<span class="pali m-text">Tena kho pana samayena āyasmā meghiyo bhagavato upaṭṭhāko hoti.</span><br />
<span class="sujato m-text">Now, at that time Venerable Meghiya was the Buddha’s attendant.</span><br />
</p>
<p id="an9p3c1p3">
<span class="pali m-text">Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho āyasmā meghiyo bhagavantaṁ etadavoca:</span><br />
<span class="sujato m-text">Then Venerable Meghiya went up to the Buddha, bowed, stood to one side, and said to him,</span><br />
</p>
<p id="an9p3c1p4">
<span class="pali m-text">“icchāmahaṁ, bhante, jantugāmaṁ piṇḍāya pavisitun”ti.</span><br />
<span class="sujato m-text">“Sir, I’d like to enter Jantu village for alms.”</span><br />
</p>
<p id="an9p3c1p5">
<span class="pali m-text">“Yassadāni tvaṁ, meghiya, kālaṁ maññasī”ti.</span><br />
<span class="sujato m-text">“Please, Meghiya, go at your convenience.”</span><br />
</p>
<p id="an9p3c2p1">
<span class="pali m-text">Atha kho āyasmā meghiyo pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisi.</span><br />
<span class="sujato m-text">Then Meghiya robed up in the morning and, taking his bowl and robe, entered Jantu village for alms.</span><br />
</p>
<p id="an9p3c2p2">
<span class="pali m-text">Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkami.</span><br />
<span class="sujato m-text">After the meal, on his return from almsround in Jantu village, he went to the shore of Kimikālā river.</span><br />
</p>
<p id="an9p3c2p3">
<span class="pali m-text">Addasā kho āyasmā meghiyo kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ ramaṇīyaṁ.</span><br />
<span class="sujato m-text">As he was going for a walk along the shore of the river he saw a lovely and delightful mango grove.</span><br />
</p>
<p id="an9p3c2p4">
<span class="pali m-text">Disvānassa etadahosi:</span><br />
<span class="sujato m-text">It occurred to him,</span><br />
</p>
<p id="an9p3c2p5">
<span class="pali m-text">“pāsādikaṁ vatidaṁ ambavanaṁ ramaṇīyaṁ, alaṁ vatidaṁ kulaputtassa padhānatthikassa padhānāya.</span><br />
<span class="sujato m-text">“Oh, this mango grove is lovely and delightful! It’s truly good enough for meditation for a gentleman who wants to meditate.</span><br />
</p>
<p id="an9p3c2p6">
<span class="pali m-text">Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā”ti.</span><br />
<span class="sujato m-text">If the Buddha allows me, I’ll come back to this mango grove to meditate.”</span><br />
</p>
<p id="an9p3c3p1">
<span class="pali m-text">Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā meghiyo bhagavantaṁ etadavoca:</span><br />
<span class="sujato m-text">Then Venerable Meghiya went up to the Buddha, bowed, sat down to one side, and told him what had happened, adding,</span><br />
</p>
<p id="an9p3c4p1">
<span class="pali m-text">“Idhāhaṁ, bhante, pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisiṁ.</span><br />
</p>
<p id="an9p3c4p2">
<span class="pali m-text">Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkamiṁ.</span><br />
</p>
<p id="an9p3c4p3">
<span class="pali m-text">Addasaṁ kho ahaṁ, bhante, kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ ramaṇīyaṁ.</span><br />
</p>
<p id="an9p3c4p4">
<span class="pali m-text">Disvāna me etadahosi:</span><br />
</p>
<p id="an9p3c4p5">
<span class="pali m-text">‘pāsādikaṁ vatidaṁ ambavanaṁ ramaṇīyaṁ.</span><br />
</p>
<p id="an9p3c4p6">
<span class="pali m-text">Alaṁ vatidaṁ kulaputtassa padhānatthikassa padhānāya.</span><br />
</p>
<p id="an9p3c4p7">
<span class="pali m-text">Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā’ti.</span><br />
</p>
<p id="an9p3c4p8">
<span class="pali m-text">Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti.</span><br />
<span class="sujato m-text">“If the Buddha allows me, I’ll go back to that mango grove to meditate.”</span><br />
</p>
<p id="an9p3c4p9">
<span class="pali m-text">“Āgamehi tāva, meghiya. Ekakamhi tāva yāva aññopi koci bhikkhu āgacchatī”ti.</span><br />
<span class="sujato m-text">“We’re alone, Meghiya. Wait until another mendicant comes.”</span><br />
</p>
<p id="an9p3c5p1">
<span class="pali m-text">Dutiyampi kho āyasmā meghiyo bhagavantaṁ etadavoca:</span><br />
<span class="sujato m-text">For a second time Meghiya said to the Buddha,</span><br />
</p>
<p id="an9p3c5p2">
<span class="pali m-text">“bhagavato, bhante, natthi kiñci uttari karaṇīyaṁ, natthi katassa paṭicayo.</span><br />
<span class="sujato m-text">“Sir, the Buddha has nothing more to do, and nothing that needs improvement.</span><br />
</p>
<p id="an9p3c5p3">
<span class="pali m-text">Mayhaṁ kho pana, bhante, atthi uttari karaṇīyaṁ, atthi katassa paṭicayo.</span><br />
<span class="sujato m-text">But I have.</span><br />
</p>
<p id="an9p3c5p4">
<span class="pali m-text">Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti.</span><br />
<span class="sujato m-text">If you allow me, I’ll go back to that mango grove to meditate.”</span><br />
</p>
<p id="an9p3c5p5">
<span class="pali m-text">“Āgamehi tāva, meghiya, ekakamhi tāva yāva aññopi koci bhikkhu āgacchatī”ti.</span><br />
<span class="sujato m-text">“We’re alone, Meghiya. Wait until another mendicant comes.”</span><br />
</p>
<p id="an9p3c6p1">
<span class="pali m-text">Tatiyampi kho āyasmā meghiyo bhagavantaṁ etadavoca:</span><br />
<span class="sujato m-text">For a third time Meghiya said to the Buddha,</span><br />
</p>
<p id="an9p3c6p2">
<span class="pali m-text">“bhagavato, bhante, natthi kiñci uttari karaṇīyaṁ, natthi katassa paṭicayo.</span><br />
<span class="sujato m-text">“Sir, the Buddha has nothing more to do, and nothing that needs improvement.</span><br />
</p>
<p id="an9p3c6p3">
<span class="pali m-text">Mayhaṁ kho pana, bhante, atthi uttari karaṇīyaṁ, atthi katassa paṭicayo.</span><br />
<span class="sujato m-text">But I have.</span><br />
</p>
<p id="an9p3c6p4">
<span class="pali m-text">Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti.</span><br />
<span class="sujato m-text">If you allow me, I’ll go back to that mango grove to meditate.”</span><br />
</p>
<p id="an9p3c6p5">
<span class="pali m-text">“Padhānanti kho, meghiya, vadamānaṁ kinti vadeyyāma.</span><br />
<span class="sujato m-text">“Meghiya, since you speak of meditation, what can I say?</span><br />
</p>
<p id="an9p3c6p6">
<span class="pali m-text">Yassadāni tvaṁ, meghiya, kālaṁ maññasī”ti.</span><br />
<span class="sujato m-text">Please, Meghiya, go at your convenience.”</span><br />
</p>
<p id="an9p3c7p1">
<span class="pali m-text">Atha kho āyasmā meghiyo uṭṭhāyāsanā bhagavantaṁ abhivādetvā padakkhiṇaṁ katvā yena taṁ ambavanaṁ tenupasaṅkami; upasaṅkamitvā taṁ ambavanaṁ ajjhogāhetvā aññatarasmiṁ rukkhamūle divāvihāraṁ nisīdi.</span><br />
<span class="sujato m-text">Then Meghiya got up from his seat, bowed, and respectfully circled the Buddha, keeping him on his right. Then he went to that mango grove, and, having plunged deep into it, sat at the root of a certain tree for the day’s meditation.</span><br />
</p>
<p id="an9p3c7p2">
<span class="pali m-text">Atha kho āyasmato meghiyassa tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span><br />
<span class="sujato m-text">But while Meghiya was meditating in that mango grove he was beset mostly by three kinds of bad, unskillful thoughts, namely,</span><br />
</p>
<p id="an9p3c7p3">
<span class="pali m-text">kāmavitakko, byāpādavitakko, vihiṁsāvitakko.</span><br />
<span class="sujato m-text">sensual, malicious, and cruel thoughts.</span><br />
</p>
<p id="an9p3c7p4">
<span class="pali m-text">Atha kho āyasmato meghiyassa etadahosi:</span><br />
<span class="sujato m-text">Then he thought,</span><br />
</p>
<p id="an9p3c7p5">
<span class="pali m-text">“acchariyaṁ vata bho, abbhutaṁ vata bho.</span><br />
<span class="sujato m-text">“It’s incredible, it’s amazing!</span><br />
</p>
<p id="an9p3c7p6">
<span class="pali m-text">Saddhāya ca vatamhā agārasmā anagāriyaṁ pabbajitā;</span><br />
<span class="sujato m-text">I’ve gone forth from the lay life to homelessness out of faith,</span><br />
</p>
<p id="an9p3c7p7">
<span class="pali m-text">atha ca panimehi tīhi pāpakehi akusalehi vitakkehi anvāsattā—</span><br />
<span class="sujato m-text">but I’m still harassed by these three kinds of bad, unskillful thoughts:</span><br />
</p>
<p id="an9p3c7p8">
<span class="pali m-text">kāmavitakkena, byāpādavitakkena, vihiṁsāvitakkenā”ti.</span><br />
<span class="sujato m-text">sensual, malicious, and cruel thoughts.”</span><br />
</p>
<p id="an9p3c8p1">
<span class="pali m-text">Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā meghiyo bhagavantaṁ etadavoca:</span><br />
<span class="sujato m-text">Then Venerable Meghiya went up to the Buddha, bowed, sat down to one side, and told him what had happened.</span><br />
</p>
<p id="an9p3c9p1">
<span class="pali m-text">“Idha mayhaṁ, bhante, tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span><br />
</p>
<p id="an9p3c9p2">
<span class="pali m-text">kāmavitakko, byāpādavitakko, vihiṁsāvitakko.</span><br />
</p>
<p id="an9p3c9p3">
<span class="pali m-text">Tassa mayhaṁ, bhante, etadahosi:</span><br />
</p>
<p id="an9p3c9p4">
<span class="pali m-text">‘acchariyaṁ vata bho, abbhutaṁ vata bho.</span><br />
</p>
<p id="an9p3c9p5">
<span class="pali m-text">Saddhāya ca vatamhā agārasmā anagāriyaṁ pabbajitā;</span><br />
</p>
<p id="an9p3c9p6">
<span class="pali m-text">atha ca panimehi tīhi pāpakehi akusalehi vitakkehi anvāsattā—</span><br />
</p>
<p id="an9p3c9p7">
<span class="pali m-text">kāmavitakkena, byāpādavitakkena, vihiṁsāvitakkenā’”ti.</span><br />
</p>
<p id="an9p3c10p1">
<span class="pali m-text">“Aparipakkāya, meghiya, cetovimuttiyā pañca dhammā paripakkāya saṁvattanti.</span><br />
<span class="sujato m-text">“Meghiya, when the heart’s release is not ripe, five things help it ripen.</span><br />
</p>
<p id="an9p3c10p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an9p3c10p3">
<span class="pali m-text">Idha, meghiya, bhikkhu kalyāṇamitto hoti kalyāṇasahāyo kalyāṇasampavaṅko.</span><br />
<span class="sujato m-text">Firstly, a mendicant has good friends, companions, and associates.</span><br />
</p>
<p id="an9p3c10p4">
<span class="pali m-text">Aparipakkāya, meghiya, cetovimuttiyā ayaṁ paṭhamo dhammo paripakkāya saṁvattati.</span><br />
<span class="sujato m-text">This is the first thing …</span><br />
</p>
<p id="an9p3c11p1">
<span class="pali m-text">Puna caparaṁ, meghiya, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="sujato m-text">Furthermore, a mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken.</span><br />
</p>
<p id="an9p3c11p2">
<span class="pali m-text">Aparipakkāya, meghiya, cetovimuttiyā ayaṁ dutiyo dhammo paripakkāya saṁvattati.</span><br />
<span class="sujato m-text">This is the second thing …</span><br />
</p>
<p id="an9p3c12p1">
<span class="pali m-text">Puna caparaṁ, meghiya, yāyaṁ kathā abhisallekhikā cetovivaraṇasappāyā, seyyathidaṁ—appicchakathā santuṭṭhikathā pavivekakathā asaṁsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā, evarūpiyā kathāya nikāmalābhī hoti akicchalābhī akasiralābhī.</span><br />
<span class="sujato m-text">Furthermore, a mendicant gets to take part in talk about self-effacement that helps open the heart, when they want, without trouble or difficulty. That is, talk about fewness of wishes, contentment, seclusion, aloofness, arousing energy, ethics, immersion, wisdom, freedom, and the knowledge and vision of freedom.</span><br />
</p>
<p id="an9p3c12p2">
<span class="pali m-text">Aparipakkāya, meghiya, cetovimuttiyā ayaṁ tatiyo dhammo paripakkāya saṁvattati.</span><br />
<span class="sujato m-text">This is the third thing …</span><br />
</p>
<p id="an9p3c13p1">
<span class="pali m-text">Puna caparaṁ, meghiya, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="sujato m-text">Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities.</span><br />
</p>
<p id="an9p3c13p2">
<span class="pali m-text">Aparipakkāya, meghiya, cetovimuttiyā ayaṁ catuttho dhammo paripakkāya saṁvattati.</span><br />
<span class="sujato m-text">This is the fourth thing …</span><br />
</p>
<p id="an9p3c14p1">
<span class="pali m-text">Puna caparaṁ, meghiya, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</span><br />
<span class="sujato m-text">Furthermore, a mendicant is wise. They have the wisdom of arising and passing away which is noble, penetrative, and leads to the complete ending of suffering.</span><br />
</p>
<p id="an9p3c14p2">
<span class="pali m-text">Aparipakkāya, meghiya, cetovimuttiyā ayaṁ pañcamo dhammo paripakkāya saṁvattati.</span><br />
<span class="sujato m-text">This is the fifth thing that, when the heart’s release is not ripe, helps it ripen.</span><br />
</p>
<p id="an9p3c15p1">
<span class="pali m-text">Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa:</span><br />
<span class="sujato m-text">A mendicant with good friends, companions, and associates can expect to</span><br />
</p>
<p id="an9p3c15p2">
<span class="pali m-text">‘sīlavā bhavissati …pe… samādāya sikkhissati sikkhāpadesu’.</span><br />
<span class="sujato m-text">be ethical …</span><br />
</p>
<p id="an9p3c16p1">
<span class="pali m-text">Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa:</span><br />
<span class="sujato m-text">A mendicant with good friends, companions, and associates can expect to</span><br />
</p>
<p id="an9p3c16p2">
<span class="pali m-text">‘yāyaṁ kathā abhisallekhikā cetovivaraṇasappāyā, seyyathidaṁ—appicchakathā …pe… vimuttiñāṇadassanakathā, evarūpiyā kathāya nikāmalābhī bhavissati akicchalābhī akasiralābhī’.</span><br />
<span class="sujato m-text">take part in talk about self-effacement that helps open the heart …</span><br />
</p>
<p id="an9p3c17p1">
<span class="pali m-text">Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: ‘āraddhavīriyo viharissati …pe… anikkhittadhuro kusalesu dhammesu’.</span><br />
<span class="sujato m-text">A mendicant with good friends, companions, and associates can expect to be energetic …</span><br />
</p>
<p id="an9p3c18p1">
<span class="pali m-text">Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: ‘paññavā bhavissati …pe… sammādukkhakkhayagāminiyā’.</span><br />
<span class="sujato m-text">A mendicant with good friends, companions, and associates can expect to be wise …</span><br />
</p>
<p id="an9p3c19p1">
<span class="pali m-text">Tena ca pana, meghiya, bhikkhunā imesu pañcasu dhammesu patiṭṭhāya cattāro dhammā uttari bhāvetabbā—</span><br />
<span class="sujato m-text">But then, a mendicant grounded on these five things should develop four further things.</span><br />
</p>
<p id="an9p3c19p2">
<span class="pali m-text">asubhā bhāvetabbā rāgassa pahānāya, mettā bhāvetabbā byāpādassa pahānāya, ānāpānassati bhāvetabbā vitakkupacchedāya, aniccasaññā bhāvetabbā asmimānasamugghātāya.</span><br />
<span class="sujato m-text">They should develop the perception of ugliness to give up greed, love to give up hate, mindfulness of breathing to cut off thinking, and perception of impermanence to uproot the conceit ‘I am’.</span><br />
</p>
<p id="an9p3c19p3">
<span class="pali m-text">Aniccasaññino, meghiya, anattasaññā saṇṭhāti.</span><br />
<span class="sujato m-text">When you perceive impermanence, the perception of not-self becomes stabilized.</span><br />
</p>
<p id="an9p3c19p4">
<span class="pali m-text">Anattasaññī asmimānasamugghātaṁ pāpuṇāti diṭṭheva dhamme nibbānan”ti.</span><br />
<span class="sujato m-text">Perceiving not-self, you uproot the conceit ‘I am’ and attain extinguishment in this very life.”</span><br />
</p>
<p id="an9p3c19p5">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0009p0002.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0009p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>