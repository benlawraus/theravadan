<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00gz.html" />
  <meta property="og:description" content="Ubbarivagga 2. Sāriputtattheramātupetivatthu “Naggā dubbaṇṇarūpāsi, kisā dhamanisanthatā; Upphāsulike kisike, kā nu tvaṁ idha tiṭṭhasi”. “Ahaṁ te sakiyā mātā, pubbe aññāsu jātīsu; Upapannā pettivisayaṁ, khuppipāsasamappitā. Chaḍḍitaṁ khipitaṁ kheḷaṁ, siṅghāṇikaṁ silesumaṁ; Vasañca ḍayhamānānaṁ, vijātānañca lohitaṁ. Vaṇikānañca yaṁ ghāna- sīsacchinnāna lohitaṁ; Khudāparetā bhuñjāmi, itthipurisanissitaṁ. Pubbalohitaṁ bhakkhāmi …" />
  <meta name="twitter:description" content="Ubbarivagga 2. Sāriputtattheramātupetivatthu “Naggā dubbaṇṇarūpāsi, kisā dhamanisanthatā; Upphāsulike kisike, kā nu tvaṁ idha tiṭṭhasi”. “Ahaṁ te sakiyā mātā, pubbe aññāsu jātīsu; Upapannā pettivisayaṁ, khuppipāsasamappitā. Chaḍḍitaṁ khipitaṁ kheḷaṁ, siṅghāṇikaṁ silesumaṁ; Vasañca ḍayhamānānaṁ, vijātānañca lohitaṁ. Vaṇikānañca yaṁ ghāna- sīsacchinnāna lohitaṁ; Khudāparetā bhuñjāmi, itthipurisanissitaṁ. Pubbalohitaṁ bhakkhāmi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="sariputtattheramatupetivatthu">
<h3><a href="#sariputtattheramatupetivatthu">2. Sāriputtattheramātupetivatthu</a></h3>
<p id="pv14c1p1">
<span class="m-text m-primary">“Naggā dubbaṇṇarūpāsi,</span><br />
</p>
<p id="pv14c1p2">
<span class="m-text m-primary">kisā dhamanisanthatā;</span><br />
</p>
<p id="pv14c1p3">
<span class="m-text m-primary">Upphāsulike kisike,</span><br />
</p>
<p id="pv14c1p4">
<span class="m-text m-primary">kā nu tvaṁ idha tiṭṭhasi”.</span><br />
</p>
<p id="pv14c2p1">
<span class="m-text m-primary">“Ahaṁ te sakiyā mātā,</span><br />
</p>
<p id="pv14c2p2">
<span class="m-text m-primary">pubbe aññāsu jātīsu;</span><br />
</p>
<p id="pv14c2p3">
<span class="m-text m-primary">Upapannā pettivisayaṁ,</span><br />
</p>
<p id="pv14c2p4">
<span class="m-text m-primary">khuppipāsasamappitā.</span><br />
</p>
<p id="pv14c3p1">
<span class="m-text m-primary">Chaḍḍitaṁ khipitaṁ kheḷaṁ,</span><br />
</p>
<p id="pv14c3p2">
<span class="m-text m-primary">siṅghāṇikaṁ silesumaṁ;</span><br />
</p>
<p id="pv14c3p3">
<span class="m-text m-primary">Vasañca ḍayhamānānaṁ,</span><br />
</p>
<p id="pv14c3p4">
<span class="m-text m-primary">vijātānañca lohitaṁ.</span><br />
</p>
<p id="pv14c4p1">
<span class="m-text m-primary">Vaṇikānañca yaṁ ghāna-</span><br />
</p>
<p id="pv14c4p2">
<span class="m-text m-primary">sīsacchinnāna lohitaṁ;</span><br />
</p>
<p id="pv14c4p3">
<span class="m-text m-primary">Khudāparetā bhuñjāmi,</span><br />
</p>
<p id="pv14c4p4">
<span class="m-text m-primary">itthipurisanissitaṁ.</span><br />
</p>
<p id="pv14c5p1">
<span class="m-text m-primary">Pubbalohitaṁ bhakkhāmi,</span><br />
</p>
<p id="pv14c5p2">
<span class="m-text m-primary">pasūnaṁ mānusāna ca;</span><br />
</p>
<p id="pv14c5p3">
<span class="m-text m-primary">Aleṇā anagārā ca,</span><br />
</p>
<p id="pv14c5p4">
<span class="m-text m-primary">nīlamañcaparāyaṇā.</span><br />
</p>
<p id="pv14c6p1">
<span class="m-text m-primary">Dehi puttaka me dānaṁ,</span><br />
</p>
<p id="pv14c6p2">
<span class="m-text m-primary">datvā anvādisāhi me;</span><br />
</p>
<p id="pv14c6p3">
<span class="m-text m-primary">Appeva nāma mucceyyaṁ,</span><br />
</p>
<p id="pv14c6p4">
<span class="m-text m-primary">pubbalohitabhojanā”ti.</span><br />
</p>
<p id="pv14c7p1">
<span class="m-text m-primary">Mātuyā vacanaṁ sutvā,</span><br />
</p>
<p id="pv14c7p2">
<span class="m-text m-primary">upatissonukampako;</span><br />
</p>
<p id="pv14c7p3">
<span class="m-text m-primary">Āmantayi moggallānaṁ,</span><br />
</p>
<p id="pv14c7p4">
<span class="m-text m-primary">anuruddhañca kappinaṁ.</span><br />
</p>
<p id="pv14c8p1">
<span class="m-text m-primary">Catasso kuṭiyo katvā,</span><br />
</p>
<p id="pv14c8p2">
<span class="m-text m-primary">saṅghe cātuddise adā;</span><br />
</p>
<p id="pv14c8p3">
<span class="m-text m-primary">Kuṭiyo annapānañca,</span><br />
</p>
<p id="pv14c8p4">
<span class="m-text m-primary">mātu dakkhiṇamādisī.</span><br />
</p>
<p id="pv14c9p1">
<span class="m-text m-primary">Samanantarānuddiṭṭhe,</span><br />
</p>
<p id="pv14c9p2">
<span class="m-text m-primary">vipāko udapajjatha;</span><br />
</p>
<p id="pv14c9p3">
<span class="m-text m-primary">Bhojanaṁ pānīyaṁ vatthaṁ,</span><br />
</p>
<p id="pv14c9p4">
<span class="m-text m-primary">dakkhiṇāya idaṁ phalaṁ.</span><br />
</p>
<p id="pv14c10p1">
<span class="m-text m-primary">Tato suddhā sucivasanā,</span><br />
</p>
<p id="pv14c10p2">
<span class="m-text m-primary">kāsikuttamadhārinī;</span><br />
</p>
<p id="pv14c10p3">
<span class="m-text m-primary">Vicittavatthābharaṇā,</span><br />
</p>
<p id="pv14c10p4">
<span class="m-text m-primary">kolitaṁ upasaṅkami.</span><br />
</p>
<p id="pv14c11p1">
<span class="m-text m-primary">“Abhikkantena vaṇṇena,</span><br />
</p>
<p id="pv14c11p2">
<span class="m-text m-primary">yā tvaṁ tiṭṭhasi devate;</span><br />
</p>
<p id="pv14c11p3">
<span class="m-text m-primary">Obhāsentī disā sabbā,</span><br />
</p>
<p id="pv14c11p4">
<span class="m-text m-primary">osadhī viya tārakā.</span><br />
</p>
<p id="pv14c12p1">
<span class="m-text m-primary">Kena tetādiso vaṇṇo,</span><br />
</p>
<p id="pv14c12p2">
<span class="m-text m-primary">kena te idha mijjhati;</span><br />
</p>
<p id="pv14c12p3">
<span class="m-text m-primary">Uppajjanti ca te bhogā,</span><br />
</p>
<p id="pv14c12p4">
<span class="m-text m-primary">ye keci manaso piyā.</span><br />
</p>
<p id="pv14c13p1">
<span class="m-text m-primary">Pucchāmi taṁ devi mahānubhāve,</span><br />
</p>
<p id="pv14c13p2">
<span class="m-text m-primary">Manussabhūtā kimakāsi puññaṁ;</span><br />
</p>
<p id="pv14c13p3">
<span class="m-text m-primary">Kenāsi evaṁ jalitānubhāvā,</span><br />
</p>
<p id="pv14c13p4">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="pv14c14p1">
<span class="m-text m-primary">“Sāriputtassāhaṁ mātā,</span><br />
</p>
<p id="pv14c14p2">
<span class="m-text m-primary">pubbe aññāsu jātīsu;</span><br />
</p>
<p id="pv14c14p3">
<span class="m-text m-primary">Upapannā pettivisayaṁ,</span><br />
</p>
<p id="pv14c14p4">
<span class="m-text m-primary">khuppipāsasamappitā.</span><br />
</p>
<p id="pv14c15p1">
<span class="m-text m-primary">Chaḍḍitaṁ khipitaṁ kheḷaṁ,</span><br />
</p>
<p id="pv14c15p2">
<span class="m-text m-primary">siṅghāṇikaṁ silesumaṁ;</span><br />
</p>
<p id="pv14c15p3">
<span class="m-text m-primary">Vasañca ḍayhamānānaṁ,</span><br />
</p>
<p id="pv14c15p4">
<span class="m-text m-primary">vijātānañca lohitaṁ.</span><br />
</p>
<p id="pv14c16p1">
<span class="m-text m-primary">Vaṇikānañca yaṁ ghāna-</span><br />
</p>
<p id="pv14c16p2">
<span class="m-text m-primary">sīsacchinnāna lohitaṁ;</span><br />
</p>
<p id="pv14c16p3">
<span class="m-text m-primary">Khudāparetā bhuñjāmi,</span><br />
</p>
<p id="pv14c16p4">
<span class="m-text m-primary">itthipurisanissitaṁ.</span><br />
</p>
<p id="pv14c17p1">
<span class="m-text m-primary">Pubbalohitaṁ bhakkhissaṁ,</span><br />
</p>
<p id="pv14c17p2">
<span class="m-text m-primary">pasūnaṁ mānusāna ca;</span><br />
</p>
<p id="pv14c17p3">
<span class="m-text m-primary">Aleṇā anagārā ca,</span><br />
</p>
<p id="pv14c17p4">
<span class="m-text m-primary">nīlamañcaparāyaṇā.</span><br />
</p>
<p id="pv14c18p1">
<span class="m-text m-primary">Sāriputtassa dānena,</span><br />
</p>
<p id="pv14c18p2">
<span class="m-text m-primary">modāmi akutobhayā;</span><br />
</p>
<p id="pv14c18p3">
<span class="m-text m-primary">Muniṁ kāruṇikaṁ loke,</span><br />
</p>
<p id="pv14c18p4">
<span class="m-text m-primary">bhante vanditumāgatā”ti.</span><br />
</p>
<p id="pv14c19p1">
<span class="m-text m-primary">Sāriputtattherassa mātupetivatthu dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>