<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0461.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0460.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0462.html">Next</a></div>
</div>
<p id="ja461c0p2">
<span class="pali m-text">Ekādasakanipāta</span><br />
</p>
<p id="ja461c0p3">
<span class="pali m-text">Mātuposakavagga</span><br />
</p>
<section id="dasarathajataka">
<span id="ja461c0p4"></span><h2><span class="pali m-text">7. Dasarathajātaka</span></h2>
<p id="ja461c1p1">
<span class="pali m-text">“Etha lakkhaṇa sītā ca,</span><br />
</p>
<p id="ja461c1p2">
<span class="pali m-text">ubho otarathodakaṁ;</span><br />
</p>
<p id="ja461c1p3">
<span class="pali m-text">Evāyaṁ bharato āha,</span><br />
</p>
<p id="ja461c1p4">
<span class="pali m-text">‘rājā dasaratho mato’”.</span><br />
</p>
<p id="ja461c2p1">
<span class="pali m-text">“Kena rāmappabhāvena,</span><br />
</p>
<p id="ja461c2p2">
<span class="pali m-text">socitabbaṁ na socasi;</span><br />
</p>
<p id="ja461c2p3">
<span class="pali m-text">Pitaraṁ kālakataṁ sutvā,</span><br />
</p>
<p id="ja461c2p4">
<span class="pali m-text">na taṁ pasahate dukhaṁ”.</span><br />
</p>
<p id="ja461c3p1">
<span class="pali m-text">“Yaṁ na sakkā nipāletuṁ,</span><br />
</p>
<p id="ja461c3p2">
<span class="pali m-text">posena lapataṁ bahuṁ;</span><br />
</p>
<p id="ja461c3p3">
<span class="pali m-text">Sa kissa viññū medhāvī,</span><br />
</p>
<p id="ja461c3p4">
<span class="pali m-text">attānamupatāpaye.</span><br />
</p>
<p id="ja461c4p1">
<span class="pali m-text">Daharā ca hi vuddhā ca,</span><br />
</p>
<p id="ja461c4p2">
<span class="pali m-text">ye bālā ye ca paṇḍitā;</span><br />
</p>
<p id="ja461c4p3">
<span class="pali m-text">Aḍḍhā ceva daliddā ca,</span><br />
</p>
<p id="ja461c4p4">
<span class="pali m-text">sabbe maccuparāyaṇā.</span><br />
</p>
<p id="ja461c5p1">
<span class="pali m-text">Phalānamiva pakkānaṁ,</span><br />
</p>
<p id="ja461c5p2">
<span class="pali m-text">niccaṁ patanato bhayaṁ;</span><br />
</p>
<p id="ja461c5p3">
<span class="pali m-text">Evaṁ jātāna maccānaṁ,</span><br />
</p>
<p id="ja461c5p4">
<span class="pali m-text">nicca maraṇato bhayaṁ.</span><br />
</p>
<p id="ja461c6p1">
<span class="pali m-text">Sāyameke na dissanti,</span><br />
</p>
<p id="ja461c6p2">
<span class="pali m-text">pāto diṭṭhā bahujjanā;</span><br />
</p>
<p id="ja461c6p3">
<span class="pali m-text">Pāto eke na dissanti,</span><br />
</p>
<p id="ja461c6p4">
<span class="pali m-text">sāyaṁ diṭṭhā bahujjanā.</span><br />
</p>
<p id="ja461c7p1">
<span class="pali m-text">Paridevayamāno ce,</span><br />
</p>
<p id="ja461c7p2">
<span class="pali m-text">kiñcidatthaṁ udabbahe;</span><br />
</p>
<p id="ja461c7p3">
<span class="pali m-text">Sammūḷho hiṁsamattānaṁ,</span><br />
</p>
<p id="ja461c7p4">
<span class="pali m-text">kayirā taṁ vicakkhaṇo.</span><br />
</p>
<p id="ja461c8p1">
<span class="pali m-text">Kiso vivaṇṇo bhavati,</span><br />
</p>
<p id="ja461c8p2">
<span class="pali m-text">hiṁsamattānamattano;</span><br />
</p>
<p id="ja461c8p3">
<span class="pali m-text">Na tena petā pālenti,</span><br />
</p>
<p id="ja461c8p4">
<span class="pali m-text">niratthā paridevanā.</span><br />
</p>
<p id="ja461c9p1">
<span class="pali m-text">Yathā saraṇamādittaṁ,</span><br />
</p>
<p id="ja461c9p2">
<span class="pali m-text">vārinā parinibbaye;</span><br />
</p>
<p id="ja461c9p3">
<span class="pali m-text">Evampi dhīro sutavā,</span><br />
</p>
<p id="ja461c9p4">
<span class="pali m-text">medhāvī paṇḍito naro;</span><br />
</p>
<p id="ja461c9p5">
<span class="pali m-text">Khippamuppatitaṁ sokaṁ,</span><br />
</p>
<p id="ja461c9p6">
<span class="pali m-text">vāto tūlaṁva dhaṁsaye.</span><br />
</p>
<p id="ja461c10p1">
<span class="pali m-text">Macco ekova acceti,</span><br />
</p>
<p id="ja461c10p2">
<span class="pali m-text">ekova jāyate kule;</span><br />
</p>
<p id="ja461c10p3">
<span class="pali m-text">Saṁyogaparamā tveva,</span><br />
</p>
<p id="ja461c10p4">
<span class="pali m-text">sambhogā sabbapāṇinaṁ.</span><br />
</p>
<p id="ja461c11p1">
<span class="pali m-text">Tasmā hi dhīrassa bahussutassa,</span><br />
</p>
<p id="ja461c11p2">
<span class="pali m-text">Sampassato lokamimaṁ parañca;</span><br />
</p>
<p id="ja461c11p3">
<span class="pali m-text">Aññāya dhammaṁ hadayaṁ manañca,</span><br />
</p>
<p id="ja461c11p4">
<span class="pali m-text">Sokā mahantāpi na tāpayanti.</span><br />
</p>
<p id="ja461c12p1">
<span class="pali m-text">Sohaṁ dassañca bhokkhañca,</span><br />
</p>
<p id="ja461c12p2">
<span class="pali m-text">bharissāmi ca ñātake;</span><br />
</p>
<p id="ja461c12p3">
<span class="pali m-text">Sesañca pālayissāmi,</span><br />
</p>
<p id="ja461c12p4">
<span class="pali m-text">kiccametaṁ vijānato.</span><br />
</p>
<p id="ja461c13p1">
<span class="pali m-text">Dasa vassasahassāni,</span><br />
</p>
<p id="ja461c13p2">
<span class="pali m-text">saṭṭhi vassasatāni ca;</span><br />
</p>
<p id="ja461c13p3">
<span class="pali m-text">Kambugīvo mahābāhu,</span><br />
</p>
<p id="ja461c13p4">
<span class="pali m-text">rāmo rajjamakārayī”ti.</span><br />
</p>
<p id="ja461c14p1">
<span class="pali m-text">Dasarathajātakaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0460.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0462.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>