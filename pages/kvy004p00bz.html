<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv4 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy004p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy004p00bz.html" />
  <meta property="og:description" content="Mahāpaṇṇāsaka Catutthavagga Sabbasaṁyojanappahānakathā Sabbasaṁyojanānaṁ pahānaṁ arahattanti? Āmantā. Arahattamaggena sabbe saṁyojanā pahīyantīti? Na hevaṁ vattabbe …pe…. Arahattamaggena sabbe saṁyojanā pahīyantīti? Āmantā. Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? Na hevaṁ vattabbe …pe…. Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? Āmantā. Nanu tiṇṇaṁ saṁyojanānaṁ pahānaṁ sotāpattiphalaṁ vutta …" />
  <meta name="twitter:description" content="Mahāpaṇṇāsaka Catutthavagga Sabbasaṁyojanappahānakathā Sabbasaṁyojanānaṁ pahānaṁ arahattanti? Āmantā. Arahattamaggena sabbe saṁyojanā pahīyantīti? Na hevaṁ vattabbe …pe…. Arahattamaggena sabbe saṁyojanā pahīyantīti? Āmantā. Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? Na hevaṁ vattabbe …pe…. Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? Āmantā. Nanu tiṇṇaṁ saṁyojanānaṁ pahānaṁ sotāpattiphalaṁ vutta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv4-index.html">kv4</a> &raquo;
          </span>
          Kathāvatthu
        </h1>
<!-- content -->
<p id="kv4p10c0p2">
<span class="m-text m-primary">Mahāpaṇṇāsaka</span><br />
</p>
<p id="kv4p10c0p3">
<span class="m-text m-primary">Catutthavagga</span><br />
</p>
<p id="kv4p10c0p4">
<span class="m-text m-primary">Sabbasaṁyojanappahānakathā</span><br />
</p>
<p id="kv4p10c1p1">
<span class="m-text m-primary">Sabbasaṁyojanānaṁ pahānaṁ arahattanti?</span><br />
</p>
<p id="kv4p10c1p2">
<span class="m-text m-primary">Āmantā.</span><br />
</p>
<p id="kv4p10c1p3">
<span class="m-text m-primary">Arahattamaggena sabbe saṁyojanā pahīyantīti?</span><br />
</p>
<p id="kv4p10c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p10c2p1">
<span class="m-text m-primary">Arahattamaggena sabbe saṁyojanā pahīyantīti?</span><br />
</p>
<p id="kv4p10c2p2">
<span class="m-text m-primary">Āmantā.</span><br />
</p>
<p id="kv4p10c2p3">
<span class="m-text m-primary">Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti?</span><br />
</p>
<p id="kv4p10c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p10c3p1">
<span class="m-text m-primary">Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti?</span><br />
</p>
<p id="kv4p10c3p2">
<span class="m-text m-primary">Āmantā.</span><br />
</p>
<p id="kv4p10c3p3">
<span class="m-text m-primary">Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti?</span><br />
</p>
<p id="kv4p10c3p4">
<span class="m-text m-primary">Āmantā.</span><br />
</p>
<p id="kv4p10c3p5">
<span class="m-text m-primary">Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span><br />
</p>
<p id="kv4p10c3p6">
<span class="m-text m-primary">“arahattamaggena sabbe saṁyojanā pahīyantī”ti.</span><br />
</p>
<p id="kv4p10c4p1">
<span class="m-text m-primary">Arahattamaggena sabbe saṁyojanā pahīyantīti?</span><br />
</p>
<p id="kv4p10c4p2">
<span class="m-text m-primary">Āmantā.</span><br />
</p>
<p id="kv4p10c4p3">
<span class="m-text m-primary">Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti?</span><br />
</p>
<p id="kv4p10c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p10c5p1">
<span class="m-text m-primary">Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti?</span><br />
</p>
<p id="kv4p10c5p2">
<span class="m-text m-primary">Āmantā.</span><br />
</p>
<p id="kv4p10c5p3">
<span class="m-text m-primary">Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti?</span><br />
</p>
<p id="kv4p10c5p4">
<span class="m-text m-primary">Āmantā.</span><br />
</p>
<p id="kv4p10c5p5">
<span class="m-text m-primary">Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span><br />
</p>
<p id="kv4p10c5p6">
<span class="m-text m-primary">“arahattamaggena sabbe saṁyojanā pahīyantī”ti.</span><br />
</p>
<p id="kv4p10c6p1">
<span class="m-text m-primary">Arahattamaggena sabbe saṁyojanā pahīyantīti?</span><br />
</p>
<p id="kv4p10c6p2">
<span class="m-text m-primary">Āmantā.</span><br />
</p>
<p id="kv4p10c6p3">
<span class="m-text m-primary">Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti?</span><br />
</p>
<p id="kv4p10c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p10c7p1">
<span class="m-text m-primary">Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti?</span><br />
</p>
<p id="kv4p10c7p2">
<span class="m-text m-primary">Āmantā.</span><br />
</p>
<p id="kv4p10c7p3">
<span class="m-text m-primary">Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti?</span><br />
</p>
<p id="kv4p10c7p4">
<span class="m-text m-primary">Āmantā.</span><br />
</p>
<p id="kv4p10c7p5">
<span class="m-text m-primary">Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span><br />
</p>
<p id="kv4p10c7p6">
<span class="m-text m-primary">“arahattamaggena sabbe saṁyojanā pahīyantī”ti.</span><br />
</p>
<p id="kv4p10c8p1">
<span class="m-text m-primary">Arahattamaggena sabbe saṁyojanā pahīyantīti?</span><br />
</p>
<p id="kv4p10c8p2">
<span class="m-text m-primary">Āmantā.</span><br />
</p>
<p id="kv4p10c8p3">
<span class="m-text m-primary">Nanu rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatāti?</span><br />
</p>
<p id="kv4p10c8p4">
<span class="m-text m-primary">Āmantā.</span><br />
</p>
<p id="kv4p10c8p5">
<span class="m-text m-primary">Hañci rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatā, no ca vata re vattabbe—</span><br />
</p>
<p id="kv4p10c8p6">
<span class="m-text m-primary">“arahattamaggena sabbe saṁyojanā pahīyantī”ti.</span><br />
</p>
<p id="kv4p10c9p1">
<span class="m-text m-primary">Na vattabbaṁ—</span><br />
</p>
<p id="kv4p10c9p2">
<span class="m-text m-primary">“sabbasaṁyojanānaṁ pahānaṁ arahattan”ti?</span><br />
</p>
<p id="kv4p10c9p3">
<span class="m-text m-primary">Āmantā.</span><br />
</p>
<p id="kv4p10c9p4">
<span class="m-text m-primary">Nanu arahato sabbe saṁyojanā pahīnāti?</span><br />
</p>
<p id="kv4p10c9p5">
<span class="m-text m-primary">Āmantā.</span><br />
</p>
<p id="kv4p10c9p6">
<span class="m-text m-primary">Hañci arahato sabbe saṁyojanā pahīnā, tena vata re vattabbe—</span><br />
</p>
<p id="kv4p10c9p7">
<span class="m-text m-primary">“sabbasaṁyojanānaṁ pahānaṁ arahattan”ti.</span><br />
</p>
<p id="kv4p10c9p8">
<span class="m-text m-primary">Sabbasaṁyojanappahānakathā niṭṭhitā.</span><br />
</p>
<p id="kv4p10c9p9">
<span class="m-text m-primary">Catuttho vaggo.</span><br />
</p>
<p id="kv4p10c9p10">
<span class="m-text m-primary">Tassuddānaṁ</span><br />
</p>
<p id="kv4p10c10p1">
<span class="m-text m-primary">Gihi’ssa arahā, saha upapattiyā arahā, arahato sabbe dhammā anāsavā, arahā catūhi phalehi samannāgato, evamevaṁ chahi upekkhāhi, bodhiyā buddho, salakkhaṇasamannāgato, bodhisatto okkantaniyāmo caritabrahmacariyo, paṭipannako phalena samannāgato, sabbasaṁyojanānaṁ pahānaṁ arahattanti.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>