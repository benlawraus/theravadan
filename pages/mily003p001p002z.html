<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily003p001p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily003p001p002z.html" />
  <meta property="og:description" content="Mahāvagga 2. Vassagaṇanapañha “Kativassosi tvaṁ, bhante nāgasenā”ti? “Sattavassohaṁ, mahārājā”ti. “Ke te, bhante, satta, tvaṁ vā satta, gaṇanā vā sattā”ti? Tena kho pana samayena milindassa rañño sabbābharaṇapaṭimaṇḍitassa alaṅkatapaṭiyattassa pathaviyaṁ chāyā dissati, udakamaṇike ca chāyā dissati. Atha kho āyasmā nāgaseno milinda …" />
  <meta name="twitter:description" content="Mahāvagga 2. Vassagaṇanapañha “Kativassosi tvaṁ, bhante nāgasenā”ti? “Sattavassohaṁ, mahārājā”ti. “Ke te, bhante, satta, tvaṁ vā satta, gaṇanā vā sattā”ti? Tena kho pana samayena milindassa rañño sabbābharaṇapaṭimaṇḍitassa alaṅkatapaṭiyattassa pathaviyaṁ chāyā dissati, udakamaṇike ca chāyā dissati. Atha kho āyasmā nāgaseno milinda …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="mahavagga">
<h2><a href="#mahavagga">Mahāvagga</a></h2>
<section id="vassagananapanha">
<h3><a href="#vassagananapanha">2. Vassagaṇanapañha</a></h3>
<p id="mil3p1p2c1p1">
<span class="m-text m-primary">“Kativassosi tvaṁ, bhante nāgasenā”ti?</span><br />
</p>
<p id="mil3p1p2c1p2">
<span class="m-text m-primary">“Sattavassohaṁ, mahārājā”ti.</span><br />
</p>
<p id="mil3p1p2c1p3">
<span class="m-text m-primary">“Ke te, bhante, satta, tvaṁ vā satta, gaṇanā vā sattā”ti?</span><br />
</p>
<p id="mil3p1p2c2p1">
<span class="m-text m-primary">Tena kho pana samayena milindassa rañño sabbābharaṇapaṭimaṇḍitassa alaṅkatapaṭiyattassa pathaviyaṁ chāyā dissati, udakamaṇike ca chāyā dissati.</span><br />
</p>
<p id="mil3p1p2c2p2">
<span class="m-text m-primary">Atha kho āyasmā nāgaseno milindaṁ rājānaṁ etadavoca—</span><br />
</p>
<p id="mil3p1p2c2p3">
<span class="m-text m-primary">“ayaṁ te, mahārāja, chāyā pathaviyaṁ udakamaṇike ca dissati, kiṁ pana, mahārāja, tvaṁ vā rājā, chāyā vā rājā”ti?</span><br />
</p>
<p id="mil3p1p2c2p4">
<span class="m-text m-primary">“Ahaṁ, bhante nāgasena, rājā, nāyaṁ chāyā rājā, maṁ pana nissāya chāyā pavattatī”ti.</span><br />
</p>
<p id="mil3p1p2c2p5">
<span class="m-text m-primary">“Evameva kho, mahārāja, vassānaṁ gaṇanā satta, na panāhaṁ satta, maṁ pana nissāya satta pavattati, chāyūpamaṁ, mahārājā”ti.</span><br />
</p>
<p id="mil3p1p2c2p6">
<span class="m-text m-primary">“Acchariyaṁ, bhante nāgasena, abbhutaṁ, bhante nāgasena, aticitrāni pañhapaṭibhānāni visajjitānī”ti.</span><br />
</p>
<p id="mil3p1p2c3p1">
<span class="m-text m-primary">Vassagaṇanapañho dutiyo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>