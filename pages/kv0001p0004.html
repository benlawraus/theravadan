<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv1 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kv0001p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-kv-index.html">kv</a> &raquo;
            <a href="../pages/abhidhamma-kv-kv1-index.html">kv1</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/kv0001p0003.html">Previous</a></div>
<div class="m-col-t-6 m-text-right">
<a href="../pages/kv0001p0005.html">Next</a></div>
</div>
<p id="kv1p4c0p2">
<span class="pali m-text">Mahāpaṇṇāsaka</span><br />
</p>
<p id="kv1p4c0p3">
<span class="pali m-text">Paṭhamavagga</span><br />
</p>
<section id="odhisokatha">
<span id="kv1p4c0p4"></span><h2><span class="pali m-text">Odhisokathā</span></h2>
<p id="kv1p4c1p1">
<span class="pali m-text">Odhisodhiso kilese jahatīti?</span><br />
</p>
<p id="kv1p4c1p2">
<span class="pali m-text">Āmantā.</span><br />
</p>
<p id="kv1p4c1p3">
<span class="pali m-text">Sotāpattiphalasacchikiriyāya paṭipanno puggalo dukkhadassanena kiṁ jahatīti?</span><br />
</p>
<p id="kv1p4c1p4">
<span class="pali m-text">Sakkāyadiṭṭhiṁ vicikicchaṁ sīlabbataparāmāsaṁ tadekaṭṭhe ca kilese ekadese jahatīti.</span><br />
</p>
<p id="kv1p4c1p5">
<span class="pali m-text">Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī, buddhe aveccappasādena samannāgato, dhamme …pe…</span><br />
</p>
<p id="kv1p4c1p6">
<span class="pali m-text">saṅghe …pe…</span><br />
</p>
<p id="kv1p4c1p7">
<span class="pali m-text">ariyakantehi sīlehi samannāgato ekadesaṁ ariyakantehi sīlehi na samannāgatoti?</span><br />
</p>
<p id="kv1p4c1p8">
<span class="pali m-text">Na hevaṁ vattabbe …pe….</span><br />
</p>
<p id="kv1p4c2p1">
<span class="pali m-text">Samudayadassanena kiṁ jahatīti?</span><br />
</p>
<p id="kv1p4c2p2">
<span class="pali m-text">Sakkāyadiṭṭhiṁ jahati, vicikicchaṁ sīlabbataparāmāsaṁ tadekaṭṭhe ca kilese ekadese jahatīti.</span><br />
</p>
<p id="kv1p4c2p3">
<span class="pali m-text">Ekadesaṁ sotāpanno, ekadesaṁ na sotāpanno …pe…</span><br />
</p>
<p id="kv1p4c2p4">
<span class="pali m-text">ekadesaṁ ariyakantehi sīlehi samannāgato, ekadesaṁ ariyakantehi sīlehi na samannāgatoti?</span><br />
</p>
<p id="kv1p4c2p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c3p1">
<span class="pali m-text">Nirodhadassanena kiṁ jahatīti?</span><br />
</p>
<p id="kv1p4c3p2">
<span class="pali m-text">Vicikicchaṁ sīlabbataparāmāsaṁ tadekaṭṭhe ca kilese ekadese jahatīti.</span><br />
</p>
<p id="kv1p4c3p3">
<span class="pali m-text">Ekadesaṁ sotāpanno, ekadesaṁ na sotāpanno …pe…</span><br />
</p>
<p id="kv1p4c3p4">
<span class="pali m-text">ekadesaṁ ariyakantehi sīlehi samannāgato, ekadesaṁ ariyakantehi sīlehi na samannāgatoti?</span><br />
</p>
<p id="kv1p4c3p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c4p1">
<span class="pali m-text">Maggadassanena kiṁ jahatīti?</span><br />
</p>
<p id="kv1p4c4p2">
<span class="pali m-text">Sīlabbataparāmāsaṁ tadekaṭṭhe ca kilese jahatīti.</span><br />
</p>
<p id="kv1p4c4p3">
<span class="pali m-text">Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī, buddhe aveccappasādena samannāgato, dhamme …pe…</span><br />
</p>
<p id="kv1p4c4p4">
<span class="pali m-text">saṅghe …pe…</span><br />
</p>
<p id="kv1p4c4p5">
<span class="pali m-text">ariyakantehi sīlehi samannāgato, ekadesaṁ ariyakantehi sīlehi na samannāgatoti?</span><br />
</p>
<p id="kv1p4c4p6">
<span class="pali m-text">Na hevaṁ vattabbe …pe….</span><br />
</p>
<p id="kv1p4c5p1">
<span class="pali m-text">Sakadāgāmiphalasacchikiriyāya paṭipanno puggalo dukkhadassanena kiṁ jahatīti?</span><br />
</p>
<p id="kv1p4c5p2">
<span class="pali m-text">Oḷārikaṁ kāmarāgaṁ jahati, oḷārikaṁ byāpādaṁ tadekaṭṭhe ca kilese ekadese jahatīti.</span><br />
</p>
<p id="kv1p4c5p3">
<span class="pali m-text">Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti?</span><br />
</p>
<p id="kv1p4c5p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c6p1">
<span class="pali m-text">Samudayadassanena kiṁ jahatīti?</span><br />
</p>
<p id="kv1p4c6p2">
<span class="pali m-text">Oḷārikaṁ kāmarāgaṁ jahati, oḷārikaṁ byāpādaṁ tadekaṭṭhe ca kilese ekadese jahatīti.</span><br />
</p>
<p id="kv1p4c6p3">
<span class="pali m-text">Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti?</span><br />
</p>
<p id="kv1p4c6p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c7p1">
<span class="pali m-text">Nirodhadassanena kiṁ jahatīti?</span><br />
</p>
<p id="kv1p4c7p2">
<span class="pali m-text">Oḷārikaṁ byāpādaṁ jahati, tadekaṭṭhe ca kilese ekadese jahatīti.</span><br />
</p>
<p id="kv1p4c7p3">
<span class="pali m-text">Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti?</span><br />
</p>
<p id="kv1p4c7p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c8p1">
<span class="pali m-text">Maggadassanena kiṁ jahatīti?</span><br />
</p>
<p id="kv1p4c8p2">
<span class="pali m-text">Oḷārikaṁ byāpādaṁ jahati, tadekaṭṭhe ca kilese jahatīti.</span><br />
</p>
<p id="kv1p4c8p3">
<span class="pali m-text">Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti?</span><br />
</p>
<p id="kv1p4c8p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c9p1">
<span class="pali m-text">Anāgāmiphalasacchikiriyāya paṭipanno puggalo dukkhadassanena kiṁ jahatīti?</span><br />
</p>
<p id="kv1p4c9p2">
<span class="pali m-text">Aṇusahagataṁ kāmarāgaṁ jahati, aṇusahagataṁ byāpādaṁ tadekaṭṭhe ca kilese ekadese jahatīti.</span><br />
</p>
<p id="kv1p4c9p3">
<span class="pali m-text">Ekadesaṁ anāgāmī, ekadesaṁ na anāgāmī, ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti?</span><br />
</p>
<p id="kv1p4c9p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c10p1">
<span class="pali m-text">Samudayadassanena kiṁ jahatīti?</span><br />
</p>
<p id="kv1p4c10p2">
<span class="pali m-text">Aṇusahagataṁ kāmarāgaṁ jahati, aṇusahagataṁ byāpādaṁ tadekaṭṭhe ca kilese ekadese jahatīti.</span><br />
</p>
<p id="kv1p4c10p3">
<span class="pali m-text">Ekadesaṁ anāgāmī, ekadesaṁ na anāgāmī …pe…</span><br />
</p>
<p id="kv1p4c10p4">
<span class="pali m-text">ekadesaṁ uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti?</span><br />
</p>
<p id="kv1p4c10p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c11p1">
<span class="pali m-text">Nirodhadassanena kiṁ jahatīti?</span><br />
</p>
<p id="kv1p4c11p2">
<span class="pali m-text">Aṇusahagataṁ byāpādaṁ jahati, tadekaṭṭhe ca kilese ekadese jahatīti.</span><br />
</p>
<p id="kv1p4c11p3">
<span class="pali m-text">Ekadesaṁ anāgāmī, ekadesaṁ na anāgāmī …pe…</span><br />
</p>
<p id="kv1p4c11p4">
<span class="pali m-text">ekadesaṁ uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti?</span><br />
</p>
<p id="kv1p4c11p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c12p1">
<span class="pali m-text">Maggadassanena kiṁ jahatīti?</span><br />
</p>
<p id="kv1p4c12p2">
<span class="pali m-text">Tadekaṭṭhe ca kilese jahatīti.</span><br />
</p>
<p id="kv1p4c12p3">
<span class="pali m-text">Ekadesaṁ anāgāmī, ekadesaṁ na anāgāmī, ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti?</span><br />
</p>
<p id="kv1p4c12p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c13p1">
<span class="pali m-text">Arahattasacchikiriyāya paṭipanno puggalo dukkhadassanena kiṁ jahatīti?</span><br />
</p>
<p id="kv1p4c13p2">
<span class="pali m-text">Rūparāgaṁ arūparāgaṁ mānaṁ uddhaccaṁ avijjaṁ tadekaṭṭhe ca kilese ekadese jahatīti.</span><br />
</p>
<p id="kv1p4c13p3">
<span class="pali m-text">Ekadesaṁ arahā, ekadesaṁ na arahā, ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ, (ekadesaṁ sacchikātabbaṁ sacchikataṁ) ekadesaṁ sacchikātabbaṁ na sacchikatanti?</span><br />
</p>
<p id="kv1p4c13p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c14p1">
<span class="pali m-text">Samudayadassanena kiṁ jahatīti?</span><br />
</p>
<p id="kv1p4c14p2">
<span class="pali m-text">Rūparāgaṁ arūparāgaṁ jahati, mānaṁ uddhaccaṁ avijjaṁ tadekaṭṭhe ca kilese ekadese jahatīti.</span><br />
</p>
<p id="kv1p4c14p3">
<span class="pali m-text">Ekadesaṁ arahā, ekadesaṁ na arahā …pe…</span><br />
</p>
<p id="kv1p4c14p4">
<span class="pali m-text">ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti?</span><br />
</p>
<p id="kv1p4c14p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c15p1">
<span class="pali m-text">Nirodhadassanena kiṁ jahatīti?</span><br />
</p>
<p id="kv1p4c15p2">
<span class="pali m-text">Mānaṁ jahati, uddhaccaṁ avijjaṁ tadekaṭṭhe ca kilese ekadese jahatīti.</span><br />
</p>
<p id="kv1p4c15p3">
<span class="pali m-text">Ekadesaṁ arahā, ekadesaṁ na arahā …pe…</span><br />
</p>
<p id="kv1p4c15p4">
<span class="pali m-text">ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti?</span><br />
</p>
<p id="kv1p4c15p5">
<span class="pali m-text">Na hevaṁ vattabbe …pe….</span><br />
</p>
<p id="kv1p4c16p1">
<span class="pali m-text">Maggadassanena kiṁ jahatīti?</span><br />
</p>
<p id="kv1p4c16p2">
<span class="pali m-text">Uddhaccaṁ avijjaṁ tadekaṭṭhe ca kilese jahatīti.</span><br />
</p>
<p id="kv1p4c16p3">
<span class="pali m-text">Ekadesaṁ arahā, ekadesaṁ na arahā, ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ, ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti?</span><br />
</p>
<p id="kv1p4c16p4">
<span class="pali m-text">Na hevaṁ vattabbe …pe….</span><br />
</p>
<p id="kv1p4c17p1">
<span class="pali m-text">Na vattabbaṁ—</span><br />
</p>
<p id="kv1p4c17p2">
<span class="pali m-text">“odhisodhiso kilese jahatī”ti?</span><br />
</p>
<p id="kv1p4c17p3">
<span class="pali m-text">Āmantā.</span><br />
</p>
<p id="kv1p4c17p4">
<span class="pali m-text">Nanu vuttaṁ bhagavatā—</span><br />
</p>
<p id="kv1p4c18p1">
<span class="pali m-text">“Anupubbena medhāvī,</span><br />
</p>
<p id="kv1p4c18p2">
<span class="pali m-text">thokaṁ thokaṁ khaṇe khaṇe;</span><br />
</p>
<p id="kv1p4c18p3">
<span class="pali m-text">Kammāro rajatasseva,</span><br />
</p>
<p id="kv1p4c18p4">
<span class="pali m-text">niddhame malamattano”ti.</span><br />
</p>
<p id="kv1p4c19p1">
<span class="pali m-text">Attheva suttantoti?</span><br />
</p>
<p id="kv1p4c19p2">
<span class="pali m-text">Āmantā.</span><br />
</p>
<p id="kv1p4c19p3">
<span class="pali m-text">Tena hi na vattabbaṁ—</span><br />
</p>
<p id="kv1p4c19p4">
<span class="pali m-text">“odhisodhiso kilese jahatī”ti.</span><br />
</p>
<p id="kv1p4c20p1">
<span class="pali m-text">Odhisodhiso kilese jahatīti?</span><br />
</p>
<p id="kv1p4c20p2">
<span class="pali m-text">Āmantā.</span><br />
</p>
<p id="kv1p4c20p3">
<span class="pali m-text">Nanu vuttaṁ bhagavatā—</span><br />
</p>
<p id="kv1p4c21p1">
<span class="pali m-text">“Sahāvassa dassanasampadāya,</span><br />
</p>
<p id="kv1p4c21p2">
<span class="pali m-text">Tayassu dhammā jahitā bhavanti;</span><br />
</p>
<p id="kv1p4c21p3">
<span class="pali m-text">Sakkāyadiṭṭhī vicikicchitañca,</span><br />
</p>
<p id="kv1p4c21p4">
<span class="pali m-text">Sīlabbataṁ vāpi yadatthi kiñci;</span><br />
</p>
<p id="kv1p4c21p5">
<span class="pali m-text">Catūhapāyehi ca vippamutto,</span><br />
</p>
<p id="kv1p4c21p6">
<span class="pali m-text">Chaccābhiṭhānāni abhabba kātun”ti.</span><br />
</p>
<p id="kv1p4c22p1">
<span class="pali m-text">Attheva suttantoti?</span><br />
</p>
<p id="kv1p4c22p2">
<span class="pali m-text">Āmantā.</span><br />
</p>
<p id="kv1p4c22p3">
<span class="pali m-text">Tena hi na vattabbaṁ—</span><br />
</p>
<p id="kv1p4c22p4">
<span class="pali m-text">“odhisodhiso kilese jahatī”ti.</span><br />
</p>
<p id="kv1p4c23p1">
<span class="pali m-text">Odhisodhiso kilese jahatīti?</span><br />
</p>
<p id="kv1p4c23p2">
<span class="pali m-text">Āmantā.</span><br />
</p>
<p id="kv1p4c23p3">
<span class="pali m-text">Nanu vuttaṁ bhagavatā—</span><br />
</p>
<p id="kv1p4c23p4">
<span class="pali m-text">“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span><br />
</p>
<p id="kv1p4c23p5">
<span class="pali m-text">‘yaṁ kiñci samudayadhammaṁ, sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span><br />
</p>
<p id="kv1p4c23p6">
<span class="pali m-text">sakkāyadiṭṭhi vicikicchā sīlabbataparāmāso”ti.</span><br />
</p>
<p id="kv1p4c23p7">
<span class="pali m-text">Attheva suttantoti?</span><br />
</p>
<p id="kv1p4c23p8">
<span class="pali m-text">Āmantā.</span><br />
</p>
<p id="kv1p4c23p9">
<span class="pali m-text">Tena hi na vattabbaṁ—</span><br />
</p>
<p id="kv1p4c23p10">
<span class="pali m-text">“odhisodhiso kilese jahatī”ti.</span><br />
</p>
<p id="kv1p4c23p11">
<span class="pali m-text">Odhisokathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/kv0001p0003.html">Previous</a></div>
<div class="m-col-t-6 m-text-right">
<a href="../pages/kv0001p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>