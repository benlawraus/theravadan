<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0009p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0009p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0009p0003.html">Next</a></div>
</div>
<p id="kv9p2c0p2">
<span class="pali m-text">Mahāpaṇṇāsaka</span><br />
</p>
<p id="kv9p2c0p3">
<span class="pali m-text">Navamavagga</span><br />
</p>
<section id="amatarammanakatha">
<span id="kv9p2c0p4"></span><h2><span class="pali m-text">Amatārammaṇakathā</span></h2>
<p id="kv9p2c1p1">
<span class="pali m-text">Amatārammaṇaṁ saṁyojananti?</span><br />
</p>
<p id="kv9p2c1p2">
<span class="pali m-text">Āmantā.</span><br />
</p>
<p id="kv9p2c1p3">
<span class="pali m-text">Amataṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyanti?</span><br />
</p>
<p id="kv9p2c1p4">
<span class="pali m-text">Na hevaṁ vattabbe …pe…</span><br />
</p>
<p id="kv9p2c1p5">
<span class="pali m-text">nanu amataṁ asaṁyojaniyaṁ aganthaniyaṁ …pe… asaṅkilesiyanti?</span><br />
</p>
<p id="kv9p2c1p6">
<span class="pali m-text">Āmantā.</span><br />
</p>
<p id="kv9p2c1p7">
<span class="pali m-text">Hañci amataṁ asaṁyojaniyaṁ …pe… asaṅkilesiyaṁ, no ca vata re vattabbe—</span><br />
</p>
<p id="kv9p2c1p8">
<span class="pali m-text">“amatārammaṇaṁ saṁyojanan”ti.</span><br />
</p>
<p id="kv9p2c2p1">
<span class="pali m-text">Amataṁ ārabbha rāgo uppajjatīti?</span><br />
</p>
<p id="kv9p2c2p2">
<span class="pali m-text">Āmantā.</span><br />
</p>
<p id="kv9p2c2p3">
<span class="pali m-text">Amataṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?</span><br />
</p>
<p id="kv9p2c2p4">
<span class="pali m-text">Na hevaṁ vattabbe …pe…</span><br />
</p>
<p id="kv9p2c2p5">
<span class="pali m-text">nanu amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?</span><br />
</p>
<p id="kv9p2c2p6">
<span class="pali m-text">Āmantā.</span><br />
</p>
<p id="kv9p2c2p7">
<span class="pali m-text">Hañci amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyaṁ, no ca vata re vattabbe—</span><br />
</p>
<p id="kv9p2c2p8">
<span class="pali m-text">“amataṁ ārabbha rāgo uppajjatī”ti.</span><br />
</p>
<p id="kv9p2c3p1">
<span class="pali m-text">Amataṁ ārabbha doso uppajjatīti?</span><br />
</p>
<p id="kv9p2c3p2">
<span class="pali m-text">Āmantā.</span><br />
</p>
<p id="kv9p2c3p3">
<span class="pali m-text">Amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c3p4">
<span class="pali m-text">Na hevaṁ vattabbe …pe…</span><br />
</p>
<p id="kv9p2c3p5">
<span class="pali m-text">nanu amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c3p6">
<span class="pali m-text">Āmantā.</span><br />
</p>
<p id="kv9p2c3p7">
<span class="pali m-text">Hañci amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyaṁ, no ca vata re vattabbe—</span><br />
</p>
<p id="kv9p2c3p8">
<span class="pali m-text">“amataṁ ārabbha doso uppajjatī”ti.</span><br />
</p>
<p id="kv9p2c4p1">
<span class="pali m-text">Amataṁ ārabbha moho uppajjatīti?</span><br />
</p>
<p id="kv9p2c4p2">
<span class="pali m-text">Āmantā.</span><br />
</p>
<p id="kv9p2c4p3">
<span class="pali m-text">Amataṁ mohaṭṭhāniyaṁ aññāṇakaraṇaṁ acakkhukaraṇaṁ paññānirodhiyaṁ vighātapakkhiyaṁ anibbānasaṁvattaniyanti?</span><br />
</p>
<p id="kv9p2c4p4">
<span class="pali m-text">Na hevaṁ vattabbe …pe…</span><br />
</p>
<p id="kv9p2c4p5">
<span class="pali m-text">nanu amataṁ na mohaṭṭhāniyaṁ na aññāṇakaraṇaṁ na acakkhukaraṇaṁ paññābuddhiyaṁ avighātapakkhiyaṁ nibbānasaṁvattaniyanti?</span><br />
</p>
<p id="kv9p2c4p6">
<span class="pali m-text">Āmantā.</span><br />
</p>
<p id="kv9p2c4p7">
<span class="pali m-text">Hañci amataṁ na mohaṭṭhāniyaṁ na aññāṇakaraṇaṁ …pe…</span><br />
</p>
<p id="kv9p2c4p8">
<span class="pali m-text">nibbānasaṁvattaniyaṁ, no ca vata re vattabbe—</span><br />
</p>
<p id="kv9p2c4p9">
<span class="pali m-text">“amataṁ ārabbha moho uppajjatī”ti.</span><br />
</p>
<p id="kv9p2c5p1">
<span class="pali m-text">Rūpaṁ ārabbha saṁyojanā uppajjanti, rūpaṁ saṁyojaniyaṁ ganthaniyaṁ …pe… saṅkilesiyanti?</span><br />
</p>
<p id="kv9p2c5p2">
<span class="pali m-text">Āmantā.</span><br />
</p>
<p id="kv9p2c5p3">
<span class="pali m-text">Amataṁ ārabbha saṁyojanā uppajjanti, amataṁ saṁyojaniyaṁ …pe… saṅkilesiyanti?</span><br />
</p>
<p id="kv9p2c5p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c6p1">
<span class="pali m-text">Rūpaṁ ārabbha rāgo uppajjati, rūpaṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?</span><br />
</p>
<p id="kv9p2c6p2">
<span class="pali m-text">Āmantā.</span><br />
</p>
<p id="kv9p2c6p3">
<span class="pali m-text">Amataṁ ārabbha rāgo uppajjati, amataṁ rāgaṭṭhāniyaṁ …pe… mucchaniyanti?</span><br />
</p>
<p id="kv9p2c6p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c7p1">
<span class="pali m-text">Rūpaṁ ārabbha doso uppajjati, rūpaṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c7p2">
<span class="pali m-text">Āmantā.</span><br />
</p>
<p id="kv9p2c7p3">
<span class="pali m-text">Amataṁ ārabbha doso uppajjati, amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c7p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c8p1">
<span class="pali m-text">Rūpaṁ ārabbha moho uppajjati, rūpaṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?</span><br />
</p>
<p id="kv9p2c8p2">
<span class="pali m-text">Āmantā.</span><br />
</p>
<p id="kv9p2c8p3">
<span class="pali m-text">Amataṁ ārabbha moho uppajjati, amataṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?</span><br />
</p>
<p id="kv9p2c8p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c9p1">
<span class="pali m-text">Amataṁ ārabbha saṁyojanā uppajjanti, amataṁ asaṁyojaniyaṁ aganthaniyaṁ anoghaniyaṁ ayoganiyaṁ anīvaraṇiyaṁ aparāmaṭṭhaṁ anupādāniyaṁ asaṅkilesiyanti?</span><br />
</p>
<p id="kv9p2c9p2">
<span class="pali m-text">Āmantā.</span><br />
</p>
<p id="kv9p2c9p3">
<span class="pali m-text">Rūpaṁ ārabbha saṁyojanā uppajjanti, rūpaṁ asaṁyojaniyaṁ aganthaniyaṁ …pe… asaṅkilesiyanti?</span><br />
</p>
<p id="kv9p2c9p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c10p1">
<span class="pali m-text">Amataṁ ārabbha rāgo uppajjati, amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?</span><br />
</p>
<p id="kv9p2c10p2">
<span class="pali m-text">Āmantā.</span><br />
</p>
<p id="kv9p2c10p3">
<span class="pali m-text">Rūpaṁ ārabbha rāgo uppajjati, rūpaṁ na rāgaṭṭhāniyaṁ …pe…</span><br />
</p>
<p id="kv9p2c10p4">
<span class="pali m-text">na mucchaniyanti?</span><br />
</p>
<p id="kv9p2c10p5">
<span class="pali m-text">Na hevaṁ vattabbe …pe….</span><br />
</p>
<p id="kv9p2c11p1">
<span class="pali m-text">Amataṁ ārabbha doso uppajjati, amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c11p2">
<span class="pali m-text">Āmantā.</span><br />
</p>
<p id="kv9p2c11p3">
<span class="pali m-text">Rūpaṁ ārabbha doso uppajjati, rūpaṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c11p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c12p1">
<span class="pali m-text">Amataṁ ārabbha moho uppajjati, amataṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?</span><br />
</p>
<p id="kv9p2c12p2">
<span class="pali m-text">Āmantā.</span><br />
</p>
<p id="kv9p2c12p3">
<span class="pali m-text">Rūpaṁ ārabbha moho uppajjati, rūpaṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?</span><br />
</p>
<p id="kv9p2c12p4">
<span class="pali m-text">Na hevaṁ vattabbe …pe….</span><br />
</p>
<p id="kv9p2c13p1">
<span class="pali m-text">Na vattabbaṁ—</span><br />
</p>
<p id="kv9p2c13p2">
<span class="pali m-text">“amatārammaṇaṁ saṁyojanan”ti?</span><br />
</p>
<p id="kv9p2c13p3">
<span class="pali m-text">Āmantā.</span><br />
</p>
<p id="kv9p2c13p4">
<span class="pali m-text">Nanu vuttaṁ bhagavatā—</span><br />
</p>
<p id="kv9p2c13p5">
<span class="pali m-text">“nibbānaṁ nibbānato sañjānāti, nibbānaṁ nibbānato sañjānitvā nibbānaṁ maññati, nibbānasmiṁ maññati, nibbānato maññati, nibbānaṁ meti maññati, nibbānaṁ abhinandatī”ti.</span><br />
</p>
<p id="kv9p2c13p6">
<span class="pali m-text">Attheva suttantoti?</span><br />
</p>
<p id="kv9p2c13p7">
<span class="pali m-text">Āmantā.</span><br />
</p>
<p id="kv9p2c13p8">
<span class="pali m-text">Tena hi amatārammaṇaṁ saṁyojananti.</span><br />
</p>
<p id="kv9p2c13p9">
<span class="pali m-text">Amatārammaṇakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0009p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0009p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>