<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00kp008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00kp008z.html" />
  <meta property="og:description" content="Mahāpaṇṇāsaka Sattarasamavagga Navattabbaṁsaṅghobhuñjatītikathā Na vattabbaṁ— “saṅgho bhuñjati pivati khādati sāyatī”ti? Āmantā. Nanu atthi keci saṅghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṅghabhattāni karonti, uddesabhattāni karonti, yāgupānāni karonti, tena vata re vattabbe— “saṅgho bhuñjati pivati khādati sāyatī”ti. Na vattabba …" />
  <meta name="twitter:description" content="Mahāpaṇṇāsaka Sattarasamavagga Navattabbaṁsaṅghobhuñjatītikathā Na vattabbaṁ— “saṅgho bhuñjati pivati khādati sāyatī”ti? Āmantā. Nanu atthi keci saṅghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṅghabhattāni karonti, uddesabhattāni karonti, yāgupānāni karonti, tena vata re vattabbe— “saṅgho bhuñjati pivati khādati sāyatī”ti. Na vattabba …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p8c0p2">
<span class="pali m-text">Mahāpaṇṇāsaka</span><br />
</p>
<p id="kv17p8c0p3">
<span class="pali m-text">Sattarasamavagga</span><br />
</p>
<section id="navattabbamsanghobhunjatitikatha">
<span id="kv17p8c0p4"></span><h2><span class="pali m-text">Navattabbaṁsaṅghobhuñjatītikathā</span></h2>
<p id="kv17p8c1p1">
<span class="pali m-text">Na vattabbaṁ—</span><br />
</p>
<p id="kv17p8c1p2">
<span class="pali m-text">“saṅgho bhuñjati pivati khādati sāyatī”ti?</span><br />
</p>
<p id="kv17p8c1p3">
<span class="pali m-text">Āmantā.</span><br />
</p>
<p id="kv17p8c1p4">
<span class="pali m-text">Nanu atthi keci saṅghabhattāni karonti, uddesabhattāni karonti, yāgupānāni karontīti?</span><br />
</p>
<p id="kv17p8c1p5">
<span class="pali m-text">Āmantā.</span><br />
</p>
<p id="kv17p8c1p6">
<span class="pali m-text">Hañci atthi keci saṅghabhattāni karonti, uddesabhattāni karonti, yāgupānāni karonti, tena vata re vattabbe—</span><br />
</p>
<p id="kv17p8c1p7">
<span class="pali m-text">“saṅgho bhuñjati pivati khādati sāyatī”ti.</span><br />
</p>
<p id="kv17p8c2p1">
<span class="pali m-text">Na vattabbaṁ—</span><br />
</p>
<p id="kv17p8c2p2">
<span class="pali m-text">“saṅgho bhuñjati pivati khādati sāyatī”ti?</span><br />
</p>
<p id="kv17p8c2p3">
<span class="pali m-text">Āmantā.</span><br />
</p>
<p id="kv17p8c2p4">
<span class="pali m-text">Nanu vuttaṁ bhagavatā—</span><br />
</p>
<p id="kv17p8c2p5">
<span class="pali m-text">“gaṇabhojanaṁ paramparabhojanaṁ atirittabhojanaṁ anatirittabhojanan”ti?</span><br />
</p>
<p id="kv17p8c2p6">
<span class="pali m-text">Āmantā.</span><br />
</p>
<p id="kv17p8c2p7">
<span class="pali m-text">Hañci vuttaṁ bhagavatā—</span><br />
</p>
<p id="kv17p8c2p8">
<span class="pali m-text">“gaṇabhojanaṁ paramparabhojanaṁ atirittabhojanaṁ anatirittabhojanaṁ”, tena vata re vattabbe—</span><br />
</p>
<p id="kv17p8c2p9">
<span class="pali m-text">“saṅgho bhuñjati pivati khādati sāyatī”ti.</span><br />
</p>
<p id="kv17p8c3p1">
<span class="pali m-text">Na vattabbaṁ—</span><br />
</p>
<p id="kv17p8c3p2">
<span class="pali m-text">“saṅgho bhuñjati pivati khādati sāyatī”ti?</span><br />
</p>
<p id="kv17p8c3p3">
<span class="pali m-text">Āmantā.</span><br />
</p>
<p id="kv17p8c3p4">
<span class="pali m-text">Nanu aṭṭha pānāni vuttāni bhagavatā—</span><br />
</p>
<p id="kv17p8c3p5">
<span class="pali m-text">ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānanti?</span><br />
</p>
<p id="kv17p8c3p6">
<span class="pali m-text">Āmantā.</span><br />
</p>
<p id="kv17p8c3p7">
<span class="pali m-text">Hañci aṭṭha pānāni vuttāni bhagavatā—</span><br />
</p>
<p id="kv17p8c3p8">
<span class="pali m-text">ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānaṁ, tena vata re vattabbe—</span><br />
</p>
<p id="kv17p8c3p9">
<span class="pali m-text">“saṅgho bhuñjati pivati khādati sāyatī”ti.</span><br />
</p>
<p id="kv17p8c4p1">
<span class="pali m-text">Saṅgho bhuñjati pivati khādati sāyatīti?</span><br />
</p>
<p id="kv17p8c4p2">
<span class="pali m-text">Āmantā.</span><br />
</p>
<p id="kv17p8c4p3">
<span class="pali m-text">Maggo bhuñjati pivati khādati sāyati, phalaṁ bhuñjati pivati khādati sāyatīti?</span><br />
</p>
<p id="kv17p8c4p4">
<span class="pali m-text">Na hevaṁ vattabbe …pe….</span><br />
</p>
<p id="kv17p8c4p5">
<span class="pali m-text">Na vattabbaṁ saṅgho bhuñjatītikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>