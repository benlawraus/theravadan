<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn21 &raquo; Saṁyutta Nikāya 21.4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0021p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn21-index.html">sn21</a> &raquo;
          </span>
          Saṁyutta Nikāya 21.4
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/sn0021p0003.html">Previous</a></div>
<div class="m-col-t-6 m-text-right">
<a href="https://www.theravadan.org/pages/sn0021p0005.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 21.4</span></p>
<p id="sn21p4c0p2">
<span class="pali m-text">1. Bhikkhuvagga</span><br />
<span class="sujato m-text">1. Monks</span><br />
</p>
<section id="navasutta">
<span id="sn21p4c0p3"></span><h2><span class="pali m-text">Navasutta</span></h2>
<p><span class="sujato m-text">A Junior Mendicant</span></p>
<p id="sn21p4c1p1">
<span class="pali m-text">Sāvatthiyaṁ viharati.</span><br />
<span class="sujato m-text">At Sāvatthī.</span><br />
</p>
<p id="sn21p4c1p2">
<span class="pali m-text">Tena kho pana samayena aññataro navo bhikkhu pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyati, na bhikkhūnaṁ veyyāvaccaṁ karoti cīvarakārasamaye.</span><br />
<span class="sujato m-text">Now at that time a certain junior monk, after his meal, on his return from almsround, entered his dwelling, where he adhered to passivity and silence. And he didn’t help the mendicants out when it was time to sew robes.</span><br />
</p>
<p id="sn21p4c1p3">
<span class="pali m-text">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then several mendicants went up to the Buddha, bowed, sat down to one side, and told him what had happened.</span><br />
</p>
<p id="sn21p4c1p4">
<span class="pali m-text">“idha, bhante, aññataro navo bhikkhu pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyati, na bhikkhūnaṁ veyyāvaccaṁ karoti cīvarakārasamaye”ti.</span><br />
</p>
<p id="sn21p4c2p1">
<span class="pali m-text">Atha kho bhagavā aññataraṁ bhikkhuṁ āmantesi:</span><br />
<span class="sujato m-text">So the Buddha addressed a certain monk,</span><br />
</p>
<p id="sn21p4c2p2">
<span class="pali m-text">“ehi tvaṁ, bhikkhu, mama vacanena taṁ bhikkhuṁ āmantehi ‘satthā taṁ, āvuso, āmantetī’”ti.</span><br />
<span class="sujato m-text">“Please, monk, in my name tell that monk that the Teacher summons him.”</span><br />
</p>
<p id="sn21p4c2p3">
<span class="pali m-text">“Evaṁ, bhante”ti kho so bhikkhu bhagavato paṭissutvā yena so bhikkhu tenupasaṅkami; upasaṅkamitvā taṁ bhikkhuṁ etadavoca:</span><br />
<span class="sujato m-text">“Yes, sir,” that monk replied. He went to that monk and said to him,</span><br />
</p>
<p id="sn21p4c2p4">
<span class="pali m-text">“satthā taṁ, āvuso, āmantetī”ti.</span><br />
<span class="sujato m-text">“Reverend, the teacher summons you.”</span><br />
</p>
<p id="sn21p4c2p5">
<span class="pali m-text">“Evamāvuso”ti kho so bhikkhu tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho taṁ bhikkhuṁ bhagavā etadavoca:</span><br />
<span class="sujato m-text">“Yes, reverend,” that monk replied. He went to the Buddha, bowed, and sat down to one side. The Buddha said to him:</span><br />
</p>
<p id="sn21p4c2p6">
<span class="pali m-text">“saccaṁ kira tvaṁ, bhikkhu, pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyasi, na bhikkhūnaṁ veyyāvaccaṁ karosi cīvarakārasamaye”ti?</span><br />
<span class="sujato m-text">“Is it really true, monk, that after your meal, on your return from almsround, you entered your dwelling, where you adhered to passivity and silence, and you didn’t help the mendicants out when it was time to sew robes?”</span><br />
</p>
<p id="sn21p4c2p7">
<span class="pali m-text">“Ahampi kho, bhante, sakaṁ kiccaṁ karomī”ti.</span><br />
<span class="sujato m-text">“Sir, I am doing my own work.”</span><br />
</p>
<p id="sn21p4c3p1">
<span class="pali m-text">Atha kho bhagavā tassa bhikkhuno cetasā cetoparivitakkamaññāya bhikkhū āmantesi:</span><br />
<span class="sujato m-text">Then the Buddha, knowing what that monk was thinking, addressed the mendicants:</span><br />
</p>
<p id="sn21p4c3p2">
<span class="pali m-text">“mā kho tumhe, bhikkhave, etassa bhikkhuno ujjhāyittha.</span><br />
<span class="sujato m-text">“Mendicants, don’t complain about this monk.</span><br />
</p>
<p id="sn21p4c3p3">
<span class="pali m-text">Eso kho, bhikkhave, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī, yassa catthāya kulaputtā sammadeva agārasmā anagāriyaṁ pabbajanti, tadanuttaraṁ brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharatī”ti.</span><br />
<span class="sujato m-text">This monk gets the four absorptions—blissful meditations in the present life that belong to the higher mind—when he wants, without trouble or difficulty. He has realized the supreme culmination of the spiritual path in this very life, and lives having achieved with his own insight the goal for which gentlemen rightly go forth from the lay life to homelessness.”</span><br />
</p>
<p id="sn21p4c4p1">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="sn21p4c4p2">
<span class="pali m-text">Idaṁ vatvāna sugato athāparaṁ etadavoca satthā:</span><br />
<span class="sujato m-text">Then the Holy One, the Teacher, went on to say:</span><br />
</p>
<p id="sn21p4c5p1">
<span class="pali m-text">“Nayidaṁ sithilamārabbha,</span><br />
<span class="sujato m-text">“Not by being slack,</span><br />
</p>
<p id="sn21p4c5p2">
<span class="pali m-text">nayidaṁ appena thāmasā;</span><br />
<span class="sujato m-text">or with little strength</span><br />
</p>
<p id="sn21p4c5p3">
<span class="pali m-text">Nibbānaṁ adhigantabbaṁ,</span><br />
<span class="sujato m-text">is extinguishment realized,</span><br />
</p>
<p id="sn21p4c5p4">
<span class="pali m-text">sabbadukkhappamocanaṁ.</span><br />
<span class="sujato m-text">the freedom from all suffering.</span><br />
</p>
<p id="sn21p4c6p1">
<span class="pali m-text">Ayañca daharo bhikkhu,</span><br />
<span class="sujato m-text">This young monk,</span><br />
</p>
<p id="sn21p4c6p2">
<span class="pali m-text">ayamuttamapuriso;</span><br />
<span class="sujato m-text">this best of men,</span><br />
</p>
<p id="sn21p4c6p3">
<span class="pali m-text">Dhāreti antimaṁ dehaṁ,</span><br />
<span class="sujato m-text">bears his final body,</span><br />
</p>
<p id="sn21p4c6p4">
<span class="pali m-text">jetvā māraṁ savāhinin”ti.</span><br />
<span class="sujato m-text">having vanquished Māra and his mount.”</span><br />
</p>
<p id="sn21p4c6p5">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/sn0021p0003.html">Previous</a></div>
<div class="m-col-t-6 m-text-right">
<a href="https://www.theravadan.org/pages/sn0021p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>