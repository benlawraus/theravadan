<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0lnz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0lnz.html" />
  <meta property="og:description" content="Tiṇadāyakavagga 1. Tiṇamuṭṭhidāyakattheraapadāna “Himavantassāvidūre, lambako nāma pabbato; Tattheva tisso sambuddho, abbhokāsamhi caṅkami. Migaluddo pure āsiṁ, araññe kānane ahaṁ; Disvāna taṁ devadevaṁ, tiṇamuṭṭhimadāsahaṁ. Nisīdanatthaṁ buddhassa, datvā cittaṁ pasādayiṁ; Sambuddhaṁ abhivādetvā, pakkāmiṁ uttarāmukho. Aciraṁ gatamattassa, migarājā apothayi; Sīhena pothito santo, tattha kālaṅkato ahaṁ. Āsanne me …" />
  <meta name="twitter:description" content="Tiṇadāyakavagga 1. Tiṇamuṭṭhidāyakattheraapadāna “Himavantassāvidūre, lambako nāma pabbato; Tattheva tisso sambuddho, abbhokāsamhi caṅkami. Migaluddo pure āsiṁ, araññe kānane ahaṁ; Disvāna taṁ devadevaṁ, tiṇamuṭṭhimadāsahaṁ. Nisīdanatthaṁ buddhassa, datvā cittaṁ pasādayiṁ; Sambuddhaṁ abhivādetvā, pakkāmiṁ uttarāmukho. Aciraṁ gatamattassa, migarājā apothayi; Sīhena pothito santo, tattha kālaṅkato ahaṁ. Āsanne me …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="tinadayakavagga">
<h2><a href="#tinadayakavagga">Tiṇadāyakavagga</a></h2>
<section id="tinamutthidayakattheraapadana">
<h3><a href="#tinamutthidayakattheraapadana">1. Tiṇamuṭṭhidāyakattheraapadāna</a></h3>
<p id="tha-ap523c1p1">
<span class="m-text m-primary">“Himavantassāvidūre,</span><br />
</p>
<p id="tha-ap523c1p2">
<span class="m-text m-primary">lambako nāma pabbato;</span><br />
</p>
<p id="tha-ap523c1p3">
<span class="m-text m-primary">Tattheva tisso sambuddho,</span><br />
</p>
<p id="tha-ap523c1p4">
<span class="m-text m-primary">abbhokāsamhi caṅkami.</span><br />
</p>
<p id="tha-ap523c2p1">
<span class="m-text m-primary">Migaluddo pure āsiṁ,</span><br />
</p>
<p id="tha-ap523c2p2">
<span class="m-text m-primary">araññe kānane ahaṁ;</span><br />
</p>
<p id="tha-ap523c2p3">
<span class="m-text m-primary">Disvāna taṁ devadevaṁ,</span><br />
</p>
<p id="tha-ap523c2p4">
<span class="m-text m-primary">tiṇamuṭṭhimadāsahaṁ.</span><br />
</p>
<p id="tha-ap523c3p1">
<span class="m-text m-primary">Nisīdanatthaṁ buddhassa,</span><br />
</p>
<p id="tha-ap523c3p2">
<span class="m-text m-primary">datvā cittaṁ pasādayiṁ;</span><br />
</p>
<p id="tha-ap523c3p3">
<span class="m-text m-primary">Sambuddhaṁ abhivādetvā,</span><br />
</p>
<p id="tha-ap523c3p4">
<span class="m-text m-primary">pakkāmiṁ uttarāmukho.</span><br />
</p>
<p id="tha-ap523c4p1">
<span class="m-text m-primary">Aciraṁ gatamattassa,</span><br />
</p>
<p id="tha-ap523c4p2">
<span class="m-text m-primary">migarājā apothayi;</span><br />
</p>
<p id="tha-ap523c4p3">
<span class="m-text m-primary">Sīhena pothito santo,</span><br />
</p>
<p id="tha-ap523c4p4">
<span class="m-text m-primary">tattha kālaṅkato ahaṁ.</span><br />
</p>
<p id="tha-ap523c5p1">
<span class="m-text m-primary">Āsanne me kataṁ kammaṁ,</span><br />
</p>
<p id="tha-ap523c5p2">
<span class="m-text m-primary">buddhaseṭṭhe anāsave;</span><br />
</p>
<p id="tha-ap523c5p3">
<span class="m-text m-primary">Sumutto saravegova,</span><br />
</p>
<p id="tha-ap523c5p4">
<span class="m-text m-primary">devalokamagañchahaṁ.</span><br />
</p>
<p id="tha-ap523c6p1">
<span class="m-text m-primary">Yūpo tattha subho āsi,</span><br />
</p>
<p id="tha-ap523c6p2">
<span class="m-text m-primary">puññakammābhinimmito;</span><br />
</p>
<p id="tha-ap523c6p3">
<span class="m-text m-primary">Sahassakaṇḍo satabheṇḍu,</span><br />
</p>
<p id="tha-ap523c6p4">
<span class="m-text m-primary">dhajālu haritāmayo.</span><br />
</p>
<p id="tha-ap523c7p1">
<span class="m-text m-primary">Pabhā niddhāvate tassa,</span><br />
</p>
<p id="tha-ap523c7p2">
<span class="m-text m-primary">sataraṁsīva uggato;</span><br />
</p>
<p id="tha-ap523c7p3">
<span class="m-text m-primary">Ākiṇṇo devakaññāhi,</span><br />
</p>
<p id="tha-ap523c7p4">
<span class="m-text m-primary">āmodiṁ kāmakāmihaṁ.</span><br />
</p>
<p id="tha-ap523c8p1">
<span class="m-text m-primary">Devalokā cavitvāna,</span><br />
</p>
<p id="tha-ap523c8p2">
<span class="m-text m-primary">sukkamūlena codito;</span><br />
</p>
<p id="tha-ap523c8p3">
<span class="m-text m-primary">Āgantvāna manussattaṁ,</span><br />
</p>
<p id="tha-ap523c8p4">
<span class="m-text m-primary">pattomhi āsavakkhayaṁ.</span><br />
</p>
<p id="tha-ap523c9p1">
<span class="m-text m-primary">Catunnavutito kappe,</span><br />
</p>
<p id="tha-ap523c9p2">
<span class="m-text m-primary">nisīdanamadāsahaṁ;</span><br />
</p>
<p id="tha-ap523c9p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap523c9p4">
<span class="m-text m-primary">tiṇamuṭṭhe idaṁ phalaṁ.</span><br />
</p>
<p id="tha-ap523c10p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap523c10p2">
<span class="m-text m-primary">bhavā sabbe samūhatā;</span><br />
</p>
<p id="tha-ap523c10p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap523c10p4">
<span class="m-text m-primary">viharāmi anāsavo.</span><br />
</p>
<p id="tha-ap523c11p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap523c11p2">
<span class="m-text m-primary">mama buddhassa santike;</span><br />
</p>
<p id="tha-ap523c11p3">
<span class="m-text m-primary">Tisso vijjā anuppattā,</span><br />
</p>
<p id="tha-ap523c11p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap523c12p1">
<span class="m-text m-primary">Paṭisambhidā catasso,</span><br />
</p>
<p id="tha-ap523c12p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap523c12p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap523c12p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap523c13p1">
<span class="m-text m-primary">Itthaṁ sudaṁ āyasmā tiṇamuṭṭhidāyako thero imā gāthāyo abhāsitthāti.</span><br />
</p>
<p id="tha-ap523c14p1">
<span class="m-text m-primary">Tiṇamuṭṭhidāyakattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>