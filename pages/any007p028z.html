<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an7 &raquo; Aṅguttara Nikāya 7 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any007p028z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 7" />
  <meta name="twitter:title" content="Aṅguttara Nikāya 7" />
  <meta property="og:url" content="https://www.theravadan.org/pages/any007p028z.html" />
  <meta property="og:description" content="Translators: sujato Numbered Discourses 7 6. Abyākatavagga 6. The Undeclared Points 64. Kodhanasutta 64. Irritable “Sattime, bhikkhave, dhammā sapattakantā sapattakaraṇā kodhanaṁ āgacchanti itthiṁ vā purisaṁ vā. “Mendicants, these seven things that please and assist an enemy happen to an irritable woman or man. Katame satta? What seven? Idha, bhikkhave …" />
  <meta name="twitter:description" content="Translators: sujato Numbered Discourses 7 6. Abyākatavagga 6. The Undeclared Points 64. Kodhanasutta 64. Irritable “Sattime, bhikkhave, dhammā sapattakantā sapattakaraṇā kodhanaṁ āgacchanti itthiṁ vā purisaṁ vā. “Mendicants, these seven things that please and assist an enemy happen to an irritable woman or man. Katame satta? What seven? Idha, bhikkhave …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an7-index.html">an7</a> &raquo;
          </span>
          Aṅguttara Nikāya 7
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 7</span></p>
<section id="abyakatavagga">
<h2><a href="#abyakatavagga">6. Abyākatavagga</a></h2>
<p><span class="m-text">6. The Undeclared Points</span></p>
<section id="kodhanasutta">
<h3><a href="#kodhanasutta">64. Kodhanasutta</a></h3>
<p><span class="m-text">64. Irritable</span></p>
<p id="an7p64c1p1">
<span class="m-text m-primary">“Sattime, bhikkhave, dhammā sapattakantā sapattakaraṇā kodhanaṁ āgacchanti itthiṁ vā purisaṁ vā.</span><br />
<span class="m-text">“Mendicants, these seven things that please and assist an enemy happen to an irritable woman or man.</span><br />
</p>
<p id="an7p64c1p2">
<span class="m-text m-primary">Katame satta?</span><br />
<span class="m-text">What seven?</span><br />
</p>
<p id="an7p64c1p3">
<span class="m-text m-primary">Idha, bhikkhave, sapatto sapattassa evaṁ icchati:</span><br />
<span class="m-text">Firstly, an enemy wishes for an enemy:</span><br />
</p>
<p id="an7p64c1p4">
<span class="m-text m-primary">‘aho vatāyaṁ dubbaṇṇo assā’ti.</span><br />
<span class="m-text">‘If only they’d become ugly!’</span><br />
</p>
<p id="an7p64c1p5">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c1p6">
<span class="m-text m-primary">Na, bhikkhave, sapatto sapattassa vaṇṇavatāya nandati.</span><br />
<span class="m-text">Because an enemy doesn’t like to have a beautiful enemy.</span><br />
</p>
<p id="an7p64c1p7">
<span class="m-text m-primary">Kodhanoyaṁ, bhikkhave, purisapuggalo kodhābhibhūto kodhapareto, kiñcāpi so hoti sunhāto suvilitto kappitakesamassu odātavatthavasano;</span><br />
<span class="m-text">An irritable person, overcome and overwhelmed by anger, is ugly, even though they’re nicely bathed and anointed, with hair and beard dressed, and wearing white clothes.</span><br />
</p>
<p id="an7p64c1p8">
<span class="m-text m-primary">atha kho so dubbaṇṇova hoti kodhābhibhūto.</span><br />
</p>
<p id="an7p64c1p9">
<span class="m-text m-primary">Ayaṁ, bhikkhave, paṭhamo dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the first thing that pleases and assists an enemy which happens to an irritable woman or man.</span><br />
</p>
<p id="an7p64c2p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c2p2">
<span class="m-text m-primary">‘aho vatāyaṁ dukkhaṁ sayeyyā’ti.</span><br />
<span class="m-text">‘If only they’d sleep badly!’</span><br />
</p>
<p id="an7p64c2p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c2p4">
<span class="m-text m-primary">Na, bhikkhave, sapatto sapattassa sukhaseyyāya nandati.</span><br />
<span class="m-text">Because an enemy doesn’t like to have an enemy who sleeps at ease.</span><br />
</p>
<p id="an7p64c2p5">
<span class="m-text m-primary">Kodhanoyaṁ, bhikkhave, purisapuggalo kodhābhibhūto kodhapareto, kiñcāpi so pallaṅke seti gonakatthate paṭalikatthate kadalimigapavarapaccattharaṇe sauttaracchade ubhatolohitakūpadhāne;</span><br />
<span class="m-text">An irritable person, overcome and overwhelmed by anger, sleeps badly, even though they sleep on a couch spread with woolen covers—shag-piled, pure white, or embroidered with flowers—and spread with a fine deer hide, with a canopy above and red pillows at both ends.</span><br />
</p>
<p id="an7p64c2p6">
<span class="m-text m-primary">atha kho so dukkhaññeva seti kodhābhibhūto.</span><br />
</p>
<p id="an7p64c2p7">
<span class="m-text m-primary">Ayaṁ, bhikkhave, dutiyo dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the second thing …</span><br />
</p>
<p id="an7p64c3p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c3p2">
<span class="m-text m-primary">‘aho vatāyaṁ na pacurattho assā’ti.</span><br />
<span class="m-text">‘If only they don’t get all they need!’</span><br />
</p>
<p id="an7p64c3p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c3p4">
<span class="m-text m-primary">Na, bhikkhave, sapatto sapattassa pacuratthatāya nandati.</span><br />
<span class="m-text">Because an enemy doesn’t like to have an enemy who gets all they need.</span><br />
</p>
<p id="an7p64c3p5">
<span class="m-text m-primary">Kodhanoyaṁ, bhikkhave, purisapuggalo kodhābhibhūto kodhapareto, anatthampi gahetvā ‘attho me gahito’ti maññati, atthampi gahetvā ‘anattho me gahito’ti maññati.</span><br />
<span class="m-text">When an irritable person, overcome and overwhelmed by anger, gets what they don’t need they think, ‘I’ve got what I need.’ When they get what they need they think, ‘I’ve got what I don’t need.’</span><br />
</p>
<p id="an7p64c3p6">
<span class="m-text m-primary">Tassime dhammā aññamaññaṁ vipaccanīkā gahitā dīgharattaṁ ahitāya dukkhāya saṁvattanti kodhābhibhūtassa.</span><br />
<span class="m-text">When an angry person gets these things that are the exact opposite of what they need, it’s for their lasting harm and suffering.</span><br />
</p>
<p id="an7p64c3p7">
<span class="m-text m-primary">Ayaṁ, bhikkhave, tatiyo dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the third thing …</span><br />
</p>
<p id="an7p64c4p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c4p2">
<span class="m-text m-primary">‘aho vatāyaṁ na bhogavā assā’ti.</span><br />
<span class="m-text">‘If only they weren’t wealthy!’</span><br />
</p>
<p id="an7p64c4p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c4p4">
<span class="m-text m-primary">Na, bhikkhave, sapatto sapattassa bhogavatāya nandati.</span><br />
<span class="m-text">Because an enemy doesn’t like to have an enemy who is wealthy.</span><br />
</p>
<p id="an7p64c4p5">
<span class="m-text m-primary">Kodhanassa, bhikkhave, purisapuggalassa kodhābhibhūtassa kodhaparetassa, yepissa te honti bhogā uṭṭhānavīriyādhigatā bāhābalaparicitā sedāvakkhittā dhammikā dhammaladdhā, tepi rājāno rājakosaṁ pavesenti kodhābhibhūtassa.</span><br />
<span class="m-text">When a person is irritable, overcome and overwhelmed by anger, the rulers seize the legitimate wealth they’ve earned by their efforts, built up with their own hands, gathered by the sweat of their brow.</span><br />
</p>
<p id="an7p64c4p6">
<span class="m-text m-primary">Ayaṁ, bhikkhave, catuttho dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the fourth thing …</span><br />
</p>
<p id="an7p64c5p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c5p2">
<span class="m-text m-primary">‘aho vatāyaṁ na yasavā assā’ti.</span><br />
<span class="m-text">‘If only they weren’t famous!’</span><br />
</p>
<p id="an7p64c5p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c5p4">
<span class="m-text m-primary">Na, bhikkhave, sapatto sapattassa yasavatāya nandati.</span><br />
<span class="m-text">Because an enemy doesn’t like to have a famous enemy.</span><br />
</p>
<p id="an7p64c5p5">
<span class="m-text m-primary">Kodhanoyaṁ, bhikkhave, purisapuggalo kodhābhibhūto kodhapareto, yopissa so hoti yaso appamādādhigato, tamhāpi dhaṁsati kodhābhibhūto.</span><br />
<span class="m-text">When a person is irritable, overcome and overwhelmed by anger, any fame they have acquired by diligence falls to dust.</span><br />
</p>
<p id="an7p64c5p6">
<span class="m-text m-primary">Ayaṁ, bhikkhave, pañcamo dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the fifth thing …</span><br />
</p>
<p id="an7p64c6p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c6p2">
<span class="m-text m-primary">‘aho vatāyaṁ na mittavā assā’ti.</span><br />
<span class="m-text">‘If only they had no friends!’</span><br />
</p>
<p id="an7p64c6p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c6p4">
<span class="m-text m-primary">Na, bhikkhave, sapatto sapattassa mittavatāya nandati.</span><br />
<span class="m-text">Because an enemy doesn’t like to have an enemy with friends.</span><br />
</p>
<p id="an7p64c6p5">
<span class="m-text m-primary">Kodhanaṁ, bhikkhave, purisapuggalaṁ kodhābhibhūtaṁ kodhaparetaṁ, yepissa te honti mittāmaccā ñātisālohitā, tepi ārakā parivajjanti kodhābhibhūtaṁ.</span><br />
<span class="m-text">When a person is irritable, overcome and overwhelmed by anger, their friends and colleagues, relatives and kin avoid them from afar.</span><br />
</p>
<p id="an7p64c6p6">
<span class="m-text m-primary">Ayaṁ, bhikkhave, chaṭṭho dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the sixth thing …</span><br />
</p>
<p id="an7p64c7p1">
<span class="m-text m-primary">Puna caparaṁ, bhikkhave, sapatto sapattassa evaṁ icchati:</span><br />
<span class="m-text">Furthermore, an enemy wishes for an enemy:</span><br />
</p>
<p id="an7p64c7p2">
<span class="m-text m-primary">‘aho vatāyaṁ kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyā’ti.</span><br />
<span class="m-text">‘If only, when their body breaks up, after death, they’re reborn in a place of loss, a bad place, the underworld, hell!’</span><br />
</p>
<p id="an7p64c7p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an7p64c7p4">
<span class="m-text m-primary">Na, bhikkhave, sapatto sapattassa sugatigamane nandati.</span><br />
<span class="m-text">Because an enemy doesn’t like to have an enemy who goes to a good place.</span><br />
</p>
<p id="an7p64c7p5">
<span class="m-text m-primary">Kodhanoyaṁ, bhikkhave, purisapuggalo kodhābhibhūto kodhapareto kāyena duccaritaṁ carati, vācāya duccaritaṁ carati, manasā duccaritaṁ carati.</span><br />
<span class="m-text">When a person is irritable, overcome and overwhelmed by anger, they do bad things by way of body, speech, and mind.</span><br />
</p>
<p id="an7p64c7p6">
<span class="m-text m-primary">So kāyena duccaritaṁ caritvā vācāya …pe…</span><br />
</p>
<p id="an7p64c7p7">
<span class="m-text m-primary">kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati kodhābhibhūto.</span><br />
<span class="m-text">When their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="an7p64c7p8">
<span class="m-text m-primary">Ayaṁ, bhikkhave, sattamo dhammo sapattakanto sapattakaraṇo kodhanaṁ āgacchati itthiṁ vā purisaṁ vā.</span><br />
<span class="m-text">This is the seventh thing that pleases and assists an enemy which happens to an irritable woman or man.</span><br />
</p>
<p id="an7p64c8p1">
<span class="m-text m-primary">Ime kho, bhikkhave, satta dhammā sapattakantā sapattakaraṇā kodhanaṁ āgacchanti itthiṁ vā purisaṁ vāti.</span><br />
<span class="m-text">These are the seven things that please and assist an enemy which happen to an irritable woman or man.</span><br />
</p>
<p id="an7p64c9p1">
<span class="m-text m-primary">Kodhano dubbaṇṇo hoti,</span><br />
<span class="m-text">An irritable person is ugly</span><br />
</p>
<p id="an7p64c9p2">
<span class="m-text m-primary">atho dukkhampi seti so;</span><br />
<span class="m-text">and they sleep badly.</span><br />
</p>
<p id="an7p64c9p3">
<span class="m-text m-primary">Atho atthaṁ gahetvāna,</span><br />
<span class="m-text">When they get what they need,</span><br />
</p>
<p id="an7p64c9p4">
<span class="m-text m-primary">anatthaṁ adhipajjati.</span><br />
<span class="m-text">they take it to be what they don’t need.</span><br />
</p>
<p id="an7p64c10p1">
<span class="m-text m-primary">Tato kāyena vācāya,</span><br />
<span class="m-text">An angry person</span><br />
</p>
<p id="an7p64c10p2">
<span class="m-text m-primary">vadhaṁ katvāna kodhano;</span><br />
<span class="m-text">kills with body or speech;</span><br />
</p>
<p id="an7p64c10p3">
<span class="m-text m-primary">Kodhābhibhūto puriso,</span><br />
<span class="m-text">overcome with anger,</span><br />
</p>
<p id="an7p64c10p4">
<span class="m-text m-primary">dhanajāniṁ nigacchati.</span><br />
<span class="m-text">they lose their wealth.</span><br />
</p>
<p id="an7p64c11p1">
<span class="m-text m-primary">Kodhasammadasammatto,</span><br />
<span class="m-text">Mad with anger,</span><br />
</p>
<p id="an7p64c11p2">
<span class="m-text m-primary">āyasakyaṁ nigacchati;</span><br />
<span class="m-text">they fall into disgrace.</span><br />
</p>
<p id="an7p64c11p3">
<span class="m-text m-primary">Ñātimittā suhajjā ca,</span><br />
<span class="m-text">Family, friends, and loved ones</span><br />
</p>
<p id="an7p64c11p4">
<span class="m-text m-primary">parivajjanti kodhanaṁ.</span><br />
<span class="m-text">avoid an irritable person.</span><br />
</p>
<p id="an7p64c12p1">
<span class="m-text m-primary">Anatthajanano kodho,</span><br />
<span class="m-text">Anger creates harm;</span><br />
</p>
<p id="an7p64c12p2">
<span class="m-text m-primary">kodho cittappakopano;</span><br />
<span class="m-text">anger upsets the mind.</span><br />
</p>
<p id="an7p64c12p3">
<span class="m-text m-primary">Bhayamantarato jātaṁ,</span><br />
<span class="m-text">That person doesn’t recognize</span><br />
</p>
<p id="an7p64c12p4">
<span class="m-text m-primary">taṁ jano nāvabujjhati.</span><br />
<span class="m-text">the danger that arises within.</span><br />
</p>
<p id="an7p64c13p1">
<span class="m-text m-primary">Kuddho atthaṁ na jānāti,</span><br />
<span class="m-text">An angry person doesn’t know the good.</span><br />
</p>
<p id="an7p64c13p2">
<span class="m-text m-primary">kuddho dhammaṁ na passati;</span><br />
<span class="m-text">An angry person doesn’t see the truth.</span><br />
</p>
<p id="an7p64c13p3">
<span class="m-text m-primary">Andhatamaṁ tadā hoti,</span><br />
<span class="m-text">When a person is beset by anger,</span><br />
</p>
<p id="an7p64c13p4">
<span class="m-text m-primary">yaṁ kodho sahate naraṁ.</span><br />
<span class="m-text">only blind darkness is left.</span><br />
</p>
<p id="an7p64c14p1">
<span class="m-text m-primary">Yaṁ kuddho uparodheti,</span><br />
<span class="m-text">An angry person destroys with ease</span><br />
</p>
<p id="an7p64c14p2">
<span class="m-text m-primary">sukaraṁ viya dukkaraṁ;</span><br />
<span class="m-text">what was hard to build.</span><br />
</p>
<p id="an7p64c14p3">
<span class="m-text m-primary">Pacchā so vigate kodhe,</span><br />
<span class="m-text">Afterwards, when the anger is spent,</span><br />
</p>
<p id="an7p64c14p4">
<span class="m-text m-primary">aggidaḍḍhova tappati.</span><br />
<span class="m-text">they’re tormented as if burnt by fire.</span><br />
</p>
<p id="an7p64c15p1">
<span class="m-text m-primary">Dummaṅkuyaṁ padasseti,</span><br />
<span class="m-text">Their look betrays their sulkiness</span><br />
</p>
<p id="an7p64c15p2">
<span class="m-text m-primary">dhūmaṁ dhūmīva pāvako;</span><br />
<span class="m-text">like a fire’s smoky plume.</span><br />
</p>
<p id="an7p64c15p3">
<span class="m-text m-primary">Yato patāyati kodho,</span><br />
<span class="m-text">And when their anger flares up,</span><br />
</p>
<p id="an7p64c15p4">
<span class="m-text m-primary">yena kujjhanti mānavā.</span><br />
<span class="m-text">they make others angry.</span><br />
</p>
<p id="an7p64c16p1">
<span class="m-text m-primary">Nāssa hirī na ottappaṁ,</span><br />
<span class="m-text">They have no conscience or prudence,</span><br />
</p>
<p id="an7p64c16p2">
<span class="m-text m-primary">na vāco hoti gāravo;</span><br />
<span class="m-text">nor any respectful speech.</span><br />
</p>
<p id="an7p64c16p3">
<span class="m-text m-primary">Kodhena abhibhūtassa,</span><br />
<span class="m-text">One overcome by anger</span><br />
</p>
<p id="an7p64c16p4">
<span class="m-text m-primary">na dīpaṁ hoti kiñcanaṁ.</span><br />
<span class="m-text">has no island refuge anywhere.</span><br />
</p>
<p id="an7p64c17p1">
<span class="m-text m-primary">Tapanīyāni kammāni,</span><br />
<span class="m-text">The deeds that torment a man</span><br />
</p>
<p id="an7p64c17p2">
<span class="m-text m-primary">yāni dhammehi ārakā;</span><br />
<span class="m-text">are far from those that are good.</span><br />
</p>
<p id="an7p64c17p3">
<span class="m-text m-primary">Tāni ārocayissāmi,</span><br />
<span class="m-text">I’ll explain them now;</span><br />
</p>
<p id="an7p64c17p4">
<span class="m-text m-primary">taṁ suṇātha yathā tathaṁ.</span><br />
<span class="m-text">listen to this, for it is the truth.</span><br />
</p>
<p id="an7p64c18p1">
<span class="m-text m-primary">Kuddho hi pitaraṁ hanti,</span><br />
<span class="m-text">An angry person slays their father;</span><br />
</p>
<p id="an7p64c18p2">
<span class="m-text m-primary">hanti kuddho samātaraṁ;</span><br />
<span class="m-text">their mother, too, they slay.</span><br />
</p>
<p id="an7p64c18p3">
<span class="m-text m-primary">Kuddho hi brāhmaṇaṁ hanti,</span><br />
<span class="m-text">An angry person slays a saint;</span><br />
</p>
<p id="an7p64c18p4">
<span class="m-text m-primary">hanti kuddho puthujjanaṁ.</span><br />
<span class="m-text">a normal person, too, they slay.</span><br />
</p>
<p id="an7p64c19p1">
<span class="m-text m-primary">Yāya mātu bhato poso,</span><br />
<span class="m-text">A man is raised by his mother,</span><br />
</p>
<p id="an7p64c19p2">
<span class="m-text m-primary">imaṁ lokaṁ avekkhati;</span><br />
<span class="m-text">who shows him the world.</span><br />
</p>
<p id="an7p64c19p3">
<span class="m-text m-primary">Tampi pāṇadadiṁ santiṁ,</span><br />
<span class="m-text">But an angry ordinary person slays</span><br />
</p>
<p id="an7p64c19p4">
<span class="m-text m-primary">hanti kuddho puthujjano.</span><br />
<span class="m-text">even that good woman who gave him life.</span><br />
</p>
<p id="an7p64c20p1">
<span class="m-text m-primary">Attūpamā hi te sattā,</span><br />
<span class="m-text">Like oneself, all sentient beings</span><br />
</p>
<p id="an7p64c20p2">
<span class="m-text m-primary">attā hi paramo piyo;</span><br />
<span class="m-text">hold themselves most dear.</span><br />
</p>
<p id="an7p64c20p3">
<span class="m-text m-primary">Hanti kuddho puthuttānaṁ,</span><br />
<span class="m-text">But angry people kill themselves all kinds of ways,</span><br />
</p>
<p id="an7p64c20p4">
<span class="m-text m-primary">nānārūpesu mucchito.</span><br />
<span class="m-text">distraught for many reasons.</span><br />
</p>
<p id="an7p64c21p1">
<span class="m-text m-primary">Asinā hanti attānaṁ,</span><br />
<span class="m-text">Some kill themselves with swords,</span><br />
</p>
<p id="an7p64c21p2">
<span class="m-text m-primary">visaṁ khādanti mucchitā;</span><br />
<span class="m-text">some, distraught, take poison.</span><br />
</p>
<p id="an7p64c21p3">
<span class="m-text m-primary">Rajjuyā bajjha mīyanti,</span><br />
<span class="m-text">Some hang themselves with rope,</span><br />
</p>
<p id="an7p64c21p4">
<span class="m-text m-primary">pabbatāmapi kandare.</span><br />
<span class="m-text">or fling themselves down a mountain gorge.</span><br />
</p>
<p id="an7p64c22p1">
<span class="m-text m-primary">Bhūnahaccāni kammāni,</span><br />
<span class="m-text">When they commit deeds of destroying life</span><br />
</p>
<p id="an7p64c22p2">
<span class="m-text m-primary">attamāraṇiyāni ca;</span><br />
<span class="m-text">and killing themselves,</span><br />
</p>
<p id="an7p64c22p3">
<span class="m-text m-primary">Karontā nāvabujjhanti,</span><br />
<span class="m-text">they don’t realize what they do,</span><br />
</p>
<p id="an7p64c22p4">
<span class="m-text m-primary">kodhajāto parābhavo.</span><br />
<span class="m-text">for anger leads to their downfall.</span><br />
</p>
<p id="an7p64c23p1">
<span class="m-text m-primary">Itāyaṁ kodharūpena,</span><br />
<span class="m-text">The snare of death in the form of anger</span><br />
</p>
<p id="an7p64c23p2">
<span class="m-text m-primary">maccupāso guhāsayo;</span><br />
<span class="m-text">lies hidden in the heart.</span><br />
</p>
<p id="an7p64c23p3">
<span class="m-text m-primary">Taṁ damena samucchinde,</span><br />
<span class="m-text">You should cut it out by self-control,</span><br />
</p>
<p id="an7p64c23p4">
<span class="m-text m-primary">paññāvīriyena diṭṭhiyā.</span><br />
<span class="m-text">by wisdom, energy, and right ideas.</span><br />
</p>
<p id="an7p64c24p1">
<span class="m-text m-primary">Yathā metaṁ akusalaṁ,</span><br />
<span class="m-text">An astute person should cut out</span><br />
</p>
<p id="an7p64c24p2">
<span class="m-text m-primary">samucchindetha paṇḍito;</span><br />
<span class="m-text">this unskillful thing.</span><br />
</p>
<p id="an7p64c24p3">
<span class="m-text m-primary">Tatheva dhamme sikkhetha,</span><br />
<span class="m-text">And they’d train in the teaching in just the same way,</span><br />
</p>
<p id="an7p64c24p4">
<span class="m-text m-primary">mā no dummaṅkuyaṁ ahu.</span><br />
<span class="m-text">not yielding to sulkiness.</span><br />
</p>
<p id="an7p64c25p1">
<span class="m-text m-primary">Vītakodhā anāyāsā,</span><br />
<span class="m-text">Free of anger, free of despair,</span><br />
</p>
<p id="an7p64c25p2">
<span class="m-text m-primary">Vītalobhā anussukā;</span><br />
<span class="m-text">free of greed, with no more longing,</span><br />
</p>
<p id="an7p64c25p3">
<span class="m-text m-primary">Dantā kodhaṁ pahantvāna,</span><br />
<span class="m-text">tamed, having given up anger,</span><br />
</p>
<p id="an7p64c25p4">
<span class="m-text m-primary">Parinibbanti anāsavā”ti.</span><br />
<span class="m-text">they become extinguished without defilements.”</span><br />
</p>
<p id="an7p64c25p5">
<span class="m-text m-primary">Ekādasamaṁ.</span><br />
</p>
<p id="an7p64c25p6">
<span class="m-text m-primary">Abyākatavaggo chaṭṭho.</span><br />
</p>
<p id="an7p64c26p0">
<span class="m-text m-primary">Tassuddānaṁ</span><br />
</p>
<p id="an7p64c26p1">
<span class="m-text m-primary">Abyākato purisagati,</span><br />
</p>
<p id="an7p64c26p2">
<span class="m-text m-primary">Tissa sīha arakkhiyaṁ;</span><br />
</p>
<p id="an7p64c26p3">
<span class="m-text m-primary">Kimilaṁ satta pacalā,</span><br />
</p>
<p id="an7p64c26p4">
<span class="m-text m-primary">Mettā bhariyā kodhekādasāti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>