<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/bv0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/bv0010.html">Previous</a></div>
<div class="m-col-s-6 m-text-right">
<a href="https://www.theravadan.org/pages/bv0012.html">Next</a></div>
</div>
<section id="naradabuddhavamsa">
<span id="bv11c0p2"></span><h2><span class="pali m-text">11. Nāradabuddhavaṁsa</span></h2>
<p id="bv11c1p1">
<span class="pali m-text">“Padumassa aparena,</span><br />
</p>
<p id="bv11c1p2">
<span class="pali m-text">sambuddho dvipaduttamo;</span><br />
</p>
<p id="bv11c1p3">
<span class="pali m-text">Nārado nāma nāmena,</span><br />
</p>
<p id="bv11c1p4">
<span class="pali m-text">asamo appaṭipuggalo.</span><br />
</p>
<p id="bv11c2p1">
<span class="pali m-text">So buddho cakkavattissa,</span><br />
</p>
<p id="bv11c2p2">
<span class="pali m-text">jeṭṭho dayitaoraso;</span><br />
</p>
<p id="bv11c2p3">
<span class="pali m-text">Āmukkamālābharaṇo,</span><br />
</p>
<p id="bv11c2p4">
<span class="pali m-text">uyyānaṁ upasaṅkami.</span><br />
</p>
<p id="bv11c3p1">
<span class="pali m-text">Tatthāsi rukkho yasavipulo,</span><br />
</p>
<p id="bv11c3p2">
<span class="pali m-text">Abhirūpo brahā suci;</span><br />
</p>
<p id="bv11c3p3">
<span class="pali m-text">Tamajjhapatvā upanisīdi,</span><br />
</p>
<p id="bv11c3p4">
<span class="pali m-text">Mahāsoṇassa heṭṭhato.</span><br />
</p>
<p id="bv11c4p1">
<span class="pali m-text">Tattha ñāṇavaruppajji,</span><br />
</p>
<p id="bv11c4p2">
<span class="pali m-text">anantaṁ vajirūpamaṁ;</span><br />
</p>
<p id="bv11c4p3">
<span class="pali m-text">Tena vicini saṅkhāre,</span><br />
</p>
<p id="bv11c4p4">
<span class="pali m-text">ukkujjamavakujjakaṁ.</span><br />
</p>
<p id="bv11c5p1">
<span class="pali m-text">Tattha sabbakilesāni,</span><br />
</p>
<p id="bv11c5p2">
<span class="pali m-text">asesamabhivāhayi;</span><br />
</p>
<p id="bv11c5p3">
<span class="pali m-text">Pāpuṇī kevalaṁ bodhiṁ,</span><br />
</p>
<p id="bv11c5p4">
<span class="pali m-text">buddhañāṇe ca cuddasa.</span><br />
</p>
<p id="bv11c6p1">
<span class="pali m-text">Pāpuṇitvāna sambodhiṁ,</span><br />
</p>
<p id="bv11c6p2">
<span class="pali m-text">dhammacakkaṁ pavattayi;</span><br />
</p>
<p id="bv11c6p3">
<span class="pali m-text">Koṭisatasahassānaṁ,</span><br />
</p>
<p id="bv11c6p4">
<span class="pali m-text">paṭhamābhisamayo ahu.</span><br />
</p>
<p id="bv11c7p1">
<span class="pali m-text">Mahādoṇaṁ nāgarājaṁ,</span><br />
</p>
<p id="bv11c7p2">
<span class="pali m-text">vinayanto mahāmuni;</span><br />
</p>
<p id="bv11c7p3">
<span class="pali m-text">Pāṭiheraṁ tadākāsi,</span><br />
</p>
<p id="bv11c7p4">
<span class="pali m-text">dassayanto sadevake.</span><br />
</p>
<p id="bv11c8p1">
<span class="pali m-text">Tadā devamanussānaṁ,</span><br />
</p>
<p id="bv11c8p2">
<span class="pali m-text">tamhi dhammappakāsane;</span><br />
</p>
<p id="bv11c8p3">
<span class="pali m-text">Navutikoṭisahassāni,</span><br />
</p>
<p id="bv11c8p4">
<span class="pali m-text">tariṁsu sabbasaṁsayaṁ.</span><br />
</p>
<p id="bv11c9p1">
<span class="pali m-text">Yamhi kāle mahāvīro,</span><br />
</p>
<p id="bv11c9p2">
<span class="pali m-text">ovadī sakamatrajaṁ;</span><br />
</p>
<p id="bv11c9p3">
<span class="pali m-text">Asītikoṭisahassānaṁ,</span><br />
</p>
<p id="bv11c9p4">
<span class="pali m-text">tatiyābhisamayo ahu.</span><br />
</p>
<p id="bv11c10p1">
<span class="pali m-text">Sannipātā tayo āsuṁ,</span><br />
</p>
<p id="bv11c10p2">
<span class="pali m-text">nāradassa mahesino;</span><br />
</p>
<p id="bv11c10p3">
<span class="pali m-text">Koṭisatasahassānaṁ,</span><br />
</p>
<p id="bv11c10p4">
<span class="pali m-text">paṭhamo āsi samāgamo.</span><br />
</p>
<p id="bv11c11p1">
<span class="pali m-text">Yadā buddho buddhaguṇaṁ,</span><br />
</p>
<p id="bv11c11p2">
<span class="pali m-text">sanidānaṁ pakāsayi;</span><br />
</p>
<p id="bv11c11p3">
<span class="pali m-text">Navutikoṭisahassāni,</span><br />
</p>
<p id="bv11c11p4">
<span class="pali m-text">samiṁsu vimalā tadā.</span><br />
</p>
<p id="bv11c12p1">
<span class="pali m-text">Yadā verocano nāgo,</span><br />
</p>
<p id="bv11c12p2">
<span class="pali m-text">dānaṁ dadāti satthuno;</span><br />
</p>
<p id="bv11c12p3">
<span class="pali m-text">Tadā samiṁsu jinaputtā,</span><br />
</p>
<p id="bv11c12p4">
<span class="pali m-text">asītisatasahassiyo.</span><br />
</p>
<p id="bv11c13p1">
<span class="pali m-text">Ahaṁ tena samayena,</span><br />
</p>
<p id="bv11c13p2">
<span class="pali m-text">jaṭilo uggatāpano;</span><br />
</p>
<p id="bv11c13p3">
<span class="pali m-text">Antalikkhacaro āsiṁ,</span><br />
</p>
<p id="bv11c13p4">
<span class="pali m-text">pañcābhiññāsu pāragū.</span><br />
</p>
<p id="bv11c14p1">
<span class="pali m-text">Tadāpāhaṁ asamasamaṁ,</span><br />
</p>
<p id="bv11c14p2">
<span class="pali m-text">sasaṅghaṁ saparijjanaṁ;</span><br />
</p>
<p id="bv11c14p3">
<span class="pali m-text">Annapānena tappetvā,</span><br />
</p>
<p id="bv11c14p4">
<span class="pali m-text">candanenābhipūjayiṁ.</span><br />
</p>
<p id="bv11c15p1">
<span class="pali m-text">Sopi maṁ tadā byākāsi,</span><br />
</p>
<p id="bv11c15p2">
<span class="pali m-text">nārado lokanāyako;</span><br />
</p>
<p id="bv11c15p3">
<span class="pali m-text">‘Aparimeyyito kappe,</span><br />
</p>
<p id="bv11c15p4">
<span class="pali m-text">ayaṁ buddho bhavissati.</span><br />
</p>
<p id="bv11c16p1">
<span class="pali m-text">Padhānaṁ padahitvāna,</span><br />
</p>
<p id="bv11c16p2">
<span class="pali m-text">…pe…</span><br />
</p>
<p id="bv11c16p3">
<span class="pali m-text">hessāma sammukhā imaṁ’.</span><br />
</p>
<p id="bv11c17p1">
<span class="pali m-text">Tassāpi vacanaṁ sutvā,</span><br />
</p>
<p id="bv11c17p2">
<span class="pali m-text">bhiyyo hāsetva mānasaṁ;</span><br />
</p>
<p id="bv11c17p3">
<span class="pali m-text">Adhiṭṭhahiṁ vataṁ uggaṁ,</span><br />
</p>
<p id="bv11c17p4">
<span class="pali m-text">dasapāramipūriyā.</span><br />
</p>
<p id="bv11c18p1">
<span class="pali m-text">Nagaraṁ dhaññavatī nāma,</span><br />
</p>
<p id="bv11c18p2">
<span class="pali m-text">sudevo nāma khattiyo;</span><br />
</p>
<p id="bv11c18p3">
<span class="pali m-text">Anomā nāma janikā,</span><br />
</p>
<p id="bv11c18p4">
<span class="pali m-text">nāradassa mahesino.</span><br />
</p>
<p id="bv11c19p1">
<span class="pali m-text">Navavassasahassāni,</span><br />
</p>
<p id="bv11c19p2">
<span class="pali m-text">agāraṁ ajjha so vasi;</span><br />
</p>
<p id="bv11c19p3">
<span class="pali m-text">Jito vijitābhirāmo,</span><br />
</p>
<p id="bv11c19p4">
<span class="pali m-text">tayo pāsādamuttamā.</span><br />
</p>
<p id="bv11c20p1">
<span class="pali m-text">Ticattārīsasahassāni,</span><br />
</p>
<p id="bv11c20p2">
<span class="pali m-text">nāriyo samalaṅkatā;</span><br />
</p>
<p id="bv11c20p3">
<span class="pali m-text">Vijitasenā nāma nārī,</span><br />
</p>
<p id="bv11c20p4">
<span class="pali m-text">nanduttaro nāma atrajo.</span><br />
</p>
<p id="bv11c21p1">
<span class="pali m-text">Nimitte caturo disvā,</span><br />
</p>
<p id="bv11c21p2">
<span class="pali m-text">Padasā gamanena nikkhami;</span><br />
</p>
<p id="bv11c21p3">
<span class="pali m-text">Sattāhaṁ padhānacāraṁ,</span><br />
</p>
<p id="bv11c21p4">
<span class="pali m-text">Acarī purisuttamo.</span><br />
</p>
<p id="bv11c22p1">
<span class="pali m-text">Brahmunā yācito santo,</span><br />
</p>
<p id="bv11c22p2">
<span class="pali m-text">nārado lokanāyako;</span><br />
</p>
<p id="bv11c22p3">
<span class="pali m-text">Vatti cakkaṁ mahāvīro,</span><br />
</p>
<p id="bv11c22p4">
<span class="pali m-text">dhanañcuyyānamuttame.</span><br />
</p>
<p id="bv11c23p1">
<span class="pali m-text">Bhaddasālo jitamitto,</span><br />
</p>
<p id="bv11c23p2">
<span class="pali m-text">ahesuṁ aggasāvakā;</span><br />
</p>
<p id="bv11c23p3">
<span class="pali m-text">Vāseṭṭho nāmupaṭṭhāko,</span><br />
</p>
<p id="bv11c23p4">
<span class="pali m-text">nāradassa mahesino.</span><br />
</p>
<p id="bv11c24p1">
<span class="pali m-text">Uttarā phaggunī ceva,</span><br />
</p>
<p id="bv11c24p2">
<span class="pali m-text">ahesuṁ aggasāvikā;</span><br />
</p>
<p id="bv11c24p3">
<span class="pali m-text">Bodhi tassa bhagavato,</span><br />
</p>
<p id="bv11c24p4">
<span class="pali m-text">mahāsoṇoti vuccati.</span><br />
</p>
<p id="bv11c25p1">
<span class="pali m-text">Uggarindo vasabho ca,</span><br />
</p>
<p id="bv11c25p2">
<span class="pali m-text">ahesuṁ aggupaṭṭhakā;</span><br />
</p>
<p id="bv11c25p3">
<span class="pali m-text">Indāvarī ca vaṇḍī ca,</span><br />
</p>
<p id="bv11c25p4">
<span class="pali m-text">ahesuṁ aggupaṭṭhikā.</span><br />
</p>
<p id="bv11c26p1">
<span class="pali m-text">Aṭṭhāsītiratanāni,</span><br />
</p>
<p id="bv11c26p2">
<span class="pali m-text">accuggato mahāmuni;</span><br />
</p>
<p id="bv11c26p3">
<span class="pali m-text">Kañcanagghiyasaṅkāso,</span><br />
</p>
<p id="bv11c26p4">
<span class="pali m-text">dasasahassī virocati.</span><br />
</p>
<p id="bv11c27p1">
<span class="pali m-text">Tassa byāmappabhā kāyā,</span><br />
</p>
<p id="bv11c27p2">
<span class="pali m-text">niddhāvati disodisaṁ;</span><br />
</p>
<p id="bv11c27p3">
<span class="pali m-text">Nirantaraṁ divārattiṁ,</span><br />
</p>
<p id="bv11c27p4">
<span class="pali m-text">yojanaṁ pharate sadā.</span><br />
</p>
<p id="bv11c28p1">
<span class="pali m-text">Na keci tena samayena,</span><br />
</p>
<p id="bv11c28p2">
<span class="pali m-text">samantā yojane janā;</span><br />
</p>
<p id="bv11c28p3">
<span class="pali m-text">Ukkāpadīpe ujjālenti,</span><br />
</p>
<p id="bv11c28p4">
<span class="pali m-text">buddharaṁsīhi otthaṭā.</span><br />
</p>
<p id="bv11c29p1">
<span class="pali m-text">Navutivassasahassāni,</span><br />
</p>
<p id="bv11c29p2">
<span class="pali m-text">āyu vijjati tāvade;</span><br />
</p>
<p id="bv11c29p3">
<span class="pali m-text">Tāvatā tiṭṭhamāno so,</span><br />
</p>
<p id="bv11c29p4">
<span class="pali m-text">tāresi janataṁ bahuṁ.</span><br />
</p>
<p id="bv11c30p1">
<span class="pali m-text">Yathā uḷūhi gaganaṁ,</span><br />
</p>
<p id="bv11c30p2">
<span class="pali m-text">vicittaṁ upasobhati;</span><br />
</p>
<p id="bv11c30p3">
<span class="pali m-text">Tatheva sāsanaṁ tassa,</span><br />
</p>
<p id="bv11c30p4">
<span class="pali m-text">arahantehi sobhati.</span><br />
</p>
<p id="bv11c31p1">
<span class="pali m-text">Saṁsārasotaṁ taraṇāya,</span><br />
</p>
<p id="bv11c31p2">
<span class="pali m-text">sesake paṭipannake;</span><br />
</p>
<p id="bv11c31p3">
<span class="pali m-text">Dhammasetuṁ daḷhaṁ katvā,</span><br />
</p>
<p id="bv11c31p4">
<span class="pali m-text">nibbuto so narāsabho.</span><br />
</p>
<p id="bv11c32p1">
<span class="pali m-text">Sopi buddho asamasamo,</span><br />
</p>
<p id="bv11c32p2">
<span class="pali m-text">Tepi khīṇāsavā atulatejā;</span><br />
</p>
<p id="bv11c32p3">
<span class="pali m-text">Sabbaṁ tamantarahitaṁ,</span><br />
</p>
<p id="bv11c32p4">
<span class="pali m-text">Nanu rittā sabbasaṅkhārā.</span><br />
</p>
<p id="bv11c33p1">
<span class="pali m-text">Nārado jinavasabho,</span><br />
</p>
<p id="bv11c33p2">
<span class="pali m-text">Nibbuto sudassane pure;</span><br />
</p>
<p id="bv11c33p3">
<span class="pali m-text">Tatthevassa thūpavaro,</span><br />
</p>
<p id="bv11c33p4">
<span class="pali m-text">Catuyojanamuggato”ti.</span><br />
</p>
<p id="bv11c34p1">
<span class="pali m-text">Nāradassa bhagavato vaṁso navamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>