<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an6 &raquo; Aṅguttara Nikāya 6.62 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0062.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an6-index.html">an6</a> &raquo;
          </span>
          Aṅguttara Nikāya 6.62
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0061.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0063.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.62</span></p>
<p id="an6p62c0p2">
<span class="pali m-text">6. Mahāvagga</span><br />
<span class="sujato m-text">6. The Great Chapter</span><br />
</p>
<section id="purisindriyananasutta">
<span id="an6p62c0p3"></span><h2><span class="pali m-text">Purisindriyañāṇasutta</span></h2>
<p><span class="sujato m-text">Knowledge of the Faculties of Persons</span></p>
<p id="an6p62c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an6p62c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena daṇḍakappakaṁ nāma kosalānaṁ nigamo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a town of the Kosalans named Daṇḍakappaka.</span><br />
</p>
<p id="an6p62c1p3">
<span class="pali m-text">Atha kho bhagavā maggā okkamma aññatarasmiṁ rukkhamūle paññatte āsane nisīdi.</span><br />
<span class="sujato m-text">The Buddha left the road and sat at the root of a tree on the seat spread out.</span><br />
</p>
<p id="an6p62c1p4">
<span class="pali m-text">Te ca bhikkhū daṇḍakappakaṁ pavisiṁsu āvasathaṁ pariyesituṁ.</span><br />
<span class="sujato m-text">The mendicants entered Daṇḍakappaka to look for a guest house.</span><br />
</p>
<p id="an6p62c2p1">
<span class="pali m-text">Atha kho āyasmā ānando sambahulehi bhikkhūhi saddhiṁ yena aciravatī nadī tenupasaṅkami gattāni parisiñcituṁ.</span><br />
<span class="sujato m-text">Then Venerable Ānanda together with several mendicants went to the Aciravati River to bathe.</span><br />
</p>
<p id="an6p62c2p2">
<span class="pali m-text">Aciravatiyā nadiyā gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.</span><br />
<span class="sujato m-text">When he had bathed and emerged from the water he stood in one robe drying himself.</span><br />
</p>
<p id="an6p62c2p3">
<span class="pali m-text">Atha kho aññataro bhikkhu yenāyasmā ānando tenupasaṅkami; upasaṅkamitvā āyasmantaṁ ānandaṁ etadavoca:</span><br />
<span class="sujato m-text">Then a certain mendicant went up to Venerable Ānanda, and said to him,</span><br />
</p>
<p id="an6p62c2p4">
<span class="pali m-text">“kiṁ nu kho, āvuso ānanda, sabbaṁ cetaso samannāharitvā nu kho devadatto bhagavatā byākato:</span><br />
<span class="sujato m-text">“Reverend Ānanda, when the Buddha declared that Devadatta was</span><br />
</p>
<p id="an6p62c2p5">
<span class="pali m-text">‘āpāyiko devadatto nerayiko kappaṭṭho atekiccho’ti, udāhu kenacideva pariyāyenāti?</span><br />
<span class="sujato m-text">going to a place of loss, to hell, there to remain for an eon, irredeemable, did he do so after wholeheartedly deliberating, or was this just a way of speaking?”</span><br />
</p>
<p id="an6p62c2p6">
<span class="pali m-text">Evaṁ kho panetaṁ, āvuso, bhagavatā byākatan”ti.</span><br />
<span class="sujato m-text">“You’re right, reverend, that’s how the Buddha declared it.”</span><br />
</p>
<p id="an6p62c3p1">
<span class="pali m-text">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="sujato m-text">Then Venerable Ānanda went up to the Buddha, bowed, sat down to one side, and told him what had happened.</span><br />
</p>
<p id="an6p62c3p2">
<span class="pali m-text">“idhāhaṁ, bhante, sambahulehi bhikkhūhi saddhiṁ yena aciravatī nadī tenupasaṅkamiṁ gattāni parisiñcituṁ.</span><br />
</p>
<p id="an6p62c3p3">
<span class="pali m-text">Aciravatiyā nadiyā gattāni parisiñcitvā paccuttaritvā ekacīvaro aṭṭhāsiṁ gattāni pubbāpayamāno.</span><br />
</p>
<p id="an6p62c3p4">
<span class="pali m-text">Atha kho, bhante, aññataro bhikkhu yenāhaṁ tenupasaṅkami; upasaṅkamitvā maṁ etadavoca:</span><br />
</p>
<p id="an6p62c3p5">
<span class="pali m-text">‘kiṁ nu kho, āvuso ānanda, sabbaṁ cetaso samannāharitvā nu kho devadatto bhagavatā byākato—</span><br />
</p>
<p id="an6p62c3p6">
<span class="pali m-text">āpāyiko devadatto nerayiko kappaṭṭho atekicchoti, udāhu kenacideva pariyāyenā’ti?</span><br />
</p>
<p id="an6p62c3p7">
<span class="pali m-text">Evaṁ vutte, ahaṁ, bhante, taṁ bhikkhuṁ etadavocaṁ:</span><br />
</p>
<p id="an6p62c3p8">
<span class="pali m-text">‘evaṁ kho panetaṁ, āvuso, bhagavatā byākatan’”ti.</span><br />
</p>
<p id="an6p62c4p1">
<span class="pali m-text">“So vā kho, ānanda, bhikkhu navo bhavissati acirapabbajito, thero vā pana bālo abyatto.</span><br />
<span class="sujato m-text">“Ānanda, that mendicant must be junior, recently gone forth, or else a foolish, incompetent senior mendicant.</span><br />
</p>
<p id="an6p62c4p2">
<span class="pali m-text">Kathañhi nāma yaṁ mayā ekaṁsena byākataṁ tattha dvejjhaṁ āpajjissati.</span><br />
<span class="sujato m-text">How on earth can he take something that I have declared definitively to be ambiguous?</span><br />
</p>
<p id="an6p62c4p3">
<span class="pali m-text">Nāhaṁ, ānanda, aññaṁ ekapuggalampi samanupassāmi, yo evaṁ mayā sabbaṁ cetaso samannāharitvā byākato, yathayidaṁ devadatto.</span><br />
<span class="sujato m-text">I do not see a single other person about whom I have given such whole-hearted deliberation before making a declaration as I did in the case of Devadatta.</span><br />
</p>
<p id="an6p62c4p4">
<span class="pali m-text">Yāvakīvañcāhaṁ, ānanda, devadattassa vālaggakoṭinittudanamattampi sukkadhammaṁ addasaṁ;</span><br />
<span class="sujato m-text">As long as I saw even a fraction of a hair’s tip of goodness in Devadatta</span><br />
</p>
<p id="an6p62c4p5">
<span class="pali m-text">neva tāvāhaṁ devadattaṁ byākāsiṁ:</span><br />
<span class="sujato m-text">I did not declare that he was</span><br />
</p>
<p id="an6p62c4p6">
<span class="pali m-text">‘āpāyiko devadatto nerayiko kappaṭṭho atekiccho’ti.</span><br />
<span class="sujato m-text">going to a place of loss, to hell, there to remain for an eon, irredeemable.</span><br />
</p>
<p id="an6p62c4p7">
<span class="pali m-text">Yato ca kho ahaṁ, ānanda, devadattassa vālaggakoṭinittudanamattampi sukkadhammaṁ na addasaṁ;</span><br />
<span class="sujato m-text">But when I saw that there was not even a fraction of a hair’s tip of goodness in Devadatta</span><br />
</p>
<p id="an6p62c4p8">
<span class="pali m-text">athāhaṁ devadattaṁ byākāsiṁ:</span><br />
<span class="sujato m-text">I declared that he was</span><br />
</p>
<p id="an6p62c4p9">
<span class="pali m-text">‘āpāyiko devadatto nerayiko kappaṭṭho atekiccho’ti.</span><br />
<span class="sujato m-text">going to a place of loss, to hell, there to remain for an eon, irredeemable.</span><br />
</p>
<p id="an6p62c5p1">
<span class="pali m-text">Seyyathāpi, ānanda, gūthakūpo sādhikaporiso pūro gūthassa samatittiko.</span><br />
<span class="sujato m-text">Suppose there was a sewer deeper than a man’s height, full to the brim with feces,</span><br />
</p>
<p id="an6p62c5p2">
<span class="pali m-text">Tatra puriso sasīsako nimuggo assa.</span><br />
<span class="sujato m-text">and someone was sunk into it over their head.</span><br />
</p>
<p id="an6p62c5p3">
<span class="pali m-text">Tassa kocideva puriso uppajjeyya atthakāmo hitakāmo yogakkhemakāmo tamhā gūthakūpā uddharitukāmo.</span><br />
<span class="sujato m-text">Then along comes a person who wants to help make them safe, who wants to lift them out of that sewer.</span><br />
</p>
<p id="an6p62c5p4">
<span class="pali m-text">So taṁ gūthakūpaṁ samantānuparigacchanto neva passeyya tassa purisassa vālaggakoṭinittudanamattampi gūthena amakkhitaṁ, yattha taṁ gahetvā uddhareyya.</span><br />
<span class="sujato m-text">But circling all around the sewer they couldn’t see even a fraction of a hair’s tip of that person that was not smeared with feces.</span><br />
</p>
<p id="an6p62c5p5">
<span class="pali m-text">Evamevaṁ kho ahaṁ, ānanda, yato devadattassa vālaggakoṭinittudanamattampi sukkadhammaṁ na addasaṁ;</span><br />
<span class="sujato m-text">In the same way, when I saw that there was not even a fraction of a hair’s tip of goodness in Devadatta</span><br />
</p>
<p id="an6p62c5p6">
<span class="pali m-text">athāhaṁ devadattaṁ byākāsiṁ:</span><br />
<span class="sujato m-text">I declared that he was</span><br />
</p>
<p id="an6p62c5p7">
<span class="pali m-text">‘āpāyiko devadatto nerayiko kappaṭṭho atekiccho’ti.</span><br />
<span class="sujato m-text">going to a place of loss, to hell, there to remain for an eon, irredeemable.</span><br />
</p>
<p id="an6p62c5p8">
<span class="pali m-text">Sace tumhe, ānanda, suṇeyyātha tathāgatassa purisindriyañāṇāni vibhajissāmī”ti?</span><br />
<span class="sujato m-text">Ānanda, if only you would all listen to the Realized One’s analysis of the knowledges of the faculties of individuals.”</span><br />
</p>
<p id="an6p62c6p1">
<span class="pali m-text">“Etassa, bhagavā, kālo; etassa, sugata, kālo</span><br />
<span class="sujato m-text">“Now is the time, Blessed One! Now is the time, Holy One!</span><br />
</p>
<p id="an6p62c6p2">
<span class="pali m-text">yaṁ bhagavā purisindriyañāṇāni vibhajeyya. Bhagavato sutvā bhikkhū dhāressantī”ti.</span><br />
<span class="sujato m-text">Let the Buddha analyze the faculties of persons. The mendicants will listen and remember it.”</span><br />
</p>
<p id="an6p62c6p3">
<span class="pali m-text">“Tenahānanda, suṇāhi, sādhukaṁ manasi karohi; bhāsissāmī”ti.</span><br />
<span class="sujato m-text">“Well then, Ānanda, listen and pay close attention, I will speak.”</span><br />
</p>
<p id="an6p62c6p4">
<span class="pali m-text">“Evaṁ, bhante”ti kho āyasmā ānando bhagavato paccassosi.</span><br />
<span class="sujato m-text">“Yes, sir,” Ānanda replied.</span><br />
</p>
<p id="an6p62c6p5">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="an6p62c7p1">
<span class="pali m-text">“Idhāhaṁ, ānanda, ekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“Ānanda, when I’ve comprehended the mind of a person, I understand:</span><br />
</p>
<p id="an6p62c7p2">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c7p3">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c7p4">
<span class="pali m-text">‘imassa kho puggalassa kusalā dhammā antarahitā, akusalā dhammā sammukhībhūtā.</span><br />
<span class="sujato m-text">‘The skillful qualities of this person have vanished, but the unskillful qualities are still present.</span><br />
</p>
<p id="an6p62c7p5">
<span class="pali m-text">Atthi ca khvassa kusalamūlaṁ asamucchinnaṁ, tamhā tassa kusalā kusalaṁ pātubhavissati.</span><br />
<span class="sujato m-text">Nevertheless, their skillful root is unbroken, and from that the skillful will appear.</span><br />
</p>
<p id="an6p62c7p6">
<span class="pali m-text">Evamayaṁ puggalo āyatiṁ aparihānadhammo bhavissatī’ti.</span><br />
<span class="sujato m-text">So this person is not liable to decline in the future.’</span><br />
</p>
<p id="an6p62c7p7">
<span class="pali m-text">Seyyathāpi, ānanda, bījāni akhaṇḍāni apūtīni avātātapahatāni sāradāni sukhasayitāni sukhette suparikammakatāya bhūmiyā nikkhittāni.</span><br />
<span class="sujato m-text">Suppose some seeds were intact, unspoiled, not weather-damaged, fertile, and well-kept. They’re sown in a well-prepared, productive field.</span><br />
</p>
<p id="an6p62c7p8">
<span class="pali m-text">Jāneyyāsi tvaṁ, ānanda, imāni bījāni vuddhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those seeds would grow, increase, and mature?”</span><br />
</p>
<p id="an6p62c7p9">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c7p10">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c7p11">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c7p12">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c7p13">
<span class="pali m-text">‘imassa kho puggalassa kusalā dhammā antarahitā, akusalā dhammā sammukhībhūtā.</span><br />
</p>
<p id="an6p62c7p14">
<span class="pali m-text">Atthi ca khvassa kusalamūlaṁ asamucchinnaṁ, tamhā tassa kusalā kusalaṁ pātubhavissati.</span><br />
</p>
<p id="an6p62c7p15">
<span class="pali m-text">Evamayaṁ puggalo āyatiṁ aparihānadhammo bhavissatī’ti.</span><br />
<span class="sujato m-text">This person is not liable to decline in the future …</span><br />
</p>
<p id="an6p62c7p16">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
<span class="sujato m-text">This is how another individual is known to the Realized One by comprehending their mind.</span><br />
</p>
<p id="an6p62c7p17">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
<span class="sujato m-text">And this is how the Realized One knows a person’s faculties by comprehending their mind.</span><br />
</p>
<p id="an6p62c7p18">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hoti.</span><br />
<span class="sujato m-text">And this is how the Realized One knows the future origination of a person’s qualities by comprehending their mind.</span><br />
</p>
<p id="an6p62c8p1">
<span class="pali m-text">Idha panāhaṁ, ānanda, ekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">When I’ve comprehended the mind of a person, I understand:</span><br />
</p>
<p id="an6p62c8p2">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c8p3">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c8p4">
<span class="pali m-text">‘imassa kho puggalassa akusalā dhammā antarahitā, kusalā dhammā sammukhībhūtā.</span><br />
<span class="sujato m-text">‘The unskillful qualities of this person have vanished, but the skillful qualities are still present.</span><br />
</p>
<p id="an6p62c8p5">
<span class="pali m-text">Atthi ca khvassa akusalamūlaṁ asamucchinnaṁ, tamhā tassa akusalā akusalaṁ pātubhavissati.</span><br />
<span class="sujato m-text">Nevertheless, their unskillful root is unbroken, and from that the unskillful will appear.</span><br />
</p>
<p id="an6p62c8p6">
<span class="pali m-text">Evamayaṁ puggalo āyatiṁ parihānadhammo bhavissatī’ti.</span><br />
<span class="sujato m-text">So this person is still liable to decline in the future.’</span><br />
</p>
<p id="an6p62c8p7">
<span class="pali m-text">Seyyathāpi, ānanda, bījāni akhaṇḍāni apūtīni avātātapahatāni sāradāni sukhasayitāni puthusilāya nikkhittāni.</span><br />
<span class="sujato m-text">Suppose some seeds were intact, unspoiled, not weather-damaged, fertile, and well-kept. And they were sown on a broad rock.</span><br />
</p>
<p id="an6p62c8p8">
<span class="pali m-text">Jāneyyāsi tvaṁ, ānanda, nayimāni bījāni vuddhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those seeds would not grow, increase, and mature?”</span><br />
</p>
<p id="an6p62c8p9">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c8p10">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c8p11">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c8p12">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c8p13">
<span class="pali m-text">‘imassa kho puggalassa akusalā dhammā antarahitā, kusalā dhammā sammukhībhūtā.</span><br />
</p>
<p id="an6p62c8p14">
<span class="pali m-text">Atthi ca khvassa akusalamūlaṁ asamucchinnaṁ, tamhā tassa akusalā akusalaṁ pātubhavissati.</span><br />
</p>
<p id="an6p62c8p15">
<span class="pali m-text">Evamayaṁ puggalo āyatiṁ parihānadhammo bhavissatī’ti.</span><br />
<span class="sujato m-text">This person is still liable to decline in the future …</span><br />
</p>
<p id="an6p62c8p16">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
<span class="sujato m-text">This is how another individual is known to the Realized One …</span><br />
</p>
<p id="an6p62c8p17">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
</p>
<p id="an6p62c8p18">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hoti.</span><br />
</p>
<p id="an6p62c9p1">
<span class="pali m-text">Idha panāhaṁ, ānanda, ekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">When I’ve comprehended the mind of a person, I understand:</span><br />
</p>
<p id="an6p62c9p2">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c9p3">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c9p4">
<span class="pali m-text">‘natthi imassa puggalassa vālaggakoṭinittudanamattopi sukko dhammo, samannāgatoyaṁ puggalo ekantakāḷakehi akusalehi dhammehi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatī’ti.</span><br />
<span class="sujato m-text">‘This person has not even a fraction of a hair’s tip of goodness. They have exclusively dark, unskillful qualities. When their body breaks up, after death, they will be reborn in a place of loss, a bad place, the underworld, hell.’</span><br />
</p>
<p id="an6p62c9p5">
<span class="pali m-text">Seyyathāpi, ānanda, bījāni khaṇḍāni pūtīni vātātapahatāni sukhette suparikammakatāya bhūmiyā nikkhittāni.</span><br />
<span class="sujato m-text">Suppose some seeds were broken, spoiled, weather-damaged. They’re sown in a well-prepared, productive field.</span><br />
</p>
<p id="an6p62c9p6">
<span class="pali m-text">Jāneyyāsi tvaṁ, ānanda, nayimāni bījāni vuddhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those seeds would not grow, increase, and mature?”</span><br />
</p>
<p id="an6p62c9p7">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c9p8">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c9p9">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c9p10">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c9p11">
<span class="pali m-text">‘natthi imassa puggalassa vālaggakoṭinittudanamattopi sukko dhammo, samannāgatoyaṁ puggalo ekantakāḷakehi akusalehi dhammehi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatī’ti.</span><br />
<span class="sujato m-text">‘This person has not even a fraction of a hair’s tip of goodness. They have exclusively dark, unskillful qualities. When their body breaks up, after death, they will be reborn in a place of loss, a bad place, the underworld, hell.’ …”</span><br />
</p>
<p id="an6p62c9p12">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
</p>
<p id="an6p62c9p13">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
</p>
<p id="an6p62c9p14">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hotī”ti.</span><br />
</p>
<p id="an6p62c10p1">
<span class="pali m-text">Evaṁ vutte, āyasmā ānando bhagavantaṁ etadavoca:</span><br />
<span class="sujato m-text">When he said this, Venerable Ānanda said to the Buddha,</span><br />
</p>
<p id="an6p62c10p2">
<span class="pali m-text">“sakkā nu kho, bhante, imesaṁ tiṇṇaṁ puggalānaṁ aparepi tayo puggalā sappaṭibhāgā paññāpetun”ti?</span><br />
<span class="sujato m-text">“Sir, can you describe three other persons who are counterparts of these three?”</span><br />
</p>
<p id="an6p62c10p3">
<span class="pali m-text">“Sakkā, ānandā”ti bhagavā avoca:</span><br />
<span class="sujato m-text">“I can, Ānanda,” said the Buddha.</span><br />
</p>
<p id="an6p62c10p4">
<span class="pali m-text">“idhāhaṁ, ānanda, ekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“Ānanda, when I’ve comprehended the mind of a person, I understand:</span><br />
</p>
<p id="an6p62c10p5">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c10p6">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c10p7">
<span class="pali m-text">‘imassa kho puggalassa kusalā dhammā antarahitā, akusalā dhammā sammukhībhūtā.</span><br />
<span class="sujato m-text">‘The skillful qualities of this person have vanished, but the unskillful qualities are still present.</span><br />
</p>
<p id="an6p62c10p8">
<span class="pali m-text">Atthi ca khvassa kusalamūlaṁ asamucchinnaṁ, tampi sabbena sabbaṁ samugghātaṁ gacchati.</span><br />
<span class="sujato m-text">Nevertheless, their skillful root is unbroken, but it’s about to be totally destroyed.</span><br />
</p>
<p id="an6p62c10p9">
<span class="pali m-text">Evamayaṁ puggalo āyatiṁ parihānadhammo bhavissatī’ti.</span><br />
<span class="sujato m-text">So this person is still liable to decline in the future.’</span><br />
</p>
<p id="an6p62c10p10">
<span class="pali m-text">Seyyathāpi, ānanda, aṅgārāni ādittāni sampajjalitāni sajotibhūtāni puthusilāya nikkhittāni.</span><br />
<span class="sujato m-text">Suppose that there were some burning coals, blazing and glowing. And they were placed on a broad rock.</span><br />
</p>
<p id="an6p62c10p11">
<span class="pali m-text">Jāneyyāsi tvaṁ, ānanda, nayimāni aṅgārāni vuddhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those coals would not grow, increase, and spread?”</span><br />
</p>
<p id="an6p62c10p12">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c10p13">
<span class="pali m-text">“Seyyathāpi vā pana, ānanda, sāyanhasamayaṁ sūriye ogacchante, jāneyyāsi tvaṁ, ānanda, āloko antaradhāyissati andhakāro pātubhavissatī”ti?</span><br />
<span class="sujato m-text">“Or suppose it was the late afternoon and the sun was going down. Wouldn’t you know that the light was about to vanish and darkness appear?”</span><br />
</p>
<p id="an6p62c10p14">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c10p15">
<span class="pali m-text">“Seyyathāpi vā, panānanda, abhido addharattaṁ bhattakālasamaye, jāneyyāsi tvaṁ, ānanda, āloko antarahito andhakāro pātubhūto”ti?</span><br />
<span class="sujato m-text">“Or suppose that it’s nearly time for the midnight meal. Wouldn’t you know that the light had vanished and the darkness appeared?”</span><br />
</p>
<p id="an6p62c10p16">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c10p17">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c10p18">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c10p19">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c10p20">
<span class="pali m-text">‘imassa kho puggalassa kusalā dhammā antarahitā, akusalā dhammā sammukhībhūtā.</span><br />
</p>
<p id="an6p62c10p21">
<span class="pali m-text">Atthi ca khvassa kusalamūlaṁ asamucchinnaṁ, tampi sabbena sabbaṁ samugghātaṁ gacchati.</span><br />
</p>
<p id="an6p62c10p22">
<span class="pali m-text">Evamayaṁ puggalo āyatiṁ parihānadhammo bhavissatī’ti.</span><br />
<span class="sujato m-text">This person is still liable to decline in the future …</span><br />
</p>
<p id="an6p62c10p23">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
</p>
<p id="an6p62c10p24">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
</p>
<p id="an6p62c10p25">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hoti.</span><br />
</p>
<p id="an6p62c11p1">
<span class="pali m-text">Idha panāhaṁ, ānanda, ekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">When I’ve comprehended the mind of a person, I understand:</span><br />
</p>
<p id="an6p62c11p2">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c11p3">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c11p4">
<span class="pali m-text">‘imassa kho puggalassa akusalā dhammā antarahitā, kusalā dhammā sammukhībhūtā.</span><br />
<span class="sujato m-text">‘The unskillful qualities of this person have vanished, but the skillful qualities are still present.</span><br />
</p>
<p id="an6p62c11p5">
<span class="pali m-text">Atthi ca khvassa akusalamūlaṁ asamucchinnaṁ, tampi sabbena sabbaṁ samugghātaṁ gacchati.</span><br />
<span class="sujato m-text">Nevertheless, their unskillful root is unbroken, but it’s about to be totally destroyed.</span><br />
</p>
<p id="an6p62c11p6">
<span class="pali m-text">Evamayaṁ puggalo āyatiṁ aparihānadhammo bhavissatī’ti.</span><br />
<span class="sujato m-text">So this person is not liable to decline in the future.’</span><br />
</p>
<p id="an6p62c11p7">
<span class="pali m-text">Seyyathāpi, ānanda, aṅgārāni ādittāni sampajjalitāni sajotibhūtāni sukkhe tiṇapuñje vā kaṭṭhapuñje vā nikkhittāni.</span><br />
<span class="sujato m-text">Suppose that there were some burning coals, blazing and glowing. They were placed on a pile of grass or timber.</span><br />
</p>
<p id="an6p62c11p8">
<span class="pali m-text">Jāneyyāsi tvaṁ, ānanda, imāni aṅgārāni vuḍḍhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those coals would grow, increase, and spread?”</span><br />
</p>
<p id="an6p62c11p9">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c11p10">
<span class="pali m-text">“Seyyathāpi vā panānanda, rattiyā paccūsasamayaṁ sūriye uggacchante, jāneyyāsi tvaṁ, ānanda, andhakāro antaradhāyissati, āloko pātubhavissatī”ti?</span><br />
<span class="sujato m-text">“Suppose it’s the crack of dawn and the sun is rising. Wouldn’t you know that the dark will vanish and the light appear?”</span><br />
</p>
<p id="an6p62c11p11">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c11p12">
<span class="pali m-text">“Seyyathāpi vā panānanda, abhido majjhanhike bhattakālasamaye, jāneyyāsi tvaṁ, ānanda, andhakāro antarahito āloko pātubhūto”ti?</span><br />
<span class="sujato m-text">“Or suppose that it’s nearly time for the midday meal. Wouldn’t you know that the dark had vanished and the light appeared?”</span><br />
</p>
<p id="an6p62c11p13">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c11p14">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c11p15">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c11p16">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c11p17">
<span class="pali m-text">‘imassa kho puggalassa akusalā dhammā antarahitā, kusalā dhammā sammukhībhūtā.</span><br />
</p>
<p id="an6p62c11p18">
<span class="pali m-text">Atthi ca khvassa akusalamūlaṁ asamucchinnaṁ, tampi sabbena sabbaṁ samugghātaṁ gacchati.</span><br />
</p>
<p id="an6p62c11p19">
<span class="pali m-text">Evamayaṁ puggalo āyatiṁ aparihānadhammo bhavissatī’ti.</span><br />
<span class="sujato m-text">This person is not liable to decline in the future …</span><br />
</p>
<p id="an6p62c11p20">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
</p>
<p id="an6p62c11p21">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
</p>
<p id="an6p62c11p22">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hoti.</span><br />
</p>
<p id="an6p62c12p1">
<span class="pali m-text">Idha panāhaṁ, ānanda, ekaccaṁ puggalaṁ cetasā ceto paricca pajānāmi:</span><br />
<span class="sujato m-text">When I’ve comprehended the mind of a person, I understand:</span><br />
</p>
<p id="an6p62c12p2">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
<span class="sujato m-text">‘Both skillful and unskillful qualities are found in this person.’</span><br />
</p>
<p id="an6p62c12p3">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
<span class="sujato m-text">After some time I comprehend their mind and understand:</span><br />
</p>
<p id="an6p62c12p4">
<span class="pali m-text">‘natthi imassa puggalassa vālaggakoṭinittudanamattopi akusalo dhammo, samannāgatoyaṁ puggalo ekantasukkehi anavajjehi dhammehi, diṭṭheva dhamme parinibbāyissatī’ti.</span><br />
<span class="sujato m-text">‘This person has not even a fraction of a hair’s tip of unskillful qualities. They have exclusively bright, blameless qualities. They will become extinguished in this very life.’</span><br />
</p>
<p id="an6p62c12p5">
<span class="pali m-text">Seyyathāpi, ānanda, aṅgārāni sītāni nibbutāni sukkhe tiṇapuñje vā kaṭṭhapuñje vā nikkhittāni.</span><br />
<span class="sujato m-text">Suppose that there were some cool, extinguished coals. They were placed on a pile of grass or timber.</span><br />
</p>
<p id="an6p62c12p6">
<span class="pali m-text">Jāneyyāsi tvaṁ, ānanda, nayimāni aṅgārāni vuḍḍhiṁ virūḷhiṁ vepullaṁ āpajjissantī”ti?</span><br />
<span class="sujato m-text">Wouldn’t you know that those coals would not grow, increase, and spread?”</span><br />
</p>
<p id="an6p62c12p7">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p62c12p8">
<span class="pali m-text">“Evamevaṁ kho ahaṁ, ānanda, idhekaccaṁ puggalaṁ evaṁ cetasā ceto paricca pajānāmi:</span><br />
<span class="sujato m-text">“In the same way, when I’ve comprehended the mind of a person, I understand …</span><br />
</p>
<p id="an6p62c12p9">
<span class="pali m-text">‘imassa kho puggalassa vijjamānā kusalāpi dhammā akusalāpi dhammā’ti.</span><br />
</p>
<p id="an6p62c12p10">
<span class="pali m-text">Tamenaṁ aparena samayena evaṁ cetasā ceto paricca pajānāmi:</span><br />
</p>
<p id="an6p62c12p11">
<span class="pali m-text">‘natthi imassa puggalassa vālaggakoṭinittudanamattopi akusalo dhammo, samannāgatoyaṁ puggalo ekantasukkehi anavajjehi dhammehi, diṭṭheva dhamme parinibbāyissatī’ti.</span><br />
<span class="sujato m-text">‘This person has not even a fraction of a hair’s tip of unskillful qualities. They have exclusively bright, blameless qualities. They will become extinguished in this very life.’</span><br />
</p>
<p id="an6p62c12p12">
<span class="pali m-text">Evampi kho, ānanda, tathāgatassa purisapuggalo cetasā ceto paricca vidito hoti.</span><br />
<span class="sujato m-text">This is how another individual is known to the Realized One by comprehending their mind.</span><br />
</p>
<p id="an6p62c12p13">
<span class="pali m-text">Evampi kho, ānanda, tathāgatassa purisindriyañāṇaṁ cetasā ceto paricca viditaṁ hoti.</span><br />
<span class="sujato m-text">And this is how the Realized One knows a person’s faculties by comprehending their mind.</span><br />
</p>
<p id="an6p62c12p14">
<span class="pali m-text">Evampi kho, ānanda, tathāgatassa āyatiṁ dhammasamuppādo cetasā ceto paricca vidito hoti.</span><br />
<span class="sujato m-text">And this is how the Realized One knows the future origination of a person’s qualities by comprehending their mind.</span><br />
</p>
<p id="an6p62c13p1">
<span class="pali m-text">Tatrānanda, ye te purimā tayo puggalā tesaṁ tiṇṇaṁ puggalānaṁ eko aparihānadhammo, eko parihānadhammo, eko āpāyiko nerayiko.</span><br />
<span class="sujato m-text">And so, Ānanda, of the first three people one is not liable to decline, one is liable to decline, and one is bound for a place of loss, hell.</span><br />
</p>
<p id="an6p62c13p2">
<span class="pali m-text">Tatrānanda, yeme pacchimā tayo puggalā imesaṁ tiṇṇaṁ puggalānaṁ eko parihānadhammo, eko aparihānadhammo, eko parinibbānadhammo”ti.</span><br />
<span class="sujato m-text">And of the second three people, one is liable to decline, one is not liable to decline, and one is bound to become extinguished.”</span><br />
</p>
<p id="an6p62c13p3">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0061.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0063.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>