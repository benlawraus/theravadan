<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn12 &raquo; Saṁyutta Nikāya 12.41 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0012p0041.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn12-index.html">sn12</a> &raquo;
          </span>
          Saṁyutta Nikāya 12.41
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0040.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0042.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 12.41</span></p>
<p id="sn12p41c0p2">
<span class="pali m-text">5. Gahapativagga</span><br />
<span class="sujato m-text">5. Householders</span><br />
</p>
<section id="pancaverabhayasutta">
<span id="sn12p41c0p3"></span><h2><span class="pali m-text">Pañcaverabhayasutta</span></h2>
<p><span class="sujato m-text">Dangers and Threats</span></p>
<p id="sn12p41c1p1">
<span class="pali m-text">Sāvatthiyaṁ viharati.</span><br />
<span class="sujato m-text">At Sāvatthī.</span><br />
</p>
<p id="sn12p41c1p2">
<span class="pali m-text">Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:</span><br />
<span class="sujato m-text">Then the householder Anāthapiṇḍika went up to the Buddha, bowed, and sat down to one side. Seated to one side, the Buddha said to the householder Anāthapiṇḍika:</span><br />
</p>
<p id="sn12p41c2p1">
<span class="pali m-text">“Yato kho, gahapati, ariyasāvakassa pañca bhayāni verāni vūpasantāni honti, catūhi ca sotāpattiyaṅgehi samannāgato hoti, ariyo cassa ñāyo paññāya sudiṭṭho hoti suppaṭividdho, so ākaṅkhamāno attanāva attānaṁ byākareyya:</span><br />
<span class="sujato m-text">“Householder, when a noble disciple has quelled five dangers and threats, has the four factors of stream-entry, and has clearly seen and comprehended the noble system with wisdom, they may, if they wish, declare of themselves:</span><br />
</p>
<p id="sn12p41c2p2">
<span class="pali m-text">‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyano’ti.</span><br />
<span class="sujato m-text">‘I’ve finished with rebirth in hell, the animal realm, and the ghost realm. I’ve finished with all places of loss, bad places, the underworld. I am a stream-enterer! I’m not liable to be reborn in the underworld, and am bound for awakening.’</span><br />
</p>
<p id="sn12p41c3p1">
<span class="pali m-text">Katamāni pañca bhayāni verāni vūpasantāni honti?</span><br />
<span class="sujato m-text">What are the five dangers and threats they have quelled?</span><br />
</p>
<p id="sn12p41c3p2">
<span class="pali m-text">Yaṁ, gahapati, pāṇātipātī pāṇātipātapaccayā diṭṭhadhammikampi bhayaṁ veraṁ pasavati, samparāyikampi bhayaṁ veraṁ pasavati, cetasikampi dukkhaṁ domanassaṁ paṭisaṁvedayati, pāṇātipātā paṭiviratassa evaṁ taṁ bhayaṁ veraṁ vūpasantaṁ hoti.</span><br />
<span class="sujato m-text">Anyone who kills living creatures creates dangers and threats both in the present life and in lives to come, and experiences mental pain and sadness. That danger and threat is quelled for anyone who refrains from killing living creatures.</span><br />
</p>
<p id="sn12p41c4p1">
<span class="pali m-text">Yaṁ, gahapati, adinnādāyī adinnādānapaccayā diṭṭhadhammikampi bhayaṁ veraṁ pasavati, samparāyikampi bhayaṁ veraṁ pasavati, cetasikampi dukkhaṁ domanassaṁ paṭisaṁvedayati, adinnādānā paṭiviratassa evaṁ taṁ bhayaṁ veraṁ vūpasantaṁ hoti.</span><br />
<span class="sujato m-text">Anyone who steals creates dangers and threats both in the present life and in lives to come, and experiences mental pain and sadness. That danger and threat is quelled for anyone who refrains from stealing.</span><br />
</p>
<p id="sn12p41c5p1">
<span class="pali m-text">Yaṁ, gahapati, kāmesumicchācārī kāmesumicchācārapaccayā diṭṭhadhammikampi bhayaṁ veraṁ pasavati, samparāyikampi bhayaṁ veraṁ pasavati, cetasikampi dukkhaṁ domanassaṁ paṭisaṁvedayati, kāmesumicchācārā paṭiviratassa evaṁ taṁ bhayaṁ veraṁ vūpasantaṁ hoti.</span><br />
<span class="sujato m-text">Anyone who commits sexual misconduct creates dangers and threats both in the present life and in lives to come, and experiences mental pain and sadness. That danger and threat is quelled for anyone who refrains from committing sexual misconduct.</span><br />
</p>
<p id="sn12p41c6p1">
<span class="pali m-text">Yaṁ, gahapati, musāvādī musāvādapaccayā diṭṭhadhammikampi bhayaṁ veraṁ pasavati, samparāyikampi bhayaṁ veraṁ pasavati, cetasikampi dukkhaṁ domanassaṁ paṭisaṁvedayati, musāvādā paṭiviratassa evaṁ taṁ bhayaṁ veraṁ vūpasantaṁ hoti.</span><br />
<span class="sujato m-text">Anyone who lies creates dangers and threats both in the present life and in lives to come, and experiences mental pain and sadness. That danger and threat is quelled for anyone who refrains from lying.</span><br />
</p>
<p id="sn12p41c7p1">
<span class="pali m-text">Yaṁ, gahapati, surāmerayamajjapamādaṭṭhāyī surāmerayamajjapamādaṭṭhānapaccayā diṭṭhadhammikampi bhayaṁ veraṁ pasavati, samparāyikampi bhayaṁ veraṁ pasavati, cetasikampi dukkhaṁ domanassaṁ paṭisaṁvedayati, surāmerayamajjapamādaṭṭhānā paṭiviratassa evaṁ taṁ bhayaṁ veraṁ vūpasantaṁ hoti.</span><br />
<span class="sujato m-text">Anyone who uses alcoholic drinks that cause negligence creates dangers and threats both in the present life and in lives to come, and experiences mental pain and sadness. That danger and threat is quelled for anyone who refrains from using alcoholic drinks that cause negligence.</span><br />
</p>
<p id="sn12p41c7p2">
<span class="pali m-text">Imāni pañca bhayāni verāni vūpasantāni honti.</span><br />
<span class="sujato m-text">These are the five dangers and threats they have quelled.</span><br />
</p>
<p id="sn12p41c8p1">
<span class="pali m-text">Katamehi catūhi sotāpattiyaṅgehi samannāgato hoti?</span><br />
<span class="sujato m-text">What are the four factors of stream-entry that they have?</span><br />
</p>
<p id="sn12p41c8p2">
<span class="pali m-text">Idha, gahapati, ariyasāvako buddhe aveccappasādena samannāgato hoti:</span><br />
<span class="sujato m-text">It’s when a noble disciple has experiential confidence in the Buddha:</span><br />
</p>
<p id="sn12p41c8p3">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="sn12p41c9p1">
<span class="pali m-text">Dhamme aveccappasādena samannāgato hoti:</span><br />
<span class="sujato m-text">They have experiential confidence in the teaching:</span><br />
</p>
<p id="sn12p41c9p2">
<span class="pali m-text">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti.</span><br />
<span class="sujato m-text">‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’</span><br />
</p>
<p id="sn12p41c10p1">
<span class="pali m-text">Saṅghe aveccappasādena samannāgato hoti:</span><br />
<span class="sujato m-text">They have experiential confidence in the Saṅgha:</span><br />
</p>
<p id="sn12p41c10p2">
<span class="pali m-text">‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā, esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti.</span><br />
<span class="sujato m-text">‘The Saṅgha of the Buddha’s disciples is practicing the way that’s good, direct, systematic, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’</span><br />
</p>
<p id="sn12p41c11p1">
<span class="pali m-text">Ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṁvattanikehi.</span><br />
<span class="sujato m-text">And a noble disciple’s ethical conduct is loved by the noble ones, unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="sn12p41c11p2">
<span class="pali m-text">Imehi catūhi sotāpattiyaṅgehi samannāgato hoti.</span><br />
<span class="sujato m-text">These are the four factors of stream-entry that they have.</span><br />
</p>
<p id="sn12p41c12p1">
<span class="pali m-text">Katamo cassa ariyo ñāyo paññāya sudiṭṭho hoti suppaṭividdho?</span><br />
<span class="sujato m-text">And what is the noble system that they have clearly seen and comprehended with wisdom?</span><br />
</p>
<p id="sn12p41c12p2">
<span class="pali m-text">Idha, gahapati, ariyasāvako paṭiccasamuppādaññeva sādhukaṁ yoniso manasi karoti:</span><br />
<span class="sujato m-text">A noble disciple carefully and rationally applies the mind to dependent origination itself:</span><br />
</p>
<p id="sn12p41c12p3">
<span class="pali m-text">‘iti imasmiṁ sati idaṁ hoti, imasmiṁ asati idaṁ na hoti;</span><br />
<span class="sujato m-text">‘When this exists, that is; when this doesn’t exist, that is not.</span><br />
</p>
<p id="sn12p41c12p4">
<span class="pali m-text">imassuppādā idaṁ uppajjati, imassa nirodhā idaṁ nirujjhati.</span><br />
<span class="sujato m-text">Due to the arising of this, that arises; due to the cessation of this, that ceases.</span><br />
</p>
<p id="sn12p41c12p5">
<span class="pali m-text">Yadidaṁ avijjāpaccayā saṅkhārā;</span><br />
<span class="sujato m-text">Ignorance is a condition for choices.</span><br />
</p>
<p id="sn12p41c12p6">
<span class="pali m-text">saṅkhārapaccayā viññāṇaṁ …pe…</span><br />
<span class="sujato m-text">Choices are a condition for consciousness. …</span><br />
</p>
<p id="sn12p41c12p7">
<span class="pali m-text">evametassa kevalassa dukkhakkhandhassa samudayo hoti.</span><br />
<span class="sujato m-text">That is how this entire mass of suffering originates.</span><br />
</p>
<p id="sn12p41c12p8">
<span class="pali m-text">Avijjāya tveva asesavirāganirodhā saṅkhāranirodho;</span><br />
<span class="sujato m-text">When ignorance fades away and ceases with nothing left over, choices cease.</span><br />
</p>
<p id="sn12p41c12p9">
<span class="pali m-text">saṅkhāranirodhā viññāṇanirodho …pe…</span><br />
<span class="sujato m-text">When choices cease, consciousness ceases. …</span><br />
</p>
<p id="sn12p41c12p10">
<span class="pali m-text">evametassa kevalassa dukkhakkhandhassa nirodho hoti.</span><br />
<span class="sujato m-text">That is how this entire mass of suffering ceases.’</span><br />
</p>
<p id="sn12p41c12p11">
<span class="pali m-text">Ayamassa ariyo ñāyo paññāya sudiṭṭho hoti suppaṭividdho.</span><br />
<span class="sujato m-text">This is the noble system that they have clearly seen and comprehended with wisdom.</span><br />
</p>
<p id="sn12p41c13p1">
<span class="pali m-text">Yato kho, gahapati, ariyasāvakassa imāni pañca bhayāni verāni vūpasantāni honti, imehi catūhi sotāpattiyaṅgehi samannāgato hoti, ayañcassa ariyo ñāyo paññāya sudiṭṭho hoti suppaṭividdho, so ākaṅkhamāno attanāva attānaṁ byākareyya:</span><br />
<span class="sujato m-text">When a noble disciple has quelled five dangers and threats, has the four factors of stream-entry, and has clearly seen and comprehended the noble system with wisdom, they may, if they wish, declare of themselves:</span><br />
</p>
<p id="sn12p41c13p2">
<span class="pali m-text">‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyano’”ti.</span><br />
<span class="sujato m-text">‘I’ve finished with rebirth in hell, the animal realm, and the ghost realm. I’ve finished with all places of loss, bad places, the underworld. I am a stream-enterer! I’m not liable to be reborn in the underworld, and am bound for awakening.’”</span><br />
</p>
<p id="sn12p41c13p3">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0040.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0042.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>