<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-ap0500.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/tha-ap0499.html">Previous</a></div>
<div class="m-col-t-6 m-text-right">
<a href="../pages/tha-ap0501.html">Next</a></div>
</div>
<p id="tha-ap500c0p2">
<span class="pali m-text">Kiṅkaṇipupphavagga</span><br />
</p>
<section id="pulinathupiyattheraapadana">
<span id="tha-ap500c0p3"></span><h2><span class="pali m-text">8 Pulinathūpiyattheraapadāna</span></h2>
<p id="tha-ap500c1p1">
<span class="pali m-text">“Himavantassāvidūre,</span><br />
</p>
<p id="tha-ap500c1p2">
<span class="pali m-text">yamako nāma pabbato;</span><br />
</p>
<p id="tha-ap500c1p3">
<span class="pali m-text">Assamo sukato mayhaṁ,</span><br />
</p>
<p id="tha-ap500c1p4">
<span class="pali m-text">paṇṇasālā sumāpitā.</span><br />
</p>
<p id="tha-ap500c2p1">
<span class="pali m-text">Nārado nāma nāmena,</span><br />
</p>
<p id="tha-ap500c2p2">
<span class="pali m-text">jaṭilo uggatāpano;</span><br />
</p>
<p id="tha-ap500c2p3">
<span class="pali m-text">Catuddasasahassāni,</span><br />
</p>
<p id="tha-ap500c2p4">
<span class="pali m-text">sissā paricaranti maṁ.</span><br />
</p>
<p id="tha-ap500c3p1">
<span class="pali m-text">Paṭisallīnako santo,</span><br />
</p>
<p id="tha-ap500c3p2">
<span class="pali m-text">evaṁ cintesahaṁ tadā;</span><br />
</p>
<p id="tha-ap500c3p3">
<span class="pali m-text">‘Sabbo jano maṁ pūjeti,</span><br />
</p>
<p id="tha-ap500c3p4">
<span class="pali m-text">nāhaṁ pūjemi kiñcanaṁ.</span><br />
</p>
<p id="tha-ap500c4p1">
<span class="pali m-text">Na me ovādako atthi,</span><br />
</p>
<p id="tha-ap500c4p2">
<span class="pali m-text">vattā koci na vijjati;</span><br />
</p>
<p id="tha-ap500c4p3">
<span class="pali m-text">Anācariyupajjhāyo,</span><br />
</p>
<p id="tha-ap500c4p4">
<span class="pali m-text">vane vāsaṁ upemahaṁ.</span><br />
</p>
<p id="tha-ap500c5p1">
<span class="pali m-text">Upāsamāno yamahaṁ,</span><br />
</p>
<p id="tha-ap500c5p2">
<span class="pali m-text">garucittaṁ upaṭṭhahe;</span><br />
</p>
<p id="tha-ap500c5p3">
<span class="pali m-text">So me ācariyo natthi,</span><br />
</p>
<p id="tha-ap500c5p4">
<span class="pali m-text">vanavāso niratthako.</span><br />
</p>
<p id="tha-ap500c6p1">
<span class="pali m-text">Āyāgaṁ me gavesissaṁ,</span><br />
</p>
<p id="tha-ap500c6p2">
<span class="pali m-text">garuṁ bhāvaniyaṁ tathā;</span><br />
</p>
<p id="tha-ap500c6p3">
<span class="pali m-text">Sāvassayo vasissāmi,</span><br />
</p>
<p id="tha-ap500c6p4">
<span class="pali m-text">na koci garahissati’.</span><br />
</p>
<p id="tha-ap500c7p1">
<span class="pali m-text">Uttānakūlā nadikā,</span><br />
</p>
<p id="tha-ap500c7p2">
<span class="pali m-text">supatitthā manoramā;</span><br />
</p>
<p id="tha-ap500c7p3">
<span class="pali m-text">Saṁsuddhapulinākiṇṇā,</span><br />
</p>
<p id="tha-ap500c7p4">
<span class="pali m-text">avidūre mamassamaṁ.</span><br />
</p>
<p id="tha-ap500c8p1">
<span class="pali m-text">Nadiṁ amarikaṁ nāma,</span><br />
</p>
<p id="tha-ap500c8p2">
<span class="pali m-text">upagantvānahaṁ tadā;</span><br />
</p>
<p id="tha-ap500c8p3">
<span class="pali m-text">Saṁvaḍḍhayitvā pulinaṁ,</span><br />
</p>
<p id="tha-ap500c8p4">
<span class="pali m-text">akaṁ pulinacetiyaṁ.</span><br />
</p>
<p id="tha-ap500c9p1">
<span class="pali m-text">Ye te ahesuṁ sambuddhā,</span><br />
</p>
<p id="tha-ap500c9p2">
<span class="pali m-text">bhavantakaraṇā munī;</span><br />
</p>
<p id="tha-ap500c9p3">
<span class="pali m-text">Tesaṁ etādiso thūpo,</span><br />
</p>
<p id="tha-ap500c9p4">
<span class="pali m-text">taṁ nimittaṁ karomahaṁ.</span><br />
</p>
<p id="tha-ap500c10p1">
<span class="pali m-text">Karitvā pulinaṁ thūpaṁ,</span><br />
</p>
<p id="tha-ap500c10p2">
<span class="pali m-text">sovaṇṇaṁ māpayiṁ ahaṁ;</span><br />
</p>
<p id="tha-ap500c10p3">
<span class="pali m-text">Soṇṇakiṅkaṇipupphāni,</span><br />
</p>
<p id="tha-ap500c10p4">
<span class="pali m-text">sahasse tīṇi pūjayiṁ.</span><br />
</p>
<p id="tha-ap500c11p1">
<span class="pali m-text">Sāyaṁ pātaṁ namassāmi,</span><br />
</p>
<p id="tha-ap500c11p2">
<span class="pali m-text">vedajāto katañjalī;</span><br />
</p>
<p id="tha-ap500c11p3">
<span class="pali m-text">Sammukhā viya sambuddhaṁ,</span><br />
</p>
<p id="tha-ap500c11p4">
<span class="pali m-text">vandiṁ pulinacetiyaṁ.</span><br />
</p>
<p id="tha-ap500c12p1">
<span class="pali m-text">Yadā kilesā jāyanti,</span><br />
</p>
<p id="tha-ap500c12p2">
<span class="pali m-text">vitakkā gehanissitā;</span><br />
</p>
<p id="tha-ap500c12p3">
<span class="pali m-text">Sarāmi sukataṁ thūpaṁ,</span><br />
</p>
<p id="tha-ap500c12p4">
<span class="pali m-text">paccavekkhāmi tāvade.</span><br />
</p>
<p id="tha-ap500c13p1">
<span class="pali m-text">Upanissāya viharaṁ,</span><br />
</p>
<p id="tha-ap500c13p2">
<span class="pali m-text">satthavāhaṁ vināyakaṁ;</span><br />
</p>
<p id="tha-ap500c13p3">
<span class="pali m-text">Kilese saṁvaseyyāsi,</span><br />
</p>
<p id="tha-ap500c13p4">
<span class="pali m-text">na yuttaṁ tava mārisa.</span><br />
</p>
<p id="tha-ap500c14p1">
<span class="pali m-text">Saha āvajjite thūpe,</span><br />
</p>
<p id="tha-ap500c14p2">
<span class="pali m-text">gāravaṁ hoti me tadā;</span><br />
</p>
<p id="tha-ap500c14p3">
<span class="pali m-text">Kuvitakke vinodesiṁ,</span><br />
</p>
<p id="tha-ap500c14p4">
<span class="pali m-text">nāgo tuttaṭṭito yathā.</span><br />
</p>
<p id="tha-ap500c15p1">
<span class="pali m-text">Evaṁ viharamānaṁ maṁ,</span><br />
</p>
<p id="tha-ap500c15p2">
<span class="pali m-text">maccurājābhimaddatha;</span><br />
</p>
<p id="tha-ap500c15p3">
<span class="pali m-text">Tattha kālaṅkato santo,</span><br />
</p>
<p id="tha-ap500c15p4">
<span class="pali m-text">brahmalokamagacchahaṁ.</span><br />
</p>
<p id="tha-ap500c16p1">
<span class="pali m-text">Yāvatāyuṁ vasitvāna,</span><br />
</p>
<p id="tha-ap500c16p2">
<span class="pali m-text">tidive upapajjahaṁ;</span><br />
</p>
<p id="tha-ap500c16p3">
<span class="pali m-text">Asītikkhattuṁ devindo,</span><br />
</p>
<p id="tha-ap500c16p4">
<span class="pali m-text">devarajjamakārayiṁ.</span><br />
</p>
<p id="tha-ap500c17p1">
<span class="pali m-text">Satānaṁ tīṇikkhattuñca,</span><br />
</p>
<p id="tha-ap500c17p2">
<span class="pali m-text">cakkavattī ahosahaṁ;</span><br />
</p>
<p id="tha-ap500c17p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap500c17p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap500c18p1">
<span class="pali m-text">Soṇṇakiṅkaṇipupphānaṁ,</span><br />
</p>
<p id="tha-ap500c18p2">
<span class="pali m-text">vipākaṁ anubhomahaṁ;</span><br />
</p>
<p id="tha-ap500c18p3">
<span class="pali m-text">Dhātīsatasahassāni,</span><br />
</p>
<p id="tha-ap500c18p4">
<span class="pali m-text">parivārenti maṁ bhave.</span><br />
</p>
<p id="tha-ap500c19p1">
<span class="pali m-text">Thūpassa pariciṇṇattā,</span><br />
</p>
<p id="tha-ap500c19p2">
<span class="pali m-text">rajojallaṁ na limpati;</span><br />
</p>
<p id="tha-ap500c19p3">
<span class="pali m-text">Gatte sedā na muccanti,</span><br />
</p>
<p id="tha-ap500c19p4">
<span class="pali m-text">suppabhāso bhavāmahaṁ.</span><br />
</p>
<p id="tha-ap500c20p1">
<span class="pali m-text">Aho me sukato thūpo,</span><br />
</p>
<p id="tha-ap500c20p2">
<span class="pali m-text">sudiṭṭhā marikā nadī;</span><br />
</p>
<p id="tha-ap500c20p3">
<span class="pali m-text">Thūpaṁ katvāna pulinaṁ,</span><br />
</p>
<p id="tha-ap500c20p4">
<span class="pali m-text">pattomhi acalaṁ padaṁ.</span><br />
</p>
<p id="tha-ap500c21p1">
<span class="pali m-text">Kusalaṁ kattukāmena,</span><br />
</p>
<p id="tha-ap500c21p2">
<span class="pali m-text">jantunā sāragāhinā;</span><br />
</p>
<p id="tha-ap500c21p3">
<span class="pali m-text">Natthi khettaṁ akhettaṁ vā,</span><br />
</p>
<p id="tha-ap500c21p4">
<span class="pali m-text">paṭipattīva sādhakā.</span><br />
</p>
<p id="tha-ap500c22p1">
<span class="pali m-text">Yathāpi balavā poso,</span><br />
</p>
<p id="tha-ap500c22p2">
<span class="pali m-text">aṇṇavaṁ taritussahe;</span><br />
</p>
<p id="tha-ap500c22p3">
<span class="pali m-text">Parittaṁ kaṭṭhamādāya,</span><br />
</p>
<p id="tha-ap500c22p4">
<span class="pali m-text">pakkhandeyya mahāsaraṁ.</span><br />
</p>
<p id="tha-ap500c23p1">
<span class="pali m-text">Imāhaṁ kaṭṭhaṁ nissāya,</span><br />
</p>
<p id="tha-ap500c23p2">
<span class="pali m-text">tarissāmi mahodadhiṁ;</span><br />
</p>
<p id="tha-ap500c23p3">
<span class="pali m-text">Ussāhena vīriyena,</span><br />
</p>
<p id="tha-ap500c23p4">
<span class="pali m-text">tareyya udadhiṁ naro.</span><br />
</p>
<p id="tha-ap500c24p1">
<span class="pali m-text">Tatheva me kataṁ kammaṁ,</span><br />
</p>
<p id="tha-ap500c24p2">
<span class="pali m-text">parittaṁ thokakañca yaṁ;</span><br />
</p>
<p id="tha-ap500c24p3">
<span class="pali m-text">Taṁ kammaṁ upanissāya,</span><br />
</p>
<p id="tha-ap500c24p4">
<span class="pali m-text">saṁsāraṁ samatikkamiṁ.</span><br />
</p>
<p id="tha-ap500c25p1">
<span class="pali m-text">Pacchime bhave sampatte,</span><br />
</p>
<p id="tha-ap500c25p2">
<span class="pali m-text">sukkamūlena codito;</span><br />
</p>
<p id="tha-ap500c25p3">
<span class="pali m-text">Sāvatthiyaṁ pure jāto,</span><br />
</p>
<p id="tha-ap500c25p4">
<span class="pali m-text">mahāsāle suaḍḍhake.</span><br />
</p>
<p id="tha-ap500c26p1">
<span class="pali m-text">Saddhā mātā pitā mayhaṁ,</span><br />
</p>
<p id="tha-ap500c26p2">
<span class="pali m-text">buddhassa saraṇaṁ gatā;</span><br />
</p>
<p id="tha-ap500c26p3">
<span class="pali m-text">Ubho diṭṭhapadā ete,</span><br />
</p>
<p id="tha-ap500c26p4">
<span class="pali m-text">anuvattanti sāsanaṁ.</span><br />
</p>
<p id="tha-ap500c27p1">
<span class="pali m-text">Bodhipapaṭikaṁ gayha,</span><br />
</p>
<p id="tha-ap500c27p2">
<span class="pali m-text">soṇṇathūpamakārayuṁ;</span><br />
</p>
<p id="tha-ap500c27p3">
<span class="pali m-text">Sāyaṁ pātaṁ namassanti,</span><br />
</p>
<p id="tha-ap500c27p4">
<span class="pali m-text">sakyaputtassa sammukhā.</span><br />
</p>
<p id="tha-ap500c28p1">
<span class="pali m-text">Uposathamhi divase,</span><br />
</p>
<p id="tha-ap500c28p2">
<span class="pali m-text">soṇṇathūpaṁ vinīharuṁ;</span><br />
</p>
<p id="tha-ap500c28p3">
<span class="pali m-text">Buddhassa vaṇṇaṁ kittentā,</span><br />
</p>
<p id="tha-ap500c28p4">
<span class="pali m-text">tiyāmaṁ vītināmayuṁ.</span><br />
</p>
<p id="tha-ap500c29p1">
<span class="pali m-text">Saha disvānahaṁ thūpaṁ,</span><br />
</p>
<p id="tha-ap500c29p2">
<span class="pali m-text">sariṁ pulinacetiyaṁ;</span><br />
</p>
<p id="tha-ap500c29p3">
<span class="pali m-text">Ekāsane nisīditvā,</span><br />
</p>
<p id="tha-ap500c29p4">
<span class="pali m-text">arahattamapāpuṇiṁ.</span><br />
</p>
<p id="tha-ap500c30p1">
<span class="pali m-text">Dvāvīsatimaṁ bhāṇavāraṁ.</span><br />
</p>
<p id="tha-ap500c31p1">
<span class="pali m-text">Gavesamāno taṁ vīraṁ,</span><br />
</p>
<p id="tha-ap500c31p2">
<span class="pali m-text">dhammasenāpatiddasaṁ;</span><br />
</p>
<p id="tha-ap500c31p3">
<span class="pali m-text">Agārā nikkhamitvāna,</span><br />
</p>
<p id="tha-ap500c31p4">
<span class="pali m-text">pabbajiṁ tassa santike.</span><br />
</p>
<p id="tha-ap500c32p1">
<span class="pali m-text">Jātiyā sattavassena,</span><br />
</p>
<p id="tha-ap500c32p2">
<span class="pali m-text">arahattamapāpuṇiṁ;</span><br />
</p>
<p id="tha-ap500c32p3">
<span class="pali m-text">Upasampādayī buddho,</span><br />
</p>
<p id="tha-ap500c32p4">
<span class="pali m-text">guṇamaññāya cakkhumā.</span><br />
</p>
<p id="tha-ap500c33p1">
<span class="pali m-text">Dārakeneva santena,</span><br />
</p>
<p id="tha-ap500c33p2">
<span class="pali m-text">kiriyaṁ niṭṭhitaṁ mayā;</span><br />
</p>
<p id="tha-ap500c33p3">
<span class="pali m-text">Kataṁ me karaṇīyajja,</span><br />
</p>
<p id="tha-ap500c33p4">
<span class="pali m-text">sakyaputtassa sāsane.</span><br />
</p>
<p id="tha-ap500c34p1">
<span class="pali m-text">Sabbaverabhayātīto,</span><br />
</p>
<p id="tha-ap500c34p2">
<span class="pali m-text">sabbasaṅgātigo isi;</span><br />
</p>
<p id="tha-ap500c34p3">
<span class="pali m-text">Sāvako te mahāvīra,</span><br />
</p>
<p id="tha-ap500c34p4">
<span class="pali m-text">soṇṇathūpassidaṁ phalaṁ.</span><br />
</p>
<p id="tha-ap500c35p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap500c35p2">
<span class="pali m-text">…pe…</span><br />
</p>
<p id="tha-ap500c35p3">
<span class="pali m-text">viharāmi anāsavo.</span><br />
</p>
<p id="tha-ap500c36p1">
<span class="pali m-text">Svāgataṁ vata me āsi,</span><br />
</p>
<p id="tha-ap500c36p2">
<span class="pali m-text">…pe…</span><br />
</p>
<p id="tha-ap500c36p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap500c37p1">
<span class="pali m-text">Paṭisambhidā catasso,</span><br />
</p>
<p id="tha-ap500c37p2">
<span class="pali m-text">…pe…</span><br />
</p>
<p id="tha-ap500c37p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap500c38p1">
<span class="pali m-text">Itthaṁ sudaṁ āyasmā pulinathūpiyo thero imā gāthāyo abhāsitthāti.</span><br />
</p>
<p id="tha-ap500c39p1">
<span class="pali m-text">Pulinathūpiyattherassāpadānaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/tha-ap0499.html">Previous</a></div>
<div class="m-col-t-6 m-text-right">
<a href="../pages/tha-ap0501.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>