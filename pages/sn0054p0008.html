<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn54 &raquo; Saṁyutta Nikāya 54.8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0054p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn54-index.html">sn54</a> &raquo;
          </span>
          Saṁyutta Nikāya 54.8
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0054p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0054p0009.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 54.8</span></p>
<p id="sn54p8c0p2">
<span class="pali m-text">1. Ekadhammavagga</span><br />
<span class="sujato m-text">1. One Thing</span><br />
</p>
<section id="padipopamasutta">
<span id="sn54p8c0p3"></span><h2><span class="pali m-text">Padīpopamasutta</span></h2>
<p><span class="sujato m-text">The Simile of the Lamp</span></p>
<p id="sn54p8c1p1">
<span class="pali m-text">“Ānāpānassatisamādhi, bhikkhave, bhāvito bahulīkato mahapphalo hoti mahānisaṁso.</span><br />
<span class="sujato m-text">“Mendicants, when immersion due to mindfulness of breathing is developed and cultivated it’s very fruitful and beneficial.</span><br />
</p>
<p id="sn54p8c1p2">
<span class="pali m-text">Kathaṁ bhāvito ca, bhikkhave, ānāpānassatisamādhi kathaṁ bahulīkato mahapphalo hoti mahānisaṁso?</span><br />
<span class="sujato m-text">How so?</span><br />
</p>
<p id="sn54p8c2p1">
<span class="pali m-text">Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in front of them.</span><br />
</p>
<p id="sn54p8c2p2">
<span class="pali m-text">So satova assasati, satova passasati.</span><br />
<span class="sujato m-text">Just mindful, they breathe in. Mindful, they breathe out.</span><br />
</p>
<p id="sn54p8c2p3">
<span class="pali m-text">Dīghaṁ vā assasanto ‘dīghaṁ assasāmī’ti pajānāti …pe…</span><br />
<span class="sujato m-text">Breathing in heavily they know: ‘I’m breathing in heavily.’ Breathing out heavily they know: ‘I’m breathing out heavily.’ …</span><br />
</p>
<p id="sn54p8c2p4">
<span class="pali m-text">‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in observing letting go.’ They practice like this: ‘I’ll breathe out observing letting go.’</span><br />
</p>
<p id="sn54p8c2p5">
<span class="pali m-text">Evaṁ bhāvito kho, bhikkhave, ānāpānassatisamādhi evaṁ bahulīkato mahapphalo hoti mahānisaṁso.</span><br />
<span class="sujato m-text">That’s how immersion due to mindfulness of breathing, when developed and cultivated, is very fruitful and beneficial.</span><br />
</p>
<p id="sn54p8c3p1">
<span class="pali m-text">Ahampi sudaṁ, bhikkhave, pubbeva sambodhā anabhisambuddho bodhisattova samāno iminā vihārena bahulaṁ viharāmi.</span><br />
<span class="sujato m-text">Before my awakening—when I was still unawakened but intent on awakening—I too usually practiced this kind of meditation.</span><br />
</p>
<p id="sn54p8c3p2">
<span class="pali m-text">Tassa mayhaṁ, bhikkhave, iminā vihārena bahulaṁ viharato neva kāyo kilamati na cakkhūni;</span><br />
<span class="sujato m-text">And while I was usually practicing this kind of meditation neither my body nor my eyes became fatigued.</span><br />
</p>
<p id="sn54p8c3p3">
<span class="pali m-text">anupādāya ca me āsavehi cittaṁ vimucci.</span><br />
<span class="sujato m-text">And my mind was freed from defilements by not grasping.</span><br />
</p>
<p id="sn54p8c4p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c4p2">
<span class="pali m-text">‘neva me kāyo kilameyya na cakkhūni, anupādāya ca me āsavehi cittaṁ vimucceyyā’ti,</span><br />
<span class="sujato m-text">‘May neither my body nor my eyes became fatigued. And may my mind be freed from the defilements by not grasping.’</span><br />
</p>
<p id="sn54p8c4p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c5p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c5p2">
<span class="pali m-text">‘ye me gehasitā sarasaṅkappā te pahīyeyyun’ti,</span><br />
<span class="sujato m-text">‘May I give up memories and thoughts of the lay life.’</span><br />
</p>
<p id="sn54p8c5p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c6p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c6p2">
<span class="pali m-text">‘appaṭikūle paṭikūlasaññī vihareyyan’ti,</span><br />
<span class="sujato m-text">‘May I meditate perceiving the repulsive in the unrepulsive.’</span><br />
</p>
<p id="sn54p8c6p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c7p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c7p2">
<span class="pali m-text">‘paṭikūle appaṭikūlasaññī vihareyyan’ti,</span><br />
<span class="sujato m-text">‘May I meditate perceiving the unrepulsive in the repulsive.’</span><br />
</p>
<p id="sn54p8c7p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c8p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c8p2">
<span class="pali m-text">‘paṭikūle ca appaṭikūle ca paṭikūlasaññī vihareyyan’ti,</span><br />
<span class="sujato m-text">‘May I meditate perceiving the repulsive in the unrepulsive and the repulsive.’</span><br />
</p>
<p id="sn54p8c8p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c9p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c9p2">
<span class="pali m-text">‘paṭikūle ca appaṭikūle ca appaṭikūlasaññī vihareyyan’ti,</span><br />
<span class="sujato m-text">‘May I meditate perceiving the unrepulsive in the repulsive and the unrepulsive.’</span><br />
</p>
<p id="sn54p8c9p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c10p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c10p2">
<span class="pali m-text">‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti,</span><br />
<span class="sujato m-text">‘May I meditate staying equanimous, mindful and aware, rejecting both the repulsive and the unrepulsive.’</span><br />
</p>
<p id="sn54p8c10p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c11p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c11p2">
<span class="pali m-text">‘vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihareyyan’ti,</span><br />
<span class="sujato m-text">‘Quite secluded from sensual pleasures, secluded from unskillful qualities, may I enter and remain in the first absorption, which has the rapture and bliss born of seclusion, while placing the mind and keeping it connected.’</span><br />
</p>
<p id="sn54p8c11p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c12p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c12p2">
<span class="pali m-text">‘vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyyan’ti,</span><br />
<span class="sujato m-text">‘As the placing of the mind and keeping it connected are stilled, may I enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected.’</span><br />
</p>
<p id="sn54p8c12p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c13p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c13p2">
<span class="pali m-text">‘pītiyā ca virāgā upekkhako ca vihareyyaṁ sato ca sampajāno, sukhañca kāyena paṭisaṁvedeyyaṁ, yaṁ taṁ ariyā ācikkhanti—upekkhako satimā sukhavihārīti tatiyaṁ jhānaṁ upasampajja vihareyyan’ti,</span><br />
<span class="sujato m-text">‘With the fading away of rapture, may I enter and remain in the third absorption, where I will meditate with equanimity, mindful and aware, personally experiencing the bliss of which the noble ones declare, “Equanimous and mindful, one meditates in bliss.”’</span><br />
</p>
<p id="sn54p8c13p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c14p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c14p2">
<span class="pali m-text">‘sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihareyyan’ti,</span><br />
<span class="sujato m-text">‘With the giving up of pleasure and pain, and the ending of former happiness and sadness, may I enter and remain in the fourth absorption, without pleasure or pain, with pure equanimity and mindfulness.’</span><br />
</p>
<p id="sn54p8c14p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c15p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c15p2">
<span class="pali m-text">‘sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ananto ākāsoti ākāsānañcāyatanaṁ upasampajja vihareyyan’ti,</span><br />
<span class="sujato m-text">‘Going totally beyond perceptions of form, with the ending of perceptions of impingement, not focusing on perceptions of diversity, aware that “space is infinite”, may I enter and remain in the dimension of infinite space.’</span><br />
</p>
<p id="sn54p8c15p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c16p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c16p2">
<span class="pali m-text">‘sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja vihareyyan’ti,</span><br />
<span class="sujato m-text">‘Going totally beyond the dimension of infinite space, aware that “consciousness is infinite”, may I enter and remain in the dimension of infinite consciousness.’</span><br />
</p>
<p id="sn54p8c16p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c17p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c17p2">
<span class="pali m-text">‘sabbaso viññāṇañcāyatanaṁ samatikkamma natthi kiñcīti ākiñcaññāyatanaṁ upasampajja vihareyyan’ti,</span><br />
<span class="sujato m-text">‘Going totally beyond the dimension of infinite consciousness, aware that “there is nothing at all”, may I enter and remain in the dimension of nothingness.’</span><br />
</p>
<p id="sn54p8c17p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c18p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c18p2">
<span class="pali m-text">‘sabbaso ākiñcaññāyatanaṁ samatikkamma nevasaññānāsaññāyatanaṁ upasampajja vihareyyan’ti,</span><br />
<span class="sujato m-text">‘Going totally beyond the dimension of nothingness, may I enter and remain in the dimension of neither perception nor non-perception.’</span><br />
</p>
<p id="sn54p8c18p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c19p1">
<span class="pali m-text">Tasmātiha, bhikkhave, bhikkhu cepi ākaṅkheyya:</span><br />
<span class="sujato m-text">Now, a mendicant might wish:</span><br />
</p>
<p id="sn54p8c19p2">
<span class="pali m-text">‘sabbaso nevasaññānāsaññāyatanaṁ samatikkamma saññāvedayitanirodhaṁ upasampajja vihareyyan’ti,</span><br />
<span class="sujato m-text">‘Going totally beyond the dimension of neither perception nor non-perception, may I enter and remain in the cessation of perception and feeling.’</span><br />
</p>
<p id="sn54p8c19p3">
<span class="pali m-text">ayameva ānāpānassatisamādhi sādhukaṁ manasi kātabbo.</span><br />
<span class="sujato m-text">So let them closely focus on this immersion due to mindfulness of breathing.</span><br />
</p>
<p id="sn54p8c20p1">
<span class="pali m-text">Evaṁ bhāvite kho, bhikkhave, ānāpānassatisamādhimhi evaṁ bahulīkate, sukhañce vedanaṁ vedayati, sā ‘aniccā’ti pajānāti, ‘anajjhositā’ti pajānāti, ‘anabhinanditā’ti pajānāti;</span><br />
<span class="sujato m-text">When immersion due to mindfulness of breathing has been developed and cultivated in this way, if they feel a pleasant feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="sn54p8c20p2">
<span class="pali m-text">dukkhañce vedanaṁ vedayati, sā ‘aniccā’ti pajānāti, ‘anajjhositā’ti pajānāti, ‘anabhinanditā’ti pajānāti;</span><br />
<span class="sujato m-text">If they feel a painful feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="sn54p8c20p3">
<span class="pali m-text">adukkhamasukhañce vedanaṁ vedayati, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti.</span><br />
<span class="sujato m-text">If they feel a neutral feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="sn54p8c21p1">
<span class="pali m-text">Sukhañce vedanaṁ vedayati, visaṁyutto naṁ vedayati;</span><br />
<span class="sujato m-text">If they feel a pleasant feeling, they feel it detached.</span><br />
</p>
<p id="sn54p8c21p2">
<span class="pali m-text">dukkhañce vedanaṁ vedayati, visaṁyutto naṁ vedayati;</span><br />
<span class="sujato m-text">If they feel a painful feeling, they feel it detached.</span><br />
</p>
<p id="sn54p8c21p3">
<span class="pali m-text">adukkhamasukhañce vedanaṁ vedayati, visaṁyutto naṁ vedayati.</span><br />
<span class="sujato m-text">If they feel a neutral feeling, they feel it detached.</span><br />
</p>
<p id="sn54p8c21p4">
<span class="pali m-text">So kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti,</span><br />
<span class="sujato m-text">Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="sn54p8c21p5">
<span class="pali m-text">‘kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānāti.</span><br />
<span class="sujato m-text">They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’</span><br />
</p>
<p id="sn54p8c22p1">
<span class="pali m-text">Seyyathāpi, bhikkhave, telañca paṭicca, vaṭṭiñca paṭicca telappadīpo jhāyeyya,</span><br />
<span class="sujato m-text">Suppose an oil lamp depended on oil and a wick to burn.</span><br />
</p>
<p id="sn54p8c22p2">
<span class="pali m-text">tasseva telassa ca vaṭṭiyā ca pariyādānā anāhāro nibbāyeyya;</span><br />
<span class="sujato m-text">As the oil and the wick are used up, it would be extinguished due to lack of fuel.</span><br />
</p>
<p id="sn54p8c22p3">
<span class="pali m-text">evameva kho, bhikkhave, bhikkhu kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti,</span><br />
<span class="sujato m-text">In the same way, feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="sn54p8c22p4">
<span class="pali m-text">‘kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānātī”ti.</span><br />
<span class="sujato m-text">They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’”</span><br />
</p>
<p id="sn54p8c22p5">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0054p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0054p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>