<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ps0003p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ps0003p0004.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ps0003p0006.html">Next</a></div>
</div>
<p id="ps3p5c0p2">
<span class="pali m-text">3 Paññāvagga</span><br />
</p>
<section id="cariyakatha">
<span id="ps3p5c0p3"></span><h2><span class="pali m-text">3.5. Cariyākathā</span></h2>
<p id="ps3p5c1p1">
<span class="pali m-text">&lt;b&gt;Cariyā&lt;/b&gt;ti, aṭṭha cariyāyo—</span><br />
</p>
<p id="ps3p5c1p2">
<span class="pali m-text">iriyāpathacariyā, āyatanacariyā, saticariyā, samādhicariyā, ñāṇacariyā, maggacariyā, patticariyā, lokatthacariyāti.</span><br />
</p>
<p id="ps3p5c2p1">
<span class="pali m-text">&lt;b&gt;Iriyāpathacariyā&lt;/b&gt;ti catūsu iriyāpathesu.</span><br />
</p>
<p id="ps3p5c2p2">
<span class="pali m-text">&lt;b&gt;Āyatanacariyā&lt;/b&gt;ti chasu ajjhattikabāhiresu āyatanesu.</span><br />
</p>
<p id="ps3p5c2p3">
<span class="pali m-text">&lt;b&gt;Saticariyā&lt;/b&gt;ti catūsu satipaṭṭhānesu.</span><br />
</p>
<p id="ps3p5c2p4">
<span class="pali m-text">&lt;b&gt;Samādhicariyā&lt;/b&gt;ti catūsu jhānesu.</span><br />
</p>
<p id="ps3p5c2p5">
<span class="pali m-text">&lt;b&gt;Ñāṇacariyā&lt;/b&gt;ti catūsu ariyasaccesu.</span><br />
</p>
<p id="ps3p5c2p6">
<span class="pali m-text">&lt;b&gt;Maggacariyā&lt;/b&gt;ti catūsu ariyamaggesu.</span><br />
</p>
<p id="ps3p5c2p7">
<span class="pali m-text">&lt;b&gt;Patticariyā&lt;/b&gt;ti catūsu sāmaññaphalesu.</span><br />
</p>
<p id="ps3p5c2p8">
<span class="pali m-text">&lt;b&gt;Lokatthacariyā&lt;/b&gt;ti tathāgatesu arahantesu sammāsambuddhesu padese paccekabuddhesu padese sāvakesu.</span><br />
</p>
<p id="ps3p5c3p1">
<span class="pali m-text">Iriyāpathacariyā ca paṇidhisampannānaṁ.</span><br />
</p>
<p id="ps3p5c3p2">
<span class="pali m-text">Āyatanacariyā ca indriyesu guttadvārānaṁ.</span><br />
</p>
<p id="ps3p5c3p3">
<span class="pali m-text">Saticariyā ca appamādavihārīnaṁ.</span><br />
</p>
<p id="ps3p5c3p4">
<span class="pali m-text">Samādhicariyā ca adhicittamanuyuttānaṁ.</span><br />
</p>
<p id="ps3p5c3p5">
<span class="pali m-text">Ñāṇacariyā ca buddhisampannānaṁ.</span><br />
</p>
<p id="ps3p5c3p6">
<span class="pali m-text">Maggacariyā ca sammāpaṭipannānaṁ.</span><br />
</p>
<p id="ps3p5c3p7">
<span class="pali m-text">Patticariyā ca adhigataphalānaṁ.</span><br />
</p>
<p id="ps3p5c3p8">
<span class="pali m-text">Lokatthacariyā ca tathāgatānaṁ arahantānaṁ sammāsambuddhānaṁ padese paccekabuddhānaṁ padese sāvakānaṁ.</span><br />
</p>
<p id="ps3p5c3p9">
<span class="pali m-text">Imā aṭṭha cariyāyo.</span><br />
</p>
<p id="ps3p5c4p1">
<span class="pali m-text">Aparāpi aṭṭha cariyāyo.</span><br />
</p>
<p id="ps3p5c4p2">
<span class="pali m-text">Adhimuccanto saddhāya carati, paggaṇhanto vīriyena carati, upaṭṭhāpento satiyā carati, avikkhepaṁ karonto samādhinā carati, pajānanto paññāya carati, vijānanto viññāṇacariyāya carati, evaṁ paṭipannassa kusalā dhammā āyāpentīti āyatanacariyāya carati, evaṁ paṭipanno visesamadhigacchatīti visesacariyāya carati.</span><br />
</p>
<p id="ps3p5c4p3">
<span class="pali m-text">Imā aṭṭha cariyāyo.</span><br />
</p>
<p id="ps3p5c5p1">
<span class="pali m-text">Aparāpi aṭṭha cariyāyo.</span><br />
</p>
<p id="ps3p5c5p2">
<span class="pali m-text">Dassanacariyā ca sammādiṭṭhiyā, abhiniropanacariyā ca sammāsaṅkappassa, pariggahacariyā ca sammāvācāya, samuṭṭhānacariyā ca sammākammantassa, vodānacariyā ca sammāājīvassa, paggahacariyā ca sammāvāyāmassa, upaṭṭhānacariyā ca sammāsatiyā, avikkhepacariyā ca sammāsamādhissa.</span><br />
</p>
<p id="ps3p5c5p3">
<span class="pali m-text">Imā aṭṭha cariyāyoti.</span><br />
</p>
<p id="ps3p5c5p4">
<span class="pali m-text">Cariyākathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ps0003p0004.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ps0003p0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>