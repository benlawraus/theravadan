<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any005p02oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://www.theravadan.org/pages/any005p02oz.html" />
  <meta property="og:description" content="Translators: sujato Numbered Discourses 5 8. Yodhājīvavagga 8. Warriors 76. Dutiyayodhājīvasutta 76. Warriors (2nd) “Pañcime, bhikkhave, yodhājīvā santo saṁvijjamānā lokasmiṁ. “Mendicants, these five warriors are found in the world. Katame pañca? What five? Idha, bhikkhave, ekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. Firstly, one warrior …" />
  <meta name="twitter:description" content="Translators: sujato Numbered Discourses 5 8. Yodhājīvavagga 8. Warriors 76. Dutiyayodhājīvasutta 76. Warriors (2nd) “Pañcime, bhikkhave, yodhājīvā santo saṁvijjamānā lokasmiṁ. “Mendicants, these five warriors are found in the world. Katame pañca? What five? Idha, bhikkhave, ekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. Firstly, one warrior …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 5</span></p>
<section id="yodhajivavagga">
<h2><a href="#yodhajivavagga">8. Yodhājīvavagga</a></h2>
<p><span class="m-text">8. Warriors</span></p>
<section id="dutiyayodhajivasutta">
<h3><a href="#dutiyayodhajivasutta">76. Dutiyayodhājīvasutta</a></h3>
<p><span class="m-text">76. Warriors (2nd)</span></p>
<p id="an5p76c1p1">
<span class="m-text m-primary">“Pañcime, bhikkhave, yodhājīvā santo saṁvijjamānā lokasmiṁ.</span><br />
<span class="m-text">“Mendicants, these five warriors are found in the world.</span><br />
</p>
<p id="an5p76c1p2">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="an5p76c1p3">
<span class="m-text m-primary">Idha, bhikkhave, ekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati.</span><br />
<span class="m-text">Firstly, one warrior dons his sword and shield, fastens his bow and arrows, and plunges into the thick of battle.</span><br />
</p>
<p id="an5p76c1p4">
<span class="m-text m-primary">So tasmiṁ saṅgāme ussahati vāyamati.</span><br />
<span class="m-text">He strives and struggles in the battle,</span><br />
</p>
<p id="an5p76c1p5">
<span class="m-text m-primary">Tamenaṁ ussahantaṁ vāyamantaṁ pare hananti pariyāpādenti.</span><br />
<span class="m-text">but his foes kill him and finish him off.</span><br />
</p>
<p id="an5p76c1p6">
<span class="m-text m-primary">Evarūpopi, bhikkhave, idhekacco yodhājīvo hoti.</span><br />
<span class="m-text">Some warriors are like that.</span><br />
</p>
<p id="an5p76c1p7">
<span class="m-text m-primary">Ayaṁ, bhikkhave, paṭhamo yodhājīvo santo saṁvijjamāno lokasmiṁ.</span><br />
<span class="m-text">This is the first warrior found in the world.</span><br />
</p>
<p id="an5p76c2p1">
<span class="m-text m-primary">Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati.</span><br />
<span class="m-text">Furthermore, one warrior dons his sword and shield, fastens his bow and arrows, and plunges into the thick of battle.</span><br />
</p>
<p id="an5p76c2p2">
<span class="m-text m-primary">So tasmiṁ saṅgāme ussahati vāyamati.</span><br />
<span class="m-text">He strives and struggles in the battle,</span><br />
</p>
<p id="an5p76c2p3">
<span class="m-text m-primary">Tamenaṁ ussahantaṁ vāyamantaṁ pare upalikkhanti, tamenaṁ apanenti;</span><br />
<span class="m-text">but his foes wound him.</span><br />
</p>
<p id="an5p76c2p4">
<span class="m-text m-primary">apanetvā ñātakānaṁ nenti.</span><br />
<span class="m-text">He’s carried off and taken to his relatives,</span><br />
</p>
<p id="an5p76c2p5">
<span class="m-text m-primary">So ñātakehi nīyamāno appatvāva ñātake antarāmagge kālaṁ karoti.</span><br />
<span class="m-text">but he dies on the road before he reaches them.</span><br />
</p>
<p id="an5p76c2p6">
<span class="m-text m-primary">Evarūpopi, bhikkhave, idhekacco yodhājīvo hoti.</span><br />
<span class="m-text">Some warriors are like that.</span><br />
</p>
<p id="an5p76c2p7">
<span class="m-text m-primary">Ayaṁ, bhikkhave, dutiyo yodhājīvo santo saṁvijjamāno lokasmiṁ.</span><br />
<span class="m-text">This is the second warrior found in the world.</span><br />
</p>
<p id="an5p76c3p1">
<span class="m-text m-primary">Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati.</span><br />
<span class="m-text">Furthermore, one warrior dons his sword and shield, fastens his bow and arrows, and plunges into the thick of battle.</span><br />
</p>
<p id="an5p76c3p2">
<span class="m-text m-primary">So tasmiṁ saṅgāme ussahati vāyamati.</span><br />
<span class="m-text">He strives and struggles in the battle,</span><br />
</p>
<p id="an5p76c3p3">
<span class="m-text m-primary">Tamenaṁ ussahantaṁ vāyamantaṁ pare upalikkhanti, tamenaṁ apanenti;</span><br />
<span class="m-text">but his foes wound him.</span><br />
</p>
<p id="an5p76c3p4">
<span class="m-text m-primary">apanetvā ñātakānaṁ nenti.</span><br />
<span class="m-text">He’s carried off and taken to his relatives,</span><br />
</p>
<p id="an5p76c3p5">
<span class="m-text m-primary">Tamenaṁ ñātakā upaṭṭhahanti paricaranti.</span><br />
<span class="m-text">who nurse him and care for him.</span><br />
</p>
<p id="an5p76c3p6">
<span class="m-text m-primary">So ñātakehi upaṭṭhahiyamāno paricariyamāno teneva ābādhena kālaṁ karoti.</span><br />
<span class="m-text">But he dies of his injuries while in their care.</span><br />
</p>
<p id="an5p76c3p7">
<span class="m-text m-primary">Evarūpopi, bhikkhave, idhekacco yodhājīvo hoti.</span><br />
<span class="m-text">Some warriors are like that.</span><br />
</p>
<p id="an5p76c3p8">
<span class="m-text m-primary">Ayaṁ, bhikkhave, tatiyo yodhājīvo santo saṁvijjamāno lokasmiṁ.</span><br />
<span class="m-text">This is the third warrior found in the world.</span><br />
</p>
<p id="an5p76c4p1">
<span class="m-text m-primary">Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati.</span><br />
<span class="m-text">Furthermore, one warrior dons his sword and shield, fastens his bow and arrows, and plunges into the thick of battle.</span><br />
</p>
<p id="an5p76c4p2">
<span class="m-text m-primary">So tasmiṁ saṅgāme ussahati vāyamati.</span><br />
<span class="m-text">He strives and struggles in the battle,</span><br />
</p>
<p id="an5p76c4p3">
<span class="m-text m-primary">Tamenaṁ ussahantaṁ vāyamantaṁ pare upalikkhanti, tamenaṁ apanenti;</span><br />
<span class="m-text">but his foes wound him.</span><br />
</p>
<p id="an5p76c4p4">
<span class="m-text m-primary">apanetvā ñātakānaṁ nenti.</span><br />
<span class="m-text">He’s carried off and taken to his relatives,</span><br />
</p>
<p id="an5p76c4p5">
<span class="m-text m-primary">Tamenaṁ ñātakā upaṭṭhahanti paricaranti.</span><br />
<span class="m-text">who nurse him and care for him.</span><br />
</p>
<p id="an5p76c4p6">
<span class="m-text m-primary">So ñātakehi upaṭṭhahiyamāno paricariyamāno vuṭṭhāti tamhā ābādhā.</span><br />
<span class="m-text">And while in their care, he recovers from his injuries.</span><br />
</p>
<p id="an5p76c4p7">
<span class="m-text m-primary">Evarūpopi, bhikkhave, idhekacco yodhājīvo hoti.</span><br />
<span class="m-text">Some warriors are like that.</span><br />
</p>
<p id="an5p76c4p8">
<span class="m-text m-primary">Ayaṁ, bhikkhave, catuttho yodhājīvo santo saṁvijjamāno lokasmiṁ.</span><br />
<span class="m-text">This is the fourth warrior found in the world.</span><br />
</p>
<p id="an5p76c5p1">
<span class="m-text m-primary">Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati.</span><br />
<span class="m-text">Furthermore, one warrior dons his sword and shield, fastens his bow and arrows, and plunges into the thick of battle.</span><br />
</p>
<p id="an5p76c5p2">
<span class="m-text m-primary">So taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati.</span><br />
<span class="m-text">He wins victory in battle, establishing himself as foremost in battle.</span><br />
</p>
<p id="an5p76c5p3">
<span class="m-text m-primary">Evarūpopi, bhikkhave, idhekacco yodhājīvo hoti.</span><br />
<span class="m-text">Some warriors are like that.</span><br />
</p>
<p id="an5p76c5p4">
<span class="m-text m-primary">Ayaṁ, bhikkhave, pañcamo yodhājīvo santo saṁvijjamāno lokasmiṁ.</span><br />
<span class="m-text">This is the fifth warrior found in the world.</span><br />
</p>
<p id="an5p76c5p5">
<span class="m-text m-primary">Ime kho, bhikkhave, pañca yodhājīvā santo saṁvijjamānā lokasmiṁ.</span><br />
<span class="m-text">These are the five warriors found in the world.</span><br />
</p>
<p id="an5p76c6p1">
<span class="m-text m-primary">Evamevaṁ kho, bhikkhave, pañcime yodhājīvūpamā puggalā santo saṁvijjamānā bhikkhūsu.</span><br />
<span class="m-text">In the same way, these five people similar to warriors are found among the monks.</span><br />
</p>
<p id="an5p76c6p2">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="an5p76c6p3">
<span class="m-text m-primary">Idha, bhikkhave, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="m-text">Firstly, a mendicant lives supported by a town or village.</span><br />
</p>
<p id="an5p76c6p4">
<span class="m-text m-primary">So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="m-text">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an5p76c6p5">
<span class="m-text m-primary">So tattha passati mātugāmaṁ dunnivatthaṁ vā duppārutaṁ vā.</span><br />
<span class="m-text">There he sees a female scantily clad, with revealing clothes.</span><br />
</p>
<p id="an5p76c6p6">
<span class="m-text m-primary">Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti.</span><br />
<span class="m-text">Lust infects his mind,</span><br />
</p>
<p id="an5p76c6p7">
<span class="m-text m-primary">So rāgānuddhaṁsitena cittena sikkhaṁ apaccakkhāya dubbalyaṁ anāvikatvā methunaṁ dhammaṁ paṭisevati.</span><br />
<span class="m-text">and, without resigning the training and declaring his inability to continue, he has sex.</span><br />
</p>
<p id="an5p76c7p1">
<span class="m-text m-primary">Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti.</span><br />
<span class="m-text">I say that this person is like the warrior who is killed and finished off by his foes. Some people are like that.</span><br />
</p>
<p id="an5p76c7p2">
<span class="m-text m-primary">Ayaṁ, bhikkhave, paṭhamo yodhājīvūpamo puggalo santo saṁvijjamāno bhikkhūsu.</span><br />
<span class="m-text">This is the first person similar to a warrior found among the monks.</span><br />
</p>
<p id="an5p76c8p1">
<span class="m-text m-primary">Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="m-text">Furthermore, a mendicant lives supported by a town or village.</span><br />
</p>
<p id="an5p76c8p2">
<span class="m-text m-primary">So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="m-text">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an5p76c8p3">
<span class="m-text m-primary">So tattha passati mātugāmaṁ dunnivatthaṁ vā duppārutaṁ vā.</span><br />
<span class="m-text">There he sees a female scantily clad, with revealing clothes.</span><br />
</p>
<p id="an5p76c8p4">
<span class="m-text m-primary">Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti.</span><br />
<span class="m-text">Lust infects his mind,</span><br />
</p>
<p id="an5p76c8p5">
<span class="m-text m-primary">So rāgānuddhaṁsitena cittena pariḍayhateva kāyena pariḍayhati cetasā.</span><br />
<span class="m-text">and his body and mind burn with it.</span><br />
</p>
<p id="an5p76c8p6">
<span class="m-text m-primary">Tassa evaṁ hoti:</span><br />
<span class="m-text">He thinks:</span><br />
</p>
<p id="an5p76c8p7">
<span class="m-text m-primary">‘yannūnāhaṁ ārāmaṁ gantvā bhikkhūnaṁ āroceyyaṁ—</span><br />
<span class="m-text">‘Why don’t I go to the monastery and tell the monks:</span><br />
</p>
<p id="an5p76c8p8">
<span class="m-text m-primary">rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ;</span><br />
<span class="m-text">“Reverends, I am overcome with lust, mired in lust. I am unable to keep up the spiritual life.</span><br />
</p>
<p id="an5p76c8p9">
<span class="m-text m-primary">sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I declare my inability to continue training. I reject it and will return to a lesser life.”’</span><br />
</p>
<p id="an5p76c8p10">
<span class="m-text m-primary">So ārāmaṁ gacchanto appatvāva ārāmaṁ antarāmagge sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
<span class="m-text">But while traveling on the road, before he reaches the monastery he declares his inability to continue training. He rejects it and returns to a lesser life.</span><br />
</p>
<p id="an5p76c9p1">
<span class="m-text m-primary">Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti. So ñātakehi nīyamāno appatvāva ñātake antarāmagge kālaṁ karoti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti.</span><br />
<span class="m-text">I say that this person is like the warrior who is taken to his relatives for care, but he dies on the road before he reaches them. Some people are like that.</span><br />
</p>
<p id="an5p76c9p2">
<span class="m-text m-primary">Ayaṁ, bhikkhave, dutiyo yodhājīvūpamo puggalo santo saṁvijjamāno bhikkhūsu.</span><br />
<span class="m-text">This is the second person similar to a warrior found among the monks.</span><br />
</p>
<p id="an5p76c10p1">
<span class="m-text m-primary">Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="m-text">Furthermore, a mendicant lives supported by a town or village.</span><br />
</p>
<p id="an5p76c10p2">
<span class="m-text m-primary">So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="m-text">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an5p76c10p3">
<span class="m-text m-primary">So tattha passati mātugāmaṁ dunnivatthaṁ vā duppārutaṁ vā.</span><br />
<span class="m-text">There he sees a female scantily clad, with revealing clothes.</span><br />
</p>
<p id="an5p76c10p4">
<span class="m-text m-primary">Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti.</span><br />
<span class="m-text">Lust infects his mind,</span><br />
</p>
<p id="an5p76c10p5">
<span class="m-text m-primary">So rāgānuddhaṁsitena cittena pariḍayhateva kāyena pariḍayhati cetasā.</span><br />
<span class="m-text">and his body and mind burn with it.</span><br />
</p>
<p id="an5p76c10p6">
<span class="m-text m-primary">Tassa evaṁ hoti:</span><br />
<span class="m-text">He thinks:</span><br />
</p>
<p id="an5p76c10p7">
<span class="m-text m-primary">‘yannūnāhaṁ ārāmaṁ gantvā bhikkhūnaṁ āroceyyaṁ—</span><br />
<span class="m-text">‘Why don’t I go to the monastery and tell the monks:</span><br />
</p>
<p id="an5p76c10p8">
<span class="m-text m-primary">rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ;</span><br />
<span class="m-text">“Reverends, I am overcome with lust, mired in lust. I am unable to keep up the spiritual life.</span><br />
</p>
<p id="an5p76c10p9">
<span class="m-text m-primary">sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I declare my inability to continue training. I reject it and will return to a lesser life.”’</span><br />
</p>
<p id="an5p76c10p10">
<span class="m-text m-primary">So ārāmaṁ gantvā bhikkhūnaṁ āroceti:</span><br />
<span class="m-text">He goes to the monastery and tells the monks:</span><br />
</p>
<p id="an5p76c10p11">
<span class="m-text m-primary">‘rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ;</span><br />
<span class="m-text">‘Reverends, I am overcome with lust, mired in lust. I am unable to keep up the spiritual life.</span><br />
</p>
<p id="an5p76c10p12">
<span class="m-text m-primary">sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I declare my inability to continue training. I reject it and will return to a lesser life.’</span><br />
</p>
<p id="an5p76c11p1">
<span class="m-text m-primary">Tamenaṁ sabrahmacārī ovadanti anusāsanti:</span><br />
<span class="m-text">His spiritual companions advise and instruct him:</span><br />
</p>
<p id="an5p76c11p2">
<span class="m-text m-primary">‘appassādā, āvuso, kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">‘Reverend, the Buddha says that sensual pleasures give little gratification and much suffering and distress, and they are all the more full of drawbacks.</span><br />
</p>
<p id="an5p76c11p3">
<span class="m-text m-primary">Aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">With the similes of a skeleton …</span><br />
</p>
<p id="an5p76c11p4">
<span class="m-text m-primary">Maṁsapesūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a lump of meat …</span><br />
</p>
<p id="an5p76c11p5">
<span class="m-text m-primary">Tiṇukkūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a grass torch …</span><br />
</p>
<p id="an5p76c11p6">
<span class="m-text m-primary">Aṅgārakāsūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a pit of glowing coals …</span><br />
</p>
<p id="an5p76c11p7">
<span class="m-text m-primary">Supinakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a dream …</span><br />
</p>
<p id="an5p76c11p8">
<span class="m-text m-primary">Yācitakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">borrowed goods …</span><br />
</p>
<p id="an5p76c11p9">
<span class="m-text m-primary">Rukkhaphalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">fruit on a tree …</span><br />
</p>
<p id="an5p76c11p10">
<span class="m-text m-primary">Asisūnūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a butcher’s knife and chopping block …</span><br />
</p>
<p id="an5p76c11p11">
<span class="m-text m-primary">Sattisūlūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a staking sword …</span><br />
</p>
<p id="an5p76c11p12">
<span class="m-text m-primary">Sappasirūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a snake’s head, the Buddha says that sensual pleasures give little gratification and much suffering and distress, and they are all the more full of drawbacks.</span><br />
</p>
<p id="an5p76c11p13">
<span class="m-text m-primary">Abhiramatāyasmā brahmacariye;</span><br />
<span class="m-text">Be happy with the spiritual life.</span><br />
</p>
<p id="an5p76c11p14">
<span class="m-text m-primary">māyasmā sikkhādubbalyaṁ āvikatvā sikkhaṁ paccakkhāya hīnāyāvattī’ti.</span><br />
<span class="m-text">Venerable, please don’t declare your inability to continue training, reject it and return to a lesser life.’</span><br />
</p>
<p id="an5p76c12p1">
<span class="m-text m-primary">So sabrahmacārīhi evaṁ ovadiyamāno evaṁ anusāsiyamāno evamāha:</span><br />
<span class="m-text">When thus advised and instructed by his spiritual companions, he says:</span><br />
</p>
<p id="an5p76c12p2">
<span class="m-text m-primary">‘kiñcāpi, āvuso, appassādā kāmā vuttā bhagavatā bahudukkhā bahupāyāsā, ādīnavo ettha bhiyyo;</span><br />
<span class="m-text">‘Reverends, even though the Buddha says that sensual pleasures give little gratification and much suffering and distress, and they are all the more full of drawbacks,</span><br />
</p>
<p id="an5p76c12p3">
<span class="m-text m-primary">atha kho nevāhaṁ sakkomi brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I am unable to keep up the spiritual life. I declare my inability to continue training. I reject it and will return to a lesser life.’</span><br />
</p>
<p id="an5p76c12p4">
<span class="m-text m-primary">So sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
<span class="m-text">Declaring his inability to continue training, he rejects it and returns to a lesser life.</span><br />
</p>
<p id="an5p76c13p1">
<span class="m-text m-primary">Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti, tamenaṁ ñātakā upaṭṭhahanti paricaranti. So ñātakehi upaṭṭhahiyamāno paricariyamāno teneva ābādhena kālaṁ karoti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti.</span><br />
<span class="m-text">I say that this person is like the warrior who dies of his injuries while in the care of his relatives. Some people are like that.</span><br />
</p>
<p id="an5p76c13p2">
<span class="m-text m-primary">Ayaṁ, bhikkhave, tatiyo yodhājīvūpamo puggalo santo saṁvijjamāno bhikkhūsu.</span><br />
<span class="m-text">This is the third person similar to a warrior found among the monks.</span><br />
</p>
<p id="an5p76c14p1">
<span class="m-text m-primary">Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="m-text">Furthermore, a mendicant lives supported by a town or village.</span><br />
</p>
<p id="an5p76c14p2">
<span class="m-text m-primary">So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="m-text">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an5p76c14p3">
<span class="m-text m-primary">So tattha passati mātugāmaṁ dunnivatthaṁ vā duppārutaṁ vā.</span><br />
<span class="m-text">There he sees a female scantily clad, with revealing clothes.</span><br />
</p>
<p id="an5p76c14p4">
<span class="m-text m-primary">Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti.</span><br />
<span class="m-text">Lust infects his mind,</span><br />
</p>
<p id="an5p76c14p5">
<span class="m-text m-primary">So rāgānuddhaṁsitena cittena pariḍayhateva kāyena pariḍayhati cetasā.</span><br />
<span class="m-text">and his body and mind burn with it.</span><br />
</p>
<p id="an5p76c14p6">
<span class="m-text m-primary">Tassa evaṁ hoti:</span><br />
<span class="m-text">He thinks:</span><br />
</p>
<p id="an5p76c14p7">
<span class="m-text m-primary">‘yannūnāhaṁ ārāmaṁ gantvā bhikkhūnaṁ āroceyyaṁ—</span><br />
<span class="m-text">‘Why don’t I go to the monastery and tell the monks:</span><br />
</p>
<p id="an5p76c14p8">
<span class="m-text m-primary">rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ;</span><br />
<span class="m-text">“Reverends, I am overcome with lust, mired in lust. I am unable to keep up the spiritual life.</span><br />
</p>
<p id="an5p76c14p9">
<span class="m-text m-primary">sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I declare my inability to continue training. I reject it and will return to a lesser life.”’</span><br />
</p>
<p id="an5p76c14p10">
<span class="m-text m-primary">So ārāmaṁ gantvā bhikkhūnaṁ āroceti:</span><br />
<span class="m-text">He goes to the monastery and tells the monks:</span><br />
</p>
<p id="an5p76c14p11">
<span class="m-text m-primary">‘rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ;</span><br />
<span class="m-text">‘Reverends, I am overcome with lust, mired in lust. I am unable to keep up the spiritual life.</span><br />
</p>
<p id="an5p76c14p12">
<span class="m-text m-primary">sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I declare my inability to continue training. I reject it and will return to a lesser life.’</span><br />
</p>
<p id="an5p76c15p1">
<span class="m-text m-primary">Tamenaṁ sabrahmacārī ovadanti anusāsanti:</span><br />
<span class="m-text">His spiritual companions advise and instruct him:</span><br />
</p>
<p id="an5p76c15p2">
<span class="m-text m-primary">‘appassādā, āvuso, kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">‘Reverend, the Buddha says that sensual pleasures give little gratification and much suffering and distress, and they are all the more full of drawbacks.</span><br />
</p>
<p id="an5p76c15p3">
<span class="m-text m-primary">Aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">With the simile of a skeleton …</span><br />
</p>
<p id="an5p76c15p4">
<span class="m-text m-primary">Maṁsapesūpamā kāmā vuttā bhagavatā …pe… tiṇukkūpamā kāmā vuttā bhagavatā … aṅgārakāsūpamā kāmā vuttā bhagavatā … supinakūpamā kāmā vuttā bhagavatā … yācitakūpamā kāmā vuttā bhagavatā … rukkhaphalūpamā kāmā vuttā bhagavatā … asisūnūpamā kāmā vuttā bhagavatā … sattisūlūpamā kāmā vuttā bhagavatā … sappasirūpamā kāmā vuttā bhagavatā bahudukkhā bahupāyāsā, ādīnavo ettha bhiyyo.</span><br />
<span class="m-text">a lump of meat … a grass torch … a pit of glowing coals … a dream … borrowed goods … fruit on a tree … a butcher’s knife and chopping block … a staking sword … a snake’s head, the Buddha says that sensual pleasures give little gratification and much suffering and distress, and they are all the more full of drawbacks.</span><br />
</p>
<p id="an5p76c15p5">
<span class="m-text m-primary">Abhiramatāyasmā brahmacariye;</span><br />
<span class="m-text">Be happy with the spiritual life.</span><br />
</p>
<p id="an5p76c15p6">
<span class="m-text m-primary">māyasmā sikkhādubbalyaṁ āvikatvā sikkhaṁ paccakkhāya hīnāyāvattī’ti.</span><br />
<span class="m-text">Venerable, please don’t declare your inability to continue training, reject it and return to a lesser life.’</span><br />
</p>
<p id="an5p76c16p1">
<span class="m-text m-primary">So sabrahmacārīhi evaṁ ovadiyamāno evaṁ anusāsiyamāno evamāha:</span><br />
<span class="m-text">When thus advised and instructed by his spiritual companions, he says:</span><br />
</p>
<p id="an5p76c16p2">
<span class="m-text m-primary">‘ussahissāmi, āvuso, vāyamissāmi, āvuso, abhiramissāmi, āvuso.</span><br />
<span class="m-text">‘I’ll try, reverends, I’ll struggle, I’ll be happy.</span><br />
</p>
<p id="an5p76c16p3">
<span class="m-text m-primary">Na dānāhaṁ, āvuso, sikkhādubbalyaṁ āvikatvā sikkhaṁ paccakkhāya hīnāyāvattissāmī’ti.</span><br />
<span class="m-text">I won’t now declare my inability to continue training, reject it and return to a lesser life.’</span><br />
</p>
<p id="an5p76c17p1">
<span class="m-text m-primary">Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti, tamenaṁ ñātakā upaṭṭhahanti paricaranti. So ñātakehi upaṭṭhahiyamāno paricariyamāno vuṭṭhāti tamhā ābādhā; tathūpamāhaṁ, bhikkhave, imaṁ puggalaṁ vadāmi.</span><br />
<span class="m-text">I say that this person is like the warrior who recovers from his injuries while in the care of his relatives.</span><br />
</p>
<p id="an5p76c17p2">
<span class="m-text m-primary">Evarūpopi, bhikkhave, idhekacco puggalo hoti.</span><br />
<span class="m-text">Some people are like that.</span><br />
</p>
<p id="an5p76c17p3">
<span class="m-text m-primary">Ayaṁ, bhikkhave, catuttho yodhājīvūpamo puggalo santo saṁvijjamāno bhikkhūsu.</span><br />
<span class="m-text">This is the fourth person similar to a warrior found among the monks.</span><br />
</p>
<p id="an5p76c18p1">
<span class="m-text m-primary">Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="m-text">Furthermore, a mendicant lives supported by a town or village.</span><br />
</p>
<p id="an5p76c18p2">
<span class="m-text m-primary">So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati rakkhiteneva kāyena rakkhitāya vācāya rakkhitena cittena upaṭṭhitāya satiyā saṁvutehi indriyehi.</span><br />
<span class="m-text">He robes up in the morning and, taking his bowl and robe, enters a village or town, guarding body, speech, and mind, establishing mindfulness, and restraining the sense faculties.</span><br />
</p>
<p id="an5p76c18p3">
<span class="m-text m-primary">So cakkhunā rūpaṁ disvā na nimittaggāhī hoti nānubyañjanaggāhī.</span><br />
<span class="m-text">Seeing a sight with his eyes, he doesn’t get caught up in the features and details.</span><br />
</p>
<p id="an5p76c18p4">
<span class="m-text m-primary">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ; cakkhundriye saṁvaraṁ āpajjati.</span><br />
<span class="m-text">If the faculty of sight were left unrestrained, bad unskillful qualities of desire and aversion would become overwhelming. For this reason, he practices restraint, protecting the faculty of sight, and achieving restraint over it.</span><br />
</p>
<p id="an5p76c18p5">
<span class="m-text m-primary">Sotena saddaṁ sutvā …</span><br />
<span class="m-text">Hearing a sound with his ears …</span><br />
</p>
<p id="an5p76c18p6">
<span class="m-text m-primary">ghānena gandhaṁ ghāyitvā …</span><br />
<span class="m-text">Smelling an odor with his nose …</span><br />
</p>
<p id="an5p76c18p7">
<span class="m-text m-primary">jivhāya rasaṁ sāyitvā …</span><br />
<span class="m-text">Tasting a flavor with his tongue …</span><br />
</p>
<p id="an5p76c18p8">
<span class="m-text m-primary">kāyena phoṭṭhabbaṁ phusitvā …</span><br />
<span class="m-text">Feeling a touch with his body …</span><br />
</p>
<p id="an5p76c18p9">
<span class="m-text m-primary">manasā dhammaṁ viññāya na nimittaggāhī hoti nānubyañjanaggāhī.</span><br />
<span class="m-text">Knowing a thought with his mind, he doesn’t get caught up in the features and details.</span><br />
</p>
<p id="an5p76c18p10">
<span class="m-text m-primary">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ; manindriye saṁvaraṁ āpajjati.</span><br />
<span class="m-text">If the faculty of mind were left unrestrained, bad unskillful qualities of desire and aversion would become overwhelming. For this reason, he practices restraint, protecting the faculty of mind, and achieving restraint over it.</span><br />
</p>
<p id="an5p76c18p11">
<span class="m-text m-primary">So pacchābhattaṁ piṇḍapātapaṭikkanto</span><br />
<span class="m-text">Then after the meal, on his return from almsround,</span><br />
</p>
<p id="an5p76c18p12">
<span class="m-text m-primary">vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
<span class="m-text">he frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.</span><br />
</p>
<p id="an5p76c18p13">
<span class="m-text m-primary">So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">Gone to a wilderness, or to the root of a tree, or to an empty hut, he sits down cross-legged, with his body straight, and establishes mindfulness right there.</span><br />
</p>
<p id="an5p76c18p14">
<span class="m-text m-primary">So abhijjhaṁ loke pahāya …pe… so ime pañca nīvaraṇe pahāya cetaso upakkilese paññāya dubbalīkaraṇe</span><br />
<span class="m-text">He gives up these five hindrances, corruptions of the heart that weaken wisdom.</span><br />
</p>
<p id="an5p76c18p15">
<span class="m-text m-primary">vivicceva kāmehi …pe… catutthaṁ jhānaṁ upasampajja viharati.</span><br />
<span class="m-text">Then, quite secluded from sensual pleasures, secluded from unskillful qualities, he enters and remains in the first absorption … second absorption … third absorption … fourth absorption.</span><br />
</p>
<p id="an5p76c19p1">
<span class="m-text m-primary">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.</span><br />
<span class="m-text">When his mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—he extends it toward knowledge of the ending of defilements.</span><br />
</p>
<p id="an5p76c19p2">
<span class="m-text m-primary">So ‘idaṁ dukkhan’ti yathābhūtaṁ pajānāti …pe…</span><br />
<span class="m-text">He truly understands: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. He truly understands: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. Knowing and seeing like this, his mind is freed from the defilements of sensuality, desire to be reborn, and ignorance. When freed, he knows ‘it is freed’.</span><br />
</p>
<p id="an5p76c19p3">
<span class="m-text m-primary">nāparaṁ itthattāyāti pajānāti.</span><br />
<span class="m-text">He understands: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="an5p76c20p1">
<span class="m-text m-primary">Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati; tathūpamāhaṁ, bhikkhave, imaṁ puggalaṁ vadāmi.</span><br />
<span class="m-text">I say that this person is like the warrior who dons his sword and shield, fastens his bow and arrows, and plunges into the thick of battle. He wins victory in battle, establishing himself as foremost in battle.</span><br />
</p>
<p id="an5p76c20p2">
<span class="m-text m-primary">Evarūpopi, bhikkhave, idhekacco puggalo hoti.</span><br />
<span class="m-text">Some people are like that.</span><br />
</p>
<p id="an5p76c20p3">
<span class="m-text m-primary">Ayaṁ, bhikkhave, pañcamo yodhājīvūpamo puggalo santo saṁvijjamāno bhikkhūsu.</span><br />
<span class="m-text">This is the fifth person similar to a warrior found among the monks.</span><br />
</p>
<p id="an5p76c20p4">
<span class="m-text m-primary">Ime kho, bhikkhave, pañca yodhājīvūpamā puggalā santo saṁvijjamānā bhikkhūsū”ti.</span><br />
<span class="m-text">These five people similar to warriors are found among the monks.”</span><br />
</p>
<p id="an5p76c20p5">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>