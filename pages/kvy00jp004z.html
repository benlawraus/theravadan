<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv16 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00jp004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00jp004z.html" />
  <meta property="og:description" content="Mahāpaṇṇāsaka Soḷasamavagga Adhigayhamanasikārakathā Adhigayha manasi karotīti? Āmantā. Tena cittena taṁ cittaṁ pajānātīti? Na hevaṁ vattabbe …pe… tena cittena taṁ cittaṁ pajānātīti? Āmantā. Tena cittena taṁ cittaṁ “cittan”ti pajānātīti? Na hevaṁ vattabbe …pe… tena cittena taṁ cittaṁ “cittan”ti pajānātīti? Āmantā. Taṁ cittaṁ tassa cittassa ārammaṇanti? Na …" />
  <meta name="twitter:description" content="Mahāpaṇṇāsaka Soḷasamavagga Adhigayhamanasikārakathā Adhigayha manasi karotīti? Āmantā. Tena cittena taṁ cittaṁ pajānātīti? Na hevaṁ vattabbe …pe… tena cittena taṁ cittaṁ pajānātīti? Āmantā. Tena cittena taṁ cittaṁ “cittan”ti pajānātīti? Na hevaṁ vattabbe …pe… tena cittena taṁ cittaṁ “cittan”ti pajānātīti? Āmantā. Taṁ cittaṁ tassa cittassa ārammaṇanti? Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv16-index.html">kv16</a> &raquo;
          </span>
          Kathāvatthu
        </h1>
<!-- content -->
<p id="kv16p4c0p2">
<span class="m-text m-primary">Mahāpaṇṇāsaka</span><br />
</p>
<p id="kv16p4c0p3">
<span class="m-text m-primary">Soḷasamavagga</span><br />
</p>
<p id="kv16p4c0p4">
<span class="m-text m-primary">Adhigayhamanasikārakathā</span><br />
</p>
<p id="kv16p4c1p1">
<span class="m-text m-primary">Adhigayha manasi karotīti?</span><br />
</p>
<p id="kv16p4c1p2">
<span class="m-text m-primary">Āmantā.</span><br />
</p>
<p id="kv16p4c1p3">
<span class="m-text m-primary">Tena cittena taṁ cittaṁ pajānātīti?</span><br />
</p>
<p id="kv16p4c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c1p5">
<span class="m-text m-primary">tena cittena taṁ cittaṁ pajānātīti?</span><br />
</p>
<p id="kv16p4c1p6">
<span class="m-text m-primary">Āmantā.</span><br />
</p>
<p id="kv16p4c1p7">
<span class="m-text m-primary">Tena cittena taṁ cittaṁ “cittan”ti pajānātīti?</span><br />
</p>
<p id="kv16p4c1p8">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c1p9">
<span class="m-text m-primary">tena cittena taṁ cittaṁ “cittan”ti pajānātīti?</span><br />
</p>
<p id="kv16p4c1p10">
<span class="m-text m-primary">Āmantā.</span><br />
</p>
<p id="kv16p4c1p11">
<span class="m-text m-primary">Taṁ cittaṁ tassa cittassa ārammaṇanti?</span><br />
</p>
<p id="kv16p4c1p12">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c2p1">
<span class="m-text m-primary">Taṁ cittaṁ tassa cittassa ārammaṇanti?</span><br />
</p>
<p id="kv16p4c2p2">
<span class="m-text m-primary">Āmantā.</span><br />
</p>
<p id="kv16p4c2p3">
<span class="m-text m-primary">Tena phassena taṁ phassaṁ phusati, tāya vedanāya …pe…</span><br />
</p>
<p id="kv16p4c2p4">
<span class="m-text m-primary">tāya saññāya …</span><br />
</p>
<p id="kv16p4c2p5">
<span class="m-text m-primary">tāya cetanāya …</span><br />
</p>
<p id="kv16p4c2p6">
<span class="m-text m-primary">tena cittena …</span><br />
</p>
<p id="kv16p4c2p7">
<span class="m-text m-primary">tena vitakkena …</span><br />
</p>
<p id="kv16p4c2p8">
<span class="m-text m-primary">tena vicārena …</span><br />
</p>
<p id="kv16p4c2p9">
<span class="m-text m-primary">tāya pītiyā …</span><br />
</p>
<p id="kv16p4c2p10">
<span class="m-text m-primary">tāya satiyā …</span><br />
</p>
<p id="kv16p4c2p11">
<span class="m-text m-primary">tāya paññāya taṁ paññaṁ pajānātīti?</span><br />
</p>
<p id="kv16p4c2p12">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c3p1">
<span class="m-text m-primary">Atītaṁ “atītan”ti manasikaronto, anāgataṁ “anāgatan”ti manasi karotīti?</span><br />
</p>
<p id="kv16p4c3p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c3p3">
<span class="m-text m-primary">atītaṁ “atītan”ti manasikaronto, anāgataṁ “anāgatan”ti manasi karotīti?</span><br />
</p>
<p id="kv16p4c3p4">
<span class="m-text m-primary">Āmantā.</span><br />
</p>
<p id="kv16p4c3p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c3p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c3p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c4p1">
<span class="m-text m-primary">Atītaṁ “atītan”ti manasikaronto, paccuppannaṁ “paccuppannan”ti manasi karotīti?</span><br />
</p>
<p id="kv16p4c4p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c4p3">
<span class="m-text m-primary">atītaṁ “atītan”ti manasikaronto, paccuppannaṁ “paccuppannan”ti manasi karotīti?</span><br />
</p>
<p id="kv16p4c4p4">
<span class="m-text m-primary">Āmantā.</span><br />
</p>
<p id="kv16p4c4p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c4p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c4p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c5p1">
<span class="m-text m-primary">Atītaṁ “atītan”ti manasikaronto, anāgataṁ “anāgatan”ti manasi karoti, paccuppannaṁ “paccuppannan”ti manasi karotīti?</span><br />
</p>
<p id="kv16p4c5p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c5p3">
<span class="m-text m-primary">atītaṁ “atītan”ti manasikaronto, anāgataṁ “anāgatan”ti manasi karoti, paccuppannaṁ “paccuppannan”ti manasi karotīti?</span><br />
</p>
<p id="kv16p4c5p4">
<span class="m-text m-primary">Āmantā.</span><br />
</p>
<p id="kv16p4c5p5">
<span class="m-text m-primary">Tiṇṇaṁ phassānaṁ …pe…</span><br />
</p>
<p id="kv16p4c5p6">
<span class="m-text m-primary">tiṇṇaṁ cittānaṁ samodhānaṁ hotīti?</span><br />
</p>
<p id="kv16p4c5p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c6p1">
<span class="m-text m-primary">Anāgataṁ “anāgatan”ti manasikaronto, atītaṁ “atītan”ti manasi karotīti?</span><br />
</p>
<p id="kv16p4c6p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c6p3">
<span class="m-text m-primary">anāgataṁ “anāgatan”ti manasikaronto, atītaṁ “atītan”ti manasi karotīti?</span><br />
</p>
<p id="kv16p4c6p4">
<span class="m-text m-primary">Āmantā.</span><br />
</p>
<p id="kv16p4c6p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c6p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c6p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c7p1">
<span class="m-text m-primary">Anāgataṁ “anāgatan”ti manasikaronto, paccuppannaṁ “paccuppannan”ti manasi karotīti?</span><br />
</p>
<p id="kv16p4c7p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c7p3">
<span class="m-text m-primary">anāgataṁ “anāgatan”ti manasikaronto, paccuppannaṁ “paccuppannan”ti manasi karotīti?</span><br />
</p>
<p id="kv16p4c7p4">
<span class="m-text m-primary">Āmantā.</span><br />
</p>
<p id="kv16p4c7p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c7p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c7p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c8p1">
<span class="m-text m-primary">Anāgataṁ “anāgatan”ti manasikaronto, atītaṁ “atītan”ti manasi karoti, paccuppannaṁ “paccuppannan”ti manasi karotīti?</span><br />
</p>
<p id="kv16p4c8p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c8p3">
<span class="m-text m-primary">anāgataṁ “anāgatan”ti manasikaronto, atītaṁ “atītan”ti manasi karoti, paccuppannaṁ “paccuppannan”ti manasi karotīti?</span><br />
</p>
<p id="kv16p4c8p4">
<span class="m-text m-primary">Āmantā.</span><br />
</p>
<p id="kv16p4c8p5">
<span class="m-text m-primary">Tiṇṇaṁ phassānaṁ …pe…</span><br />
</p>
<p id="kv16p4c8p6">
<span class="m-text m-primary">tiṇṇaṁ cittānaṁ samodhānaṁ hotīti?</span><br />
</p>
<p id="kv16p4c8p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c9p1">
<span class="m-text m-primary">Paccuppannaṁ “paccuppannan”ti manasikaronto, atītaṁ “atītan”ti manasi karotīti?</span><br />
</p>
<p id="kv16p4c9p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c9p3">
<span class="m-text m-primary">paccuppannaṁ “paccuppannan”ti manasikaronto, atītaṁ “atītan”ti manasi karotīti?</span><br />
</p>
<p id="kv16p4c9p4">
<span class="m-text m-primary">Āmantā.</span><br />
</p>
<p id="kv16p4c9p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c9p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c9p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c10p1">
<span class="m-text m-primary">Paccuppannaṁ “paccuppannan”ti manasikaronto, anāgataṁ “anāgatan”ti manasi karotīti?</span><br />
</p>
<p id="kv16p4c10p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c10p3">
<span class="m-text m-primary">paccuppannaṁ “paccuppannan”ti manasikaronto, anāgataṁ “anāgatan”ti manasi karotīti?</span><br />
</p>
<p id="kv16p4c10p4">
<span class="m-text m-primary">Āmantā.</span><br />
</p>
<p id="kv16p4c10p5">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv16p4c10p6">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv16p4c10p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c11p1">
<span class="m-text m-primary">Paccuppannaṁ “paccuppannan”ti manasikaronto, atītaṁ “atītan”ti manasi karoti, anāgataṁ “anāgatan”ti manasi karotīti?</span><br />
</p>
<p id="kv16p4c11p2">
<span class="m-text m-primary">Na hevaṁ vattabbe …pe…</span><br />
</p>
<p id="kv16p4c11p3">
<span class="m-text m-primary">paccuppannaṁ “paccuppannan”ti manasikaronto, atītaṁ “atītan”ti manasi karoti, anāgataṁ “anāgatan”ti manasi karotīti?</span><br />
</p>
<p id="kv16p4c11p4">
<span class="m-text m-primary">Āmantā.</span><br />
</p>
<p id="kv16p4c11p5">
<span class="m-text m-primary">Tiṇṇaṁ phassānaṁ …pe…</span><br />
</p>
<p id="kv16p4c11p6">
<span class="m-text m-primary">tiṇṇaṁ cittānaṁ samodhānaṁ hotīti?</span><br />
</p>
<p id="kv16p4c11p7">
<span class="m-text m-primary">Na hevaṁ vattabbe …pe….</span><br />
</p>
<p id="kv16p4c12p1">
<span class="m-text m-primary">Na vattabbaṁ—</span><br />
</p>
<p id="kv16p4c12p2">
<span class="m-text m-primary">“adhigayha manasi karotī”ti?</span><br />
</p>
<p id="kv16p4c12p3">
<span class="m-text m-primary">Āmantā.</span><br />
</p>
<p id="kv16p4c12p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv16p4c13p1">
<span class="m-text m-primary">“Sabbe saṅkhārā aniccāti,</span><br />
</p>
<p id="kv16p4c13p2">
<span class="m-text m-primary">yadā paññāya passati;</span><br />
</p>
<p id="kv16p4c13p3">
<span class="m-text m-primary">Atha nibbindati dukkhe,</span><br />
</p>
<p id="kv16p4c13p4">
<span class="m-text m-primary">esa maggo visuddhiyā.</span><br />
</p>
<p id="kv16p4c14p1">
<span class="m-text m-primary">Sabbe saṅkhārā dukkhāti,</span><br />
</p>
<p id="kv16p4c14p2">
<span class="m-text m-primary">yadā paññāya passati;</span><br />
</p>
<p id="kv16p4c14p3">
<span class="m-text m-primary">Atha nibbindati dukkhe,</span><br />
</p>
<p id="kv16p4c14p4">
<span class="m-text m-primary">esa maggo visuddhiyā.</span><br />
</p>
<p id="kv16p4c15p1">
<span class="m-text m-primary">Sabbe dhammā anattāti,</span><br />
</p>
<p id="kv16p4c15p2">
<span class="m-text m-primary">yadā paññāya passati;</span><br />
</p>
<p id="kv16p4c15p3">
<span class="m-text m-primary">Atha nibbindati dukkhe,</span><br />
</p>
<p id="kv16p4c15p4">
<span class="m-text m-primary">esa maggo visuddhiyā”ti.</span><br />
</p>
<p id="kv16p4c16p1">
<span class="m-text m-primary">Attheva suttantoti?</span><br />
</p>
<p id="kv16p4c16p2">
<span class="m-text m-primary">Āmantā.</span><br />
</p>
<p id="kv16p4c16p3">
<span class="m-text m-primary">Tena hi adhigayha manasi karotīti.</span><br />
</p>
<p id="kv16p4c16p4">
<span class="m-text m-primary">Adhigayhamanasikārakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>