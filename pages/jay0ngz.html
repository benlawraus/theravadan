<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0ngz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0ngz.html" />
  <meta property="og:description" content="Mahānipāta Mūgapakkhavagga Vidhurajātaka 1 Dohaḷakaṇḍa “Paṇḍu kisiyāsi dubbalā, Vaṇṇarūpaṁ natavedisaṁ pure; Vimale akkhāhi pucchitā, Kīdisī tuyhaṁ sarīravedanā”. “Dhammo manujesu mātīnaṁ, Dohaḷo nāma janinda vuccati; Dhammāhataṁ nāgakuñjara, Vidhurassa hadayābhipatthaye”. “Candaṁ kho tvaṁ dohaḷāyasi, Sūriyaṁ vā atha vāpi mālutaṁ; Dullabhañhi vidhurassa dassanaṁ, Ko vidhuramidha mānayissati”. “Ki …" />
  <meta name="twitter:description" content="Mahānipāta Mūgapakkhavagga Vidhurajātaka 1 Dohaḷakaṇḍa “Paṇḍu kisiyāsi dubbalā, Vaṇṇarūpaṁ natavedisaṁ pure; Vimale akkhāhi pucchitā, Kīdisī tuyhaṁ sarīravedanā”. “Dhammo manujesu mātīnaṁ, Dohaḷo nāma janinda vuccati; Dhammāhataṁ nāgakuñjara, Vidhurassa hadayābhipatthaye”. “Candaṁ kho tvaṁ dohaḷāyasi, Sūriyaṁ vā atha vāpi mālutaṁ; Dullabhañhi vidhurassa dassanaṁ, Ko vidhuramidha mānayissati”. “Ki …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="mahanipata">
<h2><a href="#mahanipata">Mahānipāta</a></h2>
<section id="mugapakkhavagga">
<h3><a href="#mugapakkhavagga">Mūgapakkhavagga</a></h3>
<section id="vidhurajataka">
<h4><a href="#vidhurajataka">Vidhurajātaka</a></h4>
<section id="dohalakanda">
<h5><a href="#dohalakanda">1 Dohaḷakaṇḍa</a></h5>
<p id="ja546c1p1">
<span class="m-text m-primary">“Paṇḍu kisiyāsi dubbalā,</span><br />
</p>
<p id="ja546c1p2">
<span class="m-text m-primary">Vaṇṇarūpaṁ natavedisaṁ pure;</span><br />
</p>
<p id="ja546c1p3">
<span class="m-text m-primary">Vimale akkhāhi pucchitā,</span><br />
</p>
<p id="ja546c1p4">
<span class="m-text m-primary">Kīdisī tuyhaṁ sarīravedanā”.</span><br />
</p>
<p id="ja546c2p1">
<span class="m-text m-primary">“Dhammo manujesu mātīnaṁ,</span><br />
</p>
<p id="ja546c2p2">
<span class="m-text m-primary">Dohaḷo nāma janinda vuccati;</span><br />
</p>
<p id="ja546c2p3">
<span class="m-text m-primary">Dhammāhataṁ nāgakuñjara,</span><br />
</p>
<p id="ja546c2p4">
<span class="m-text m-primary">Vidhurassa hadayābhipatthaye”.</span><br />
</p>
<p id="ja546c3p1">
<span class="m-text m-primary">“Candaṁ kho tvaṁ dohaḷāyasi,</span><br />
</p>
<p id="ja546c3p2">
<span class="m-text m-primary">Sūriyaṁ vā atha vāpi mālutaṁ;</span><br />
</p>
<p id="ja546c3p3">
<span class="m-text m-primary">Dullabhañhi vidhurassa dassanaṁ,</span><br />
</p>
<p id="ja546c3p4">
<span class="m-text m-primary">Ko vidhuramidha mānayissati”.</span><br />
</p>
<p id="ja546c4p1">
<span class="m-text m-primary">“Kiṁ nu tāta tuvaṁ pajjhāyasi,</span><br />
</p>
<p id="ja546c4p2">
<span class="m-text m-primary">Padumaṁ hatthagataṁva te mukhaṁ;</span><br />
</p>
<p id="ja546c4p3">
<span class="m-text m-primary">Kiṁ nu dummanarūposi issara,</span><br />
</p>
<p id="ja546c4p4">
<span class="m-text m-primary">Mā tvaṁ soci amittatāpana”.</span><br />
</p>
<p id="ja546c5p1">
<span class="m-text m-primary">“Mātā hi tava irandhati,</span><br />
</p>
<p id="ja546c5p2">
<span class="m-text m-primary">Vidhurassa hadayaṁ dhaniyati;</span><br />
</p>
<p id="ja546c5p3">
<span class="m-text m-primary">Dullabhañhi vidhurassa dassanaṁ,</span><br />
</p>
<p id="ja546c5p4">
<span class="m-text m-primary">Ko vidhuramidha mānayissati.</span><br />
</p>
<p id="ja546c6p1">
<span class="m-text m-primary">Tassa bhattupariyesanaṁ cara,</span><br />
</p>
<p id="ja546c6p2">
<span class="m-text m-primary">Yo vidhuramidha mānayissati”;</span><br />
</p>
<p id="ja546c6p3">
<span class="m-text m-primary">Pituno ca sā sutvāna vākyaṁ,</span><br />
</p>
<p id="ja546c6p4">
<span class="m-text m-primary">Rattiṁ nikkhamma avassutiṁ cari.</span><br />
</p>
<p id="ja546c7p1">
<span class="m-text m-primary">“Ke gandhabbe rakkhase ca nāge,</span><br />
</p>
<p id="ja546c7p2">
<span class="m-text m-primary">Ke kimpurise cāpi mānuse;</span><br />
</p>
<p id="ja546c7p3">
<span class="m-text m-primary">Ke paṇḍite sabbakāmadade,</span><br />
</p>
<p id="ja546c7p4">
<span class="m-text m-primary">Dīgharattaṁ bhattā me bhavissati”.</span><br />
</p>
<p id="ja546c8p1">
<span class="m-text m-primary">“Assāsa hessāmi te pati,</span><br />
</p>
<p id="ja546c8p2">
<span class="m-text m-primary">Bhattā te hessāmi anindalocane;</span><br />
</p>
<p id="ja546c8p3">
<span class="m-text m-primary">Paññā hi mamaṁ tathāvidhā,</span><br />
</p>
<p id="ja546c8p4">
<span class="m-text m-primary">Assāsa hessasi bhariyā mama”.</span><br />
</p>
<p id="ja546c9p1">
<span class="m-text m-primary">Avacāsi puṇṇakaṁ irandhatī,</span><br />
</p>
<p id="ja546c9p2">
<span class="m-text m-primary">Pubbapathānugatena cetasā;</span><br />
</p>
<p id="ja546c9p3">
<span class="m-text m-primary">“Ehi gacchāma pitu mamantike,</span><br />
</p>
<p id="ja546c9p4">
<span class="m-text m-primary">Esova te etamatthaṁ pavakkhati”.</span><br />
</p>
<p id="ja546c10p1">
<span class="m-text m-primary">Alaṅkatā suvasanā,</span><br />
</p>
<p id="ja546c10p2">
<span class="m-text m-primary">mālinī candanussadā;</span><br />
</p>
<p id="ja546c10p3">
<span class="m-text m-primary">Yakkhaṁ hatthe gahetvāna,</span><br />
</p>
<p id="ja546c10p4">
<span class="m-text m-primary">pitusantikupāgami.</span><br />
</p>
<p id="ja546c11p1">
<span class="m-text m-primary">“Nāgavara vaco suṇohi me,</span><br />
</p>
<p id="ja546c11p2">
<span class="m-text m-primary">Patirūpaṁ paṭipajja suṅkiyaṁ;</span><br />
</p>
<p id="ja546c11p3">
<span class="m-text m-primary">Patthemi ahaṁ irandhatiṁ,</span><br />
</p>
<p id="ja546c11p4">
<span class="m-text m-primary">Tāya samaṅgiṁ karohi maṁ tuvaṁ.</span><br />
</p>
<p id="ja546c12p1">
<span class="m-text m-primary">Sataṁ hatthī sataṁ assā,</span><br />
</p>
<p id="ja546c12p2">
<span class="m-text m-primary">sataṁ assatarīrathā;</span><br />
</p>
<p id="ja546c12p3">
<span class="m-text m-primary">Sataṁ valabhiyo puṇṇā,</span><br />
</p>
<p id="ja546c12p4">
<span class="m-text m-primary">nānāratnassa kevalā;</span><br />
</p>
<p id="ja546c12p5">
<span class="m-text m-primary">Te nāga paṭipajjassu,</span><br />
</p>
<p id="ja546c12p6">
<span class="m-text m-primary">dhītaraṁ dehirandhatiṁ”.</span><br />
</p>
<p id="ja546c13p1">
<span class="m-text m-primary">“Yāva āmantaye ñātī,</span><br />
</p>
<p id="ja546c13p2">
<span class="m-text m-primary">mitte ca suhadajjane;</span><br />
</p>
<p id="ja546c13p3">
<span class="m-text m-primary">Anāmanta kataṁ kammaṁ,</span><br />
</p>
<p id="ja546c13p4">
<span class="m-text m-primary">taṁ pacchā anutappati”.</span><br />
</p>
<p id="ja546c14p1">
<span class="m-text m-primary">Tato so varuṇo nāgo,</span><br />
</p>
<p id="ja546c14p2">
<span class="m-text m-primary">pavisitvā nivesanaṁ;</span><br />
</p>
<p id="ja546c14p3">
<span class="m-text m-primary">Bhariyaṁ āmantayitvāna,</span><br />
</p>
<p id="ja546c14p4">
<span class="m-text m-primary">idaṁ vacanamabravi.</span><br />
</p>
<p id="ja546c15p1">
<span class="m-text m-primary">“Ayaṁ so puṇṇako yakkho,</span><br />
</p>
<p id="ja546c15p2">
<span class="m-text m-primary">yācatī maṁ irandhatiṁ;</span><br />
</p>
<p id="ja546c15p3">
<span class="m-text m-primary">Bahunā vittalābhena,</span><br />
</p>
<p id="ja546c15p4">
<span class="m-text m-primary">tassa dema piyaṁ mamaṁ”.</span><br />
</p>
<p id="ja546c16p1">
<span class="m-text m-primary">“Na dhanena na vittena,</span><br />
</p>
<p id="ja546c16p2">
<span class="m-text m-primary">Labbhā amhaṁ irandhatī;</span><br />
</p>
<p id="ja546c16p3">
<span class="m-text m-primary">Sace ca kho hadayaṁ paṇḍitassa,</span><br />
</p>
<p id="ja546c16p4">
<span class="m-text m-primary">Dhammena laddhā idha māhareyya;</span><br />
</p>
<p id="ja546c16p5">
<span class="m-text m-primary">Etena vittena kumāri labbhā,</span><br />
</p>
<p id="ja546c16p6">
<span class="m-text m-primary">Nāññaṁ dhanaṁ uttari patthayāma”.</span><br />
</p>
<p id="ja546c17p1">
<span class="m-text m-primary">Tato so varuṇo nāgo,</span><br />
</p>
<p id="ja546c17p2">
<span class="m-text m-primary">nikkhamitvā nivesanā;</span><br />
</p>
<p id="ja546c17p3">
<span class="m-text m-primary">Puṇṇakāmantayitvāna,</span><br />
</p>
<p id="ja546c17p4">
<span class="m-text m-primary">idaṁ vacanamabravi.</span><br />
</p>
<p id="ja546c18p1">
<span class="m-text m-primary">“Na dhanena na vittena,</span><br />
</p>
<p id="ja546c18p2">
<span class="m-text m-primary">Labbhā amhaṁ irandhatī;</span><br />
</p>
<p id="ja546c18p3">
<span class="m-text m-primary">Sace tuvaṁ hadayaṁ paṇḍitassa,</span><br />
</p>
<p id="ja546c18p4">
<span class="m-text m-primary">Dhammena laddhā idha māharesi;</span><br />
</p>
<p id="ja546c18p5">
<span class="m-text m-primary">Etena vittena kumāri labbhā,</span><br />
</p>
<p id="ja546c18p6">
<span class="m-text m-primary">Nāññaṁ dhanaṁ uttari patthayāma”.</span><br />
</p>
<p id="ja546c19p1">
<span class="m-text m-primary">“Yaṁ paṇḍitotyeke vadanti loke,</span><br />
</p>
<p id="ja546c19p2">
<span class="m-text m-primary">Tameva bāloti punāhu aññe;</span><br />
</p>
<p id="ja546c19p3">
<span class="m-text m-primary">Akkhāhi me vippavadanti ettha,</span><br />
</p>
<p id="ja546c19p4">
<span class="m-text m-primary">Kaṁ paṇḍitaṁ nāga tuvaṁ vadesi”.</span><br />
</p>
<p id="ja546c20p1">
<span class="m-text m-primary">“Korabyarājassa dhanañcayassa,</span><br />
</p>
<p id="ja546c20p2">
<span class="m-text m-primary">Yadi te suto vidhuro nāma kattā;</span><br />
</p>
<p id="ja546c20p3">
<span class="m-text m-primary">Ānehi taṁ paṇḍitaṁ dhammaladdhā,</span><br />
</p>
<p id="ja546c20p4">
<span class="m-text m-primary">Irandhatī padacarā te hotu”.</span><br />
</p>
<p id="ja546c21p1">
<span class="m-text m-primary">Idañca sutvā varuṇassa vākyaṁ,</span><br />
</p>
<p id="ja546c21p2">
<span class="m-text m-primary">Uṭṭhāya yakkho paramappatīto;</span><br />
</p>
<p id="ja546c21p3">
<span class="m-text m-primary">Tattheva santo purisaṁ asaṁsi,</span><br />
</p>
<p id="ja546c21p4">
<span class="m-text m-primary">“Ānehi ājaññamidheva yuttaṁ.</span><br />
</p>
<p id="ja546c22p1">
<span class="m-text m-primary">Jātarūpamayā kaṇṇā,</span><br />
</p>
<p id="ja546c22p2">
<span class="m-text m-primary">kācamhicamayā khurā;</span><br />
</p>
<p id="ja546c22p3">
<span class="m-text m-primary">Jambonadassa pākassa,</span><br />
</p>
<p id="ja546c22p4">
<span class="m-text m-primary">suvaṇṇassa uracchado”.</span><br />
</p>
<p id="ja546c23p1">
<span class="m-text m-primary">Devavāhavahaṁ yānaṁ,</span><br />
</p>
<p id="ja546c23p2">
<span class="m-text m-primary">Assamāruyha puṇṇako;</span><br />
</p>
<p id="ja546c23p3">
<span class="m-text m-primary">Alaṅkato kappitakesamassu,</span><br />
</p>
<p id="ja546c23p4">
<span class="m-text m-primary">Pakkāmi vehāyasamantalikkhe.</span><br />
</p>
<p id="ja546c24p1">
<span class="m-text m-primary">So puṇṇako kāmarāgena giddho,</span><br />
</p>
<p id="ja546c24p2">
<span class="m-text m-primary">Irandhatiṁ nāgakaññaṁ jigīsaṁ;</span><br />
</p>
<p id="ja546c24p3">
<span class="m-text m-primary">Gantvāna taṁ bhūtapatiṁ yasassiṁ,</span><br />
</p>
<p id="ja546c24p4">
<span class="m-text m-primary">Iccabravī vessavaṇaṁ kuveraṁ.</span><br />
</p>
<p id="ja546c25p1">
<span class="m-text m-primary">“Bhogavatī nāma mandire,</span><br />
</p>
<p id="ja546c25p2">
<span class="m-text m-primary">Vāsā hiraññavatīti vuccati;</span><br />
</p>
<p id="ja546c25p3">
<span class="m-text m-primary">Nagare nimmite kañcanamaye,</span><br />
</p>
<p id="ja546c25p4">
<span class="m-text m-primary">Maṇḍalassa uragassa niṭṭhitaṁ.</span><br />
</p>
<p id="ja546c26p1">
<span class="m-text m-primary">Aṭṭālakā oṭṭhagīviyo,</span><br />
</p>
<p id="ja546c26p2">
<span class="m-text m-primary">Lohitaṅkassa masāragallino;</span><br />
</p>
<p id="ja546c26p3">
<span class="m-text m-primary">Pāsādettha silāmayā,</span><br />
</p>
<p id="ja546c26p4">
<span class="m-text m-primary">Sovaṇṇaratanehi chāditā.</span><br />
</p>
<p id="ja546c27p1">
<span class="m-text m-primary">Ambā tilakā ca jambuyo,</span><br />
</p>
<p id="ja546c27p2">
<span class="m-text m-primary">Sattapaṇṇā mucalindaketakā;</span><br />
</p>
<p id="ja546c27p3">
<span class="m-text m-primary">Piyaṅgu uddālakā sahā,</span><br />
</p>
<p id="ja546c27p4">
<span class="m-text m-primary">Uparibhaddakā sinduvārakā.</span><br />
</p>
<p id="ja546c28p1">
<span class="m-text m-primary">Campeyyakā nāgamallikā,</span><br />
</p>
<p id="ja546c28p2">
<span class="m-text m-primary">Bhaginīmālā atha mettha koliyā;</span><br />
</p>
<p id="ja546c28p3">
<span class="m-text m-primary">Ete dumā pariṇāmitā,</span><br />
</p>
<p id="ja546c28p4">
<span class="m-text m-primary">Sobhayanti uragassa mandiraṁ.</span><br />
</p>
<p id="ja546c29p1">
<span class="m-text m-primary">Khajjurettha silāmayā,</span><br />
</p>
<p id="ja546c29p2">
<span class="m-text m-primary">Sovaṇṇadhuvapupphitā bahū;</span><br />
</p>
<p id="ja546c29p3">
<span class="m-text m-primary">Yattha vasato papātiko,</span><br />
</p>
<p id="ja546c29p4">
<span class="m-text m-primary">Nāgarājā varuṇo mahiddhiko.</span><br />
</p>
<p id="ja546c30p1">
<span class="m-text m-primary">Tassa komārikā bhariyā,</span><br />
</p>
<p id="ja546c30p2">
<span class="m-text m-primary">Vimalā kañcanavelliviggahā;</span><br />
</p>
<p id="ja546c30p3">
<span class="m-text m-primary">Kālā taruṇāva uggatā,</span><br />
</p>
<p id="ja546c30p4">
<span class="m-text m-primary">Pucimandatthanī cārudassanā.</span><br />
</p>
<p id="ja546c31p1">
<span class="m-text m-primary">Lākhārasarattasucchavī,</span><br />
</p>
<p id="ja546c31p2">
<span class="m-text m-primary">Kaṇikārāva nivātapupphitā;</span><br />
</p>
<p id="ja546c31p3">
<span class="m-text m-primary">Tidivokacarāva accharā,</span><br />
</p>
<p id="ja546c31p4">
<span class="m-text m-primary">Vijjuvabbhaghanā vinissaṭā.</span><br />
</p>
<p id="ja546c32p1">
<span class="m-text m-primary">Sā dohaḷinī suvimhitā,</span><br />
</p>
<p id="ja546c32p2">
<span class="m-text m-primary">Vidhurassa hadayaṁ dhaniyati;</span><br />
</p>
<p id="ja546c32p3">
<span class="m-text m-primary">Taṁ tesaṁ demi issara,</span><br />
</p>
<p id="ja546c32p4">
<span class="m-text m-primary">Tena te denti irandhatiṁ mamaṁ”.</span><br />
</p>
<p id="ja546c33p1">
<span class="m-text m-primary">So puṇṇako bhūtapatiṁ yasassiṁ,</span><br />
</p>
<p id="ja546c33p2">
<span class="m-text m-primary">Āmantaya vessavaṇaṁ kuveraṁ;</span><br />
</p>
<p id="ja546c33p3">
<span class="m-text m-primary">“Tattheva santo purisaṁ asaṁsi,</span><br />
</p>
<p id="ja546c33p4">
<span class="m-text m-primary">Ānehi ājaññamidheva yuttaṁ”.</span><br />
</p>
<p id="ja546c34p1">
<span class="m-text m-primary">Jātarūpamayā kaṇṇā,</span><br />
</p>
<p id="ja546c34p2">
<span class="m-text m-primary">kācamhicamayā khurā;</span><br />
</p>
<p id="ja546c34p3">
<span class="m-text m-primary">Jambonadassa pākassa,</span><br />
</p>
<p id="ja546c34p4">
<span class="m-text m-primary">suvaṇṇassa uracchado.</span><br />
</p>
<p id="ja546c35p1">
<span class="m-text m-primary">Devavāhavahaṁ yānaṁ,</span><br />
</p>
<p id="ja546c35p2">
<span class="m-text m-primary">Assamāruyha puṇṇako;</span><br />
</p>
<p id="ja546c35p3">
<span class="m-text m-primary">Alaṅkato kappitakesamassu,</span><br />
</p>
<p id="ja546c35p4">
<span class="m-text m-primary">Pakkāmi vehāyasamantalikkhe.</span><br />
</p>
<p id="ja546c36p1">
<span class="m-text m-primary">So aggamā rājagahaṁ surammaṁ,</span><br />
</p>
<p id="ja546c36p2">
<span class="m-text m-primary">Aṅgassa rañño nagaraṁ durāyutaṁ;</span><br />
</p>
<p id="ja546c36p3">
<span class="m-text m-primary">Pahūtabhakkhaṁ bahuannapānaṁ,</span><br />
</p>
<p id="ja546c36p4">
<span class="m-text m-primary">Masakkasāraṁ viya vāsavassa.</span><br />
</p>
<p id="ja546c37p1">
<span class="m-text m-primary">Mayūrakoñcāgaṇasampaghuṭṭhaṁ,</span><br />
</p>
<p id="ja546c37p2">
<span class="m-text m-primary">Dijābhighuṭṭhaṁ dijasaṅghasevitaṁ;</span><br />
</p>
<p id="ja546c37p3">
<span class="m-text m-primary">Nānāsakuntābhirudaṁ suvaṅgaṇaṁ,</span><br />
</p>
<p id="ja546c37p4">
<span class="m-text m-primary">Pupphābhikiṇṇaṁ himavaṁva pabbataṁ.</span><br />
</p>
<p id="ja546c38p1">
<span class="m-text m-primary">So puṇṇako vepulamābhirūhi,</span><br />
</p>
<p id="ja546c38p2">
<span class="m-text m-primary">Siluccayaṁ kimpurisānuciṇṇaṁ;</span><br />
</p>
<p id="ja546c38p3">
<span class="m-text m-primary">Anvesamāno maṇiratanaṁ uḷāraṁ,</span><br />
</p>
<p id="ja546c38p4">
<span class="m-text m-primary">Tamaddasā pabbatakūṭamajjhe.</span><br />
</p>
<p id="ja546c39p1">
<span class="m-text m-primary">Disvā maṇiṁ pabhassaraṁ jātimantaṁ,</span><br />
</p>
<p id="ja546c39p2">
<span class="m-text m-primary">Manoharaṁ maṇiratanaṁ uḷāraṁ;</span><br />
</p>
<p id="ja546c39p3">
<span class="m-text m-primary">Daddallamānaṁ yasasā yasassinaṁ,</span><br />
</p>
<p id="ja546c39p4">
<span class="m-text m-primary">Obhāsatī vijjurivantalikkhe.</span><br />
</p>
<p id="ja546c40p1">
<span class="m-text m-primary">Tamaggahī veḷuriyaṁ mahagghaṁ,</span><br />
</p>
<p id="ja546c40p2">
<span class="m-text m-primary">Manoharaṁ nāma mahānubhāvaṁ;</span><br />
</p>
<p id="ja546c40p3">
<span class="m-text m-primary">Ājaññamāruyha manomavaṇṇo,</span><br />
</p>
<p id="ja546c40p4">
<span class="m-text m-primary">Pakkāmi vehāyasamantalikkhe.</span><br />
</p>
<p id="ja546c41p1">
<span class="m-text m-primary">So aggamā nagaramindapatthaṁ,</span><br />
</p>
<p id="ja546c41p2">
<span class="m-text m-primary">Oruyhupāgacchi sabhaṁ kurūnaṁ;</span><br />
</p>
<p id="ja546c41p3">
<span class="m-text m-primary">Samāgate ekasataṁ samagge,</span><br />
</p>
<p id="ja546c41p4">
<span class="m-text m-primary">Avhettha yakkho avikampamāno.</span><br />
</p>
<p id="ja546c42p1">
<span class="m-text m-primary">“Ko nīdha raññaṁ varamābhijeti,</span><br />
</p>
<p id="ja546c42p2">
<span class="m-text m-primary">Kamābhijeyyāma varaddhanena;</span><br />
</p>
<p id="ja546c42p3">
<span class="m-text m-primary">Kamanuttaraṁ ratanavaraṁ jināma,</span><br />
</p>
<p id="ja546c42p4">
<span class="m-text m-primary">Ko vāpi no jeti varaddhanena”.</span><br />
</p>
<p id="ja546c43p1">
<span class="m-text m-primary">“Kuhiṁ nu raṭṭhe tava jātibhūmi,</span><br />
</p>
<p id="ja546c43p2">
<span class="m-text m-primary">Na korabyasseva vaco tavedaṁ;</span><br />
</p>
<p id="ja546c43p3">
<span class="m-text m-primary">Abhītosi no vaṇṇanibhāya sabbe,</span><br />
</p>
<p id="ja546c43p4">
<span class="m-text m-primary">Akkhāhi me nāmañca bandhave ca”.</span><br />
</p>
<p id="ja546c44p1">
<span class="m-text m-primary">“Kaccāyano māṇavakosmi rāja,</span><br />
</p>
<p id="ja546c44p2">
<span class="m-text m-primary">Anūnanāmo iti mavhayanti;</span><br />
</p>
<p id="ja546c44p3">
<span class="m-text m-primary">Aṅgesu me ñātayo bandhavā ca,</span><br />
</p>
<p id="ja546c44p4">
<span class="m-text m-primary">Akkhena devasmi idhānupatto”.</span><br />
</p>
<p id="ja546c45p1">
<span class="m-text m-primary">“Kiṁ māṇavassa ratanāni atthi,</span><br />
</p>
<p id="ja546c45p2">
<span class="m-text m-primary">Ye taṁ jinanto hare akkhadhutto;</span><br />
</p>
<p id="ja546c45p3">
<span class="m-text m-primary">Bahūni rañño ratanāni atthi,</span><br />
</p>
<p id="ja546c45p4">
<span class="m-text m-primary">Te tvaṁ daliddo kathamavhayesi”.</span><br />
</p>
<p id="ja546c46p1">
<span class="m-text m-primary">“Manoharo nāma maṇī mamāyaṁ,</span><br />
</p>
<p id="ja546c46p2">
<span class="m-text m-primary">Manoharaṁ maṇiratanaṁ uḷāraṁ;</span><br />
</p>
<p id="ja546c46p3">
<span class="m-text m-primary">Imañca ājaññamamittatāpanaṁ,</span><br />
</p>
<p id="ja546c46p4">
<span class="m-text m-primary">Etaṁ me jinitvā hare akkhadhutto”.</span><br />
</p>
<p id="ja546c47p1">
<span class="m-text m-primary">“Eko maṇī māṇava kiṁ karissati,</span><br />
</p>
<p id="ja546c47p2">
<span class="m-text m-primary">Ājāniyeko pana kiṁ karissati;</span><br />
</p>
<p id="ja546c47p3">
<span class="m-text m-primary">Bahūni rañño maṇiratanāni atthi,</span><br />
</p>
<p id="ja546c47p4">
<span class="m-text m-primary">Ājāniyā vātajavā anappakā”.</span><br />
</p>
<p id="ja546c48p1">
<span class="m-text m-primary">Dohaḷakaṇḍaṁ nāma.</span><br />
</p>
<p id="ja546c49p0">
<span class="m-text m-primary">2. Maṇikaṇḍa</span><br />
</p>
<p id="ja546c49p1">
<span class="m-text m-primary">“Idañca me maṇiratanaṁ,</span><br />
</p>
<p id="ja546c49p2">
<span class="m-text m-primary">passa tvaṁ dvipaduttama;</span><br />
</p>
<p id="ja546c49p3">
<span class="m-text m-primary">Itthīnaṁ viggahā cettha,</span><br />
</p>
<p id="ja546c49p4">
<span class="m-text m-primary">purisānañca viggahā.</span><br />
</p>
<p id="ja546c50p1">
<span class="m-text m-primary">Migānaṁ viggahā cettha,</span><br />
</p>
<p id="ja546c50p2">
<span class="m-text m-primary">sakuṇānañca viggahā;</span><br />
</p>
<p id="ja546c50p3">
<span class="m-text m-primary">Nāgarājā supaṇṇā ca,</span><br />
</p>
<p id="ja546c50p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c51p1">
<span class="m-text m-primary">Hatthānīkaṁ rathānīkaṁ,</span><br />
</p>
<p id="ja546c51p2">
<span class="m-text m-primary">asse pattī ca vammine;</span><br />
</p>
<p id="ja546c51p3">
<span class="m-text m-primary">Caturaṅginimaṁ senaṁ,</span><br />
</p>
<p id="ja546c51p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c52p1">
<span class="m-text m-primary">Hatthārohe anīkaṭṭhe,</span><br />
</p>
<p id="ja546c52p2">
<span class="m-text m-primary">rathike pattikārake;</span><br />
</p>
<p id="ja546c52p3">
<span class="m-text m-primary">Balaggāni viyūḷhāni,</span><br />
</p>
<p id="ja546c52p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c53p1">
<span class="m-text m-primary">Puraṁ uddhāpasampannaṁ,</span><br />
</p>
<p id="ja546c53p2">
<span class="m-text m-primary">bahupākāratoraṇaṁ;</span><br />
</p>
<p id="ja546c53p3">
<span class="m-text m-primary">Siṅghāṭakesu bhūmiyo,</span><br />
</p>
<p id="ja546c53p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c54p1">
<span class="m-text m-primary">Esikā parikhāyo ca,</span><br />
</p>
<p id="ja546c54p2">
<span class="m-text m-primary">palikhaṁ aggaḷāni ca;</span><br />
</p>
<p id="ja546c54p3">
<span class="m-text m-primary">Aṭṭālake ca dvāre ca,</span><br />
</p>
<p id="ja546c54p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c55p1">
<span class="m-text m-primary">Passa toraṇamaggesu,</span><br />
</p>
<p id="ja546c55p2">
<span class="m-text m-primary">nānādijagaṇā bahū;</span><br />
</p>
<p id="ja546c55p3">
<span class="m-text m-primary">Haṁsā koñcā mayūrā ca,</span><br />
</p>
<p id="ja546c55p4">
<span class="m-text m-primary">cakkavākā ca kukkuhā.</span><br />
</p>
<p id="ja546c56p1">
<span class="m-text m-primary">Kuṇālakā bahū citrā,</span><br />
</p>
<p id="ja546c56p2">
<span class="m-text m-primary">sikhaṇḍī jīvajīvakā;</span><br />
</p>
<p id="ja546c56p3">
<span class="m-text m-primary">Nānādijagaṇākiṇṇaṁ,</span><br />
</p>
<p id="ja546c56p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c57p1">
<span class="m-text m-primary">Passa nagaraṁ supākāraṁ,</span><br />
</p>
<p id="ja546c57p2">
<span class="m-text m-primary">abbhutaṁ lomahaṁsanaṁ;</span><br />
</p>
<p id="ja546c57p3">
<span class="m-text m-primary">Samussitadhajaṁ rammaṁ,</span><br />
</p>
<p id="ja546c57p4">
<span class="m-text m-primary">soṇṇavālukasanthataṁ.</span><br />
</p>
<p id="ja546c58p1">
<span class="m-text m-primary">Passettha paṇṇasālāyo,</span><br />
</p>
<p id="ja546c58p2">
<span class="m-text m-primary">vibhattā bhāgaso mitā;</span><br />
</p>
<p id="ja546c58p3">
<span class="m-text m-primary">Nivesane nivese ca,</span><br />
</p>
<p id="ja546c58p4">
<span class="m-text m-primary">sandhibyūhe pathaddhiyo.</span><br />
</p>
<p id="ja546c59p1">
<span class="m-text m-primary">Pānāgāre ca soṇḍe ca,</span><br />
</p>
<p id="ja546c59p2">
<span class="m-text m-primary">sūnā odaniyā gharā;</span><br />
</p>
<p id="ja546c59p3">
<span class="m-text m-primary">Vesī ca gaṇikāyo ca,</span><br />
</p>
<p id="ja546c59p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c60p1">
<span class="m-text m-primary">Mālākāre ca rajake,</span><br />
</p>
<p id="ja546c60p2">
<span class="m-text m-primary">gandhike atha dussike;</span><br />
</p>
<p id="ja546c60p3">
<span class="m-text m-primary">Suvaṇṇakāre maṇikāre,</span><br />
</p>
<p id="ja546c60p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c61p1">
<span class="m-text m-primary">Āḷārike ca sūde ca,</span><br />
</p>
<p id="ja546c61p2">
<span class="m-text m-primary">naṭanāṭakagāyino;</span><br />
</p>
<p id="ja546c61p3">
<span class="m-text m-primary">Pāṇissare kumbhathūnike,</span><br />
</p>
<p id="ja546c61p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c62p1">
<span class="m-text m-primary">Passa bherī mudiṅgā ca,</span><br />
</p>
<p id="ja546c62p2">
<span class="m-text m-primary">saṅkhā paṇavadindimā;</span><br />
</p>
<p id="ja546c62p3">
<span class="m-text m-primary">Sabbañca tāḷāvacaraṁ,</span><br />
</p>
<p id="ja546c62p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c63p1">
<span class="m-text m-primary">Sammatālañca vīṇañca,</span><br />
</p>
<p id="ja546c63p2">
<span class="m-text m-primary">naccagītaṁ suvāditaṁ;</span><br />
</p>
<p id="ja546c63p3">
<span class="m-text m-primary">Tūriyatāḷitasaṅghuṭṭhaṁ,</span><br />
</p>
<p id="ja546c63p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c64p1">
<span class="m-text m-primary">Laṅghikā muṭṭhikā cettha,</span><br />
</p>
<p id="ja546c64p2">
<span class="m-text m-primary">māyākārā ca sobhiyā;</span><br />
</p>
<p id="ja546c64p3">
<span class="m-text m-primary">Vetālike ca jalle ca,</span><br />
</p>
<p id="ja546c64p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c65p1">
<span class="m-text m-primary">Samajjā cettha vattanti,</span><br />
</p>
<p id="ja546c65p2">
<span class="m-text m-primary">ākiṇṇā naranāribhi;</span><br />
</p>
<p id="ja546c65p3">
<span class="m-text m-primary">Mañcātimañce bhūmiyo,</span><br />
</p>
<p id="ja546c65p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c66p1">
<span class="m-text m-primary">Passa malle samajjasmiṁ,</span><br />
</p>
<p id="ja546c66p2">
<span class="m-text m-primary">phoṭente diguṇaṁ bhujaṁ;</span><br />
</p>
<p id="ja546c66p3">
<span class="m-text m-primary">Nihate nihatamāne ca,</span><br />
</p>
<p id="ja546c66p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c67p1">
<span class="m-text m-primary">Passa pabbatapādesu,</span><br />
</p>
<p id="ja546c67p2">
<span class="m-text m-primary">nānāmigagaṇā bahū;</span><br />
</p>
<p id="ja546c67p3">
<span class="m-text m-primary">Sīhā byagghā varāhā ca,</span><br />
</p>
<p id="ja546c67p4">
<span class="m-text m-primary">acchakokataracchayo.</span><br />
</p>
<p id="ja546c68p1">
<span class="m-text m-primary">Palāsādā gavajā ca,</span><br />
</p>
<p id="ja546c68p2">
<span class="m-text m-primary">mahiṁsā rohitā rurū;</span><br />
</p>
<p id="ja546c68p3">
<span class="m-text m-primary">Eṇeyyā ca varāhā ca,</span><br />
</p>
<p id="ja546c68p4">
<span class="m-text m-primary">gaṇino nīkasūkarā.</span><br />
</p>
<p id="ja546c69p1">
<span class="m-text m-primary">Kadalimigā bahū citrā,</span><br />
</p>
<p id="ja546c69p2">
<span class="m-text m-primary">biḷārā sasakaṇṭakā;</span><br />
</p>
<p id="ja546c69p3">
<span class="m-text m-primary">Nānāmigagaṇākiṇṇaṁ,</span><br />
</p>
<p id="ja546c69p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c70p1">
<span class="m-text m-primary">Najjāyo supatitthāyo,</span><br />
</p>
<p id="ja546c70p2">
<span class="m-text m-primary">soṇṇavālukasanthatā;</span><br />
</p>
<p id="ja546c70p3">
<span class="m-text m-primary">Acchā savanti ambūni,</span><br />
</p>
<p id="ja546c70p4">
<span class="m-text m-primary">macchagumbanisevitā.</span><br />
</p>
<p id="ja546c71p1">
<span class="m-text m-primary">Kumbhīlā makarā cettha,</span><br />
</p>
<p id="ja546c71p2">
<span class="m-text m-primary">susumārā ca kacchapā;</span><br />
</p>
<p id="ja546c71p3">
<span class="m-text m-primary">Pāṭhīnā pāvusā macchā,</span><br />
</p>
<p id="ja546c71p4">
<span class="m-text m-primary">balajā muñjarohitā.</span><br />
</p>
<p id="ja546c72p1">
<span class="m-text m-primary">Nānādijagaṇākiṇṇā,</span><br />
</p>
<p id="ja546c72p2">
<span class="m-text m-primary">nānādumagaṇāyutā;</span><br />
</p>
<p id="ja546c72p3">
<span class="m-text m-primary">Veḷuriyakarodāyo,</span><br />
</p>
<p id="ja546c72p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c73p1">
<span class="m-text m-primary">Passettha pokkharaṇiyo,</span><br />
</p>
<p id="ja546c73p2">
<span class="m-text m-primary">suvibhattā catuddisā;</span><br />
</p>
<p id="ja546c73p3">
<span class="m-text m-primary">Nānādijagaṇākiṇṇā,</span><br />
</p>
<p id="ja546c73p4">
<span class="m-text m-primary">puthulomanisevitā.</span><br />
</p>
<p id="ja546c74p1">
<span class="m-text m-primary">Samantodakasampannaṁ,</span><br />
</p>
<p id="ja546c74p2">
<span class="m-text m-primary">mahiṁ sāgarakuṇḍalaṁ;</span><br />
</p>
<p id="ja546c74p3">
<span class="m-text m-primary">Upetaṁ vanarājehi,</span><br />
</p>
<p id="ja546c74p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c75p1">
<span class="m-text m-primary">Purato videhe passa,</span><br />
</p>
<p id="ja546c75p2">
<span class="m-text m-primary">goyāniye ca pacchato;</span><br />
</p>
<p id="ja546c75p3">
<span class="m-text m-primary">Kuruyo jambudīpañca,</span><br />
</p>
<p id="ja546c75p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c76p1">
<span class="m-text m-primary">Passa candaṁ sūriyañca,</span><br />
</p>
<p id="ja546c76p2">
<span class="m-text m-primary">obhāsante catuddisā;</span><br />
</p>
<p id="ja546c76p3">
<span class="m-text m-primary">Sineruṁ anupariyante,</span><br />
</p>
<p id="ja546c76p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c77p1">
<span class="m-text m-primary">Sineruṁ himavantañca,</span><br />
</p>
<p id="ja546c77p2">
<span class="m-text m-primary">sāgarañca mahītalaṁ;</span><br />
</p>
<p id="ja546c77p3">
<span class="m-text m-primary">Cattāro ca mahārāje,</span><br />
</p>
<p id="ja546c77p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c78p1">
<span class="m-text m-primary">Ārāme vanagumbe ca,</span><br />
</p>
<p id="ja546c78p2">
<span class="m-text m-primary">pāṭiye ca siluccaye;</span><br />
</p>
<p id="ja546c78p3">
<span class="m-text m-primary">Ramme kimpurisākiṇṇe,</span><br />
</p>
<p id="ja546c78p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c79p1">
<span class="m-text m-primary">Phārusakaṁ cittalataṁ,</span><br />
</p>
<p id="ja546c79p2">
<span class="m-text m-primary">missakaṁ nandanaṁ vanaṁ;</span><br />
</p>
<p id="ja546c79p3">
<span class="m-text m-primary">Vejayantañca pāsādaṁ,</span><br />
</p>
<p id="ja546c79p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c80p1">
<span class="m-text m-primary">Sudhammaṁ tāvatiṁsañca,</span><br />
</p>
<p id="ja546c80p2">
<span class="m-text m-primary">pārichattañca pupphitaṁ;</span><br />
</p>
<p id="ja546c80p3">
<span class="m-text m-primary">Erāvaṇaṁ nāgarājaṁ,</span><br />
</p>
<p id="ja546c80p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c81p1">
<span class="m-text m-primary">Passettha devakaññāyo,</span><br />
</p>
<p id="ja546c81p2">
<span class="m-text m-primary">nabhā vijjurivuggatā;</span><br />
</p>
<p id="ja546c81p3">
<span class="m-text m-primary">Nandane vicarantiyo,</span><br />
</p>
<p id="ja546c81p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c82p1">
<span class="m-text m-primary">Passettha devakaññāyo,</span><br />
</p>
<p id="ja546c82p2">
<span class="m-text m-primary">devaputtapalobhinī;</span><br />
</p>
<p id="ja546c82p3">
<span class="m-text m-primary">Devaputte ramamāne,</span><br />
</p>
<p id="ja546c82p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c83p1">
<span class="m-text m-primary">Parosahassapāsāde,</span><br />
</p>
<p id="ja546c83p2">
<span class="m-text m-primary">veḷuriyaphalasanthate;</span><br />
</p>
<p id="ja546c83p3">
<span class="m-text m-primary">Pajjalante ca vaṇṇena,</span><br />
</p>
<p id="ja546c83p4">
<span class="m-text m-primary">maṇimhi passa nimmitaṁ.</span><br />
</p>
<p id="ja546c84p1">
<span class="m-text m-primary">Tāvatiṁse ca yāme ca,</span><br />
</p>
<p id="ja546c84p2">
<span class="m-text m-primary">Tusite cāpi nimmite;</span><br />
</p>
<p id="ja546c84p3">
<span class="m-text m-primary">Paranimmitavasavattino,</span><br />
</p>
<p id="ja546c84p4">
<span class="m-text m-primary">Maṇimhi passa nimmitaṁ.</span><br />
</p>
<p id="ja546c85p1">
<span class="m-text m-primary">Passettha pokkharaṇiyo,</span><br />
</p>
<p id="ja546c85p2">
<span class="m-text m-primary">vippasannodikā sucī;</span><br />
</p>
<p id="ja546c85p3">
<span class="m-text m-primary">Mandālakehi sañchannā,</span><br />
</p>
<p id="ja546c85p4">
<span class="m-text m-primary">padumuppalakehi ca.</span><br />
</p>
<p id="ja546c86p1">
<span class="m-text m-primary">Dasettha rājiyo setā,</span><br />
</p>
<p id="ja546c86p2">
<span class="m-text m-primary">dasanīlā manoramā;</span><br />
</p>
<p id="ja546c86p3">
<span class="m-text m-primary">Cha piṅgalā pannarasa,</span><br />
</p>
<p id="ja546c86p4">
<span class="m-text m-primary">haliddā ca catuddasa.</span><br />
</p>
<p id="ja546c87p1">
<span class="m-text m-primary">Vīsati tattha sovaṇṇā,</span><br />
</p>
<p id="ja546c87p2">
<span class="m-text m-primary">vīsati rajatāmayā;</span><br />
</p>
<p id="ja546c87p3">
<span class="m-text m-primary">Indagopakavaṇṇābhā,</span><br />
</p>
<p id="ja546c87p4">
<span class="m-text m-primary">tāva dissanti tiṁsati.</span><br />
</p>
<p id="ja546c88p1">
<span class="m-text m-primary">Dasettha kāḷiyo chacca,</span><br />
</p>
<p id="ja546c88p2">
<span class="m-text m-primary">mañjeṭṭhā pannavīsati;</span><br />
</p>
<p id="ja546c88p3">
<span class="m-text m-primary">Missā bandhukapupphehi,</span><br />
</p>
<p id="ja546c88p4">
<span class="m-text m-primary">nīluppalavicittikā.</span><br />
</p>
<p id="ja546c89p1">
<span class="m-text m-primary">Evaṁ sabbaṅgasampannaṁ,</span><br />
</p>
<p id="ja546c89p2">
<span class="m-text m-primary">accimantaṁ pabhassaraṁ;</span><br />
</p>
<p id="ja546c89p3">
<span class="m-text m-primary">Odhisuṅkaṁ mahārāja,</span><br />
</p>
<p id="ja546c89p4">
<span class="m-text m-primary">passa tvaṁ dvipaduttama”.</span><br />
</p>
<p id="ja546c90p1">
<span class="m-text m-primary">Maṇikaṇḍaṁ nāma.</span><br />
</p>
<p id="ja546c91p0">
<span class="m-text m-primary">3. Akkhakaṇḍa</span><br />
</p>
<p id="ja546c91p1">
<span class="m-text m-primary">“Upāgataṁ rāja mupehi lakkhaṁ,</span><br />
</p>
<p id="ja546c91p2">
<span class="m-text m-primary">Netādisaṁ maṇiratanaṁ tavatthi;</span><br />
</p>
<p id="ja546c91p3">
<span class="m-text m-primary">Dhammena jissāma asāhasena,</span><br />
</p>
<p id="ja546c91p4">
<span class="m-text m-primary">Jito ca no khippamavākarohi.</span><br />
</p>
<p id="ja546c92p1">
<span class="m-text m-primary">Pañcāla-paccuggata-sūrasena,</span><br />
</p>
<p id="ja546c92p2">
<span class="m-text m-primary">Macchā ca maddā saha kekakebhi;</span><br />
</p>
<p id="ja546c92p3">
<span class="m-text m-primary">Passantu note asaṭhena yuddhaṁ,</span><br />
</p>
<p id="ja546c92p4">
<span class="m-text m-primary">Na no sabhāyaṁ na karonti kiñci”.</span><br />
</p>
<p id="ja546c93p1">
<span class="m-text m-primary">Te pāvisuṁ akkhamadena mattā,</span><br />
</p>
<p id="ja546c93p2">
<span class="m-text m-primary">Rājā kurūnaṁ puṇṇako cāpi yakkho;</span><br />
</p>
<p id="ja546c93p3">
<span class="m-text m-primary">Rājā kaliṁ viccinamaggahesi,</span><br />
</p>
<p id="ja546c93p4">
<span class="m-text m-primary">Kaṭaṁ aggahī puṇṇako nāma yakkho.</span><br />
</p>
<p id="ja546c94p1">
<span class="m-text m-primary">Te tattha jūte ubhaye samāgate,</span><br />
</p>
<p id="ja546c94p2">
<span class="m-text m-primary">Raññaṁ sakāse sakhīnañca majjhe;</span><br />
</p>
<p id="ja546c94p3">
<span class="m-text m-primary">Ajesi yakkho naravīraseṭṭhaṁ,</span><br />
</p>
<p id="ja546c94p4">
<span class="m-text m-primary">Tatthappanādo tumulo babhūva.</span><br />
</p>
<p id="ja546c95p1">
<span class="m-text m-primary">“Jayo mahārāja parājayo ca,</span><br />
</p>
<p id="ja546c95p2">
<span class="m-text m-primary">Āyūhataṁ aññatarassa hoti;</span><br />
</p>
<p id="ja546c95p3">
<span class="m-text m-primary">Janinda jīnosi varaddhanena,</span><br />
</p>
<p id="ja546c95p4">
<span class="m-text m-primary">Jito ca me khippamavākarohi”.</span><br />
</p>
<p id="ja546c96p1">
<span class="m-text m-primary">“Hatthī gavāssā maṇikuṇḍalā ca,</span><br />
</p>
<p id="ja546c96p2">
<span class="m-text m-primary">Yañcāpi mayhaṁ ratanaṁ pathabyā;</span><br />
</p>
<p id="ja546c96p3">
<span class="m-text m-primary">Gaṇhāhi kaccāna varaṁ dhanānaṁ,</span><br />
</p>
<p id="ja546c96p4">
<span class="m-text m-primary">Ādāya yenicchasi tena gaccha”.</span><br />
</p>
<p id="ja546c97p1">
<span class="m-text m-primary">“Hatthī gavāssā maṇikuṇḍalā ca,</span><br />
</p>
<p id="ja546c97p2">
<span class="m-text m-primary">Yañcāpi tuyhaṁ ratanaṁ pathabyā;</span><br />
</p>
<p id="ja546c97p3">
<span class="m-text m-primary">Tesaṁ varo vidhuro nāma kattā,</span><br />
</p>
<p id="ja546c97p4">
<span class="m-text m-primary">So me jito taṁ me avākarohi”.</span><br />
</p>
<p id="ja546c98p1">
<span class="m-text m-primary">“Attā ca me so saraṇaṁ gatī ca,</span><br />
</p>
<p id="ja546c98p2">
<span class="m-text m-primary">Dīpo ca leṇo ca parāyaṇo ca;</span><br />
</p>
<p id="ja546c98p3">
<span class="m-text m-primary">Asantuleyyo mama so dhanena,</span><br />
</p>
<p id="ja546c98p4">
<span class="m-text m-primary">Pāṇena me sādiso esa kattā”.</span><br />
</p>
<p id="ja546c99p1">
<span class="m-text m-primary">“Ciraṁ vivādo mama tuyhañcassa,</span><br />
</p>
<p id="ja546c99p2">
<span class="m-text m-primary">Kāmañca pucchāma tameva gantvā;</span><br />
</p>
<p id="ja546c99p3">
<span class="m-text m-primary">Esova no vivaratu etamatthaṁ,</span><br />
</p>
<p id="ja546c99p4">
<span class="m-text m-primary">Yaṁ vakkhatī hotu kathā ubhinnaṁ”.</span><br />
</p>
<p id="ja546c100p1">
<span class="m-text m-primary">“Addhā hi saccaṁ bhaṇasi,</span><br />
</p>
<p id="ja546c100p2">
<span class="m-text m-primary">na ca māṇava sāhasaṁ;</span><br />
</p>
<p id="ja546c100p3">
<span class="m-text m-primary">Tameva gantvā pucchāma,</span><br />
</p>
<p id="ja546c100p4">
<span class="m-text m-primary">tena tussāmubho janā”.</span><br />
</p>
<p id="ja546c101p1">
<span class="m-text m-primary">“Saccaṁ nu devā vidahū kurūnaṁ,</span><br />
</p>
<p id="ja546c101p2">
<span class="m-text m-primary">Dhamme ṭhitaṁ vidhuraṁ nāmamaccaṁ;</span><br />
</p>
<p id="ja546c101p3">
<span class="m-text m-primary">Dāsosi rañño uda vāsi ñāti,</span><br />
</p>
<p id="ja546c101p4">
<span class="m-text m-primary">Vidhuroti saṅkhā katamāsi loke”.</span><br />
</p>
<p id="ja546c102p1">
<span class="m-text m-primary">“Āmāyadāsāpi bhavanti heke,</span><br />
</p>
<p id="ja546c102p2">
<span class="m-text m-primary">Dhanena kītāpi bhavanti dāsā;</span><br />
</p>
<p id="ja546c102p3">
<span class="m-text m-primary">Sayampi heke upayanti dāsā,</span><br />
</p>
<p id="ja546c102p4">
<span class="m-text m-primary">Bhayā paṇunnāpi bhavanti dāsā.</span><br />
</p>
<p id="ja546c103p1">
<span class="m-text m-primary">Ete narānaṁ caturova dāsā,</span><br />
</p>
<p id="ja546c103p2">
<span class="m-text m-primary">Addhā hi yonito ahampi jāto;</span><br />
</p>
<p id="ja546c103p3">
<span class="m-text m-primary">Bhavo ca rañño abhavo ca rañño,</span><br />
</p>
<p id="ja546c103p4">
<span class="m-text m-primary">Dāsāhaṁ devassa parampi gantvā;</span><br />
</p>
<p id="ja546c103p5">
<span class="m-text m-primary">Dhammena maṁ māṇava tuyha dajjā”.</span><br />
</p>
<p id="ja546c104p1">
<span class="m-text m-primary">“Ayaṁ dutīyo vijayo mamajja,</span><br />
</p>
<p id="ja546c104p2">
<span class="m-text m-primary">Puṭṭho hi kattā vivarettha pañhaṁ;</span><br />
</p>
<p id="ja546c104p3">
<span class="m-text m-primary">Adhammarūpo vata rājaseṭṭho,</span><br />
</p>
<p id="ja546c104p4">
<span class="m-text m-primary">Subhāsitaṁ nānujānāsi mayhaṁ”.</span><br />
</p>
<p id="ja546c105p1">
<span class="m-text m-primary">“Evañce no so vivarettha pañhaṁ,</span><br />
</p>
<p id="ja546c105p2">
<span class="m-text m-primary">Dāsohamasmi na ca khosmi ñāti;</span><br />
</p>
<p id="ja546c105p3">
<span class="m-text m-primary">Gaṇhāhi kaccāna varaṁ dhanānaṁ,</span><br />
</p>
<p id="ja546c105p4">
<span class="m-text m-primary">Ādāya yenicchasi tena gaccha”.</span><br />
</p>
<p id="ja546c106p1">
<span class="m-text m-primary">Akkhakaṇḍaṁ nāma.</span><br />
</p>
<p id="ja546c107p0">
<span class="m-text m-primary">4. Gharāvāsapañhā</span><br />
</p>
<p id="ja546c107p1">
<span class="m-text m-primary">“Vidhura vasamānassa,</span><br />
</p>
<p id="ja546c107p2">
<span class="m-text m-primary">gahaṭṭhassa sakaṁ gharaṁ;</span><br />
</p>
<p id="ja546c107p3">
<span class="m-text m-primary">Khemā vutti kathaṁ assa,</span><br />
</p>
<p id="ja546c107p4">
<span class="m-text m-primary">kathaṁ nu assa saṅgaho.</span><br />
</p>
<p id="ja546c108p1">
<span class="m-text m-primary">Abyābajjhaṁ kathaṁ assa,</span><br />
</p>
<p id="ja546c108p2">
<span class="m-text m-primary">saccavādī ca māṇavo;</span><br />
</p>
<p id="ja546c108p3">
<span class="m-text m-primary">Asmā lokā paraṁ lokaṁ,</span><br />
</p>
<p id="ja546c108p4">
<span class="m-text m-primary">kathaṁ pecca na socati”.</span><br />
</p>
<p id="ja546c109p1">
<span class="m-text m-primary">Taṁ tattha gatimā dhitimā,</span><br />
</p>
<p id="ja546c109p2">
<span class="m-text m-primary">matimā atthadassimā;</span><br />
</p>
<p id="ja546c109p3">
<span class="m-text m-primary">Saṅkhātā sabbadhammānaṁ,</span><br />
</p>
<p id="ja546c109p4">
<span class="m-text m-primary">vidhuro etadabravi.</span><br />
</p>
<p id="ja546c110p1">
<span class="m-text m-primary">“Na sādhāraṇadārassa,</span><br />
</p>
<p id="ja546c110p2">
<span class="m-text m-primary">na bhuñje sādumekako;</span><br />
</p>
<p id="ja546c110p3">
<span class="m-text m-primary">Na seve lokāyatikaṁ,</span><br />
</p>
<p id="ja546c110p4">
<span class="m-text m-primary">netaṁ paññāya vaḍḍhanaṁ.</span><br />
</p>
<p id="ja546c111p1">
<span class="m-text m-primary">Sīlavā vattasampanno,</span><br />
</p>
<p id="ja546c111p2">
<span class="m-text m-primary">appamatto vicakkhaṇo;</span><br />
</p>
<p id="ja546c111p3">
<span class="m-text m-primary">Nivātavutti atthaddho,</span><br />
</p>
<p id="ja546c111p4">
<span class="m-text m-primary">surato sakhilo mudu.</span><br />
</p>
<p id="ja546c112p1">
<span class="m-text m-primary">Saṅgahetā ca mittānaṁ,</span><br />
</p>
<p id="ja546c112p2">
<span class="m-text m-primary">saṁvibhāgī vidhānavā;</span><br />
</p>
<p id="ja546c112p3">
<span class="m-text m-primary">Tappeyya annapānena,</span><br />
</p>
<p id="ja546c112p4">
<span class="m-text m-primary">sadā samaṇabrāhmaṇe.</span><br />
</p>
<p id="ja546c113p1">
<span class="m-text m-primary">Dhammakāmo sutādhāro,</span><br />
</p>
<p id="ja546c113p2">
<span class="m-text m-primary">bhaveyya paripucchako;</span><br />
</p>
<p id="ja546c113p3">
<span class="m-text m-primary">Sakkaccaṁ payirupāseyya,</span><br />
</p>
<p id="ja546c113p4">
<span class="m-text m-primary">sīlavante bahussute.</span><br />
</p>
<p id="ja546c114p1">
<span class="m-text m-primary">Gharamāvasamānassa,</span><br />
</p>
<p id="ja546c114p2">
<span class="m-text m-primary">gahaṭṭhassa sakaṁ gharaṁ;</span><br />
</p>
<p id="ja546c114p3">
<span class="m-text m-primary">Khemā vutti siyā evaṁ,</span><br />
</p>
<p id="ja546c114p4">
<span class="m-text m-primary">evaṁ nu assa saṅgaho.</span><br />
</p>
<p id="ja546c115p1">
<span class="m-text m-primary">Abyābajjhaṁ siyā evaṁ,</span><br />
</p>
<p id="ja546c115p2">
<span class="m-text m-primary">saccavādī ca māṇavo;</span><br />
</p>
<p id="ja546c115p3">
<span class="m-text m-primary">Asmā lokā paraṁ lokaṁ,</span><br />
</p>
<p id="ja546c115p4">
<span class="m-text m-primary">evaṁ pecca na socati”.</span><br />
</p>
<p id="ja546c116p1">
<span class="m-text m-primary">Gharāvāsapañhā nāma.</span><br />
</p>
<p id="ja546c117p0">
<span class="m-text m-primary">5. Lakkhaṇakaṇḍa</span><br />
</p>
<p id="ja546c117p1">
<span class="m-text m-primary">“Ehi dāni gamissāma,</span><br />
</p>
<p id="ja546c117p2">
<span class="m-text m-primary">dinno no issarena me;</span><br />
</p>
<p id="ja546c117p3">
<span class="m-text m-primary">Mamevatthaṁ paṭipajja,</span><br />
</p>
<p id="ja546c117p4">
<span class="m-text m-primary">esa dhammo sanantano”.</span><br />
</p>
<p id="ja546c118p1">
<span class="m-text m-primary">“Jānāmi māṇava tayāhamasmi,</span><br />
</p>
<p id="ja546c118p2">
<span class="m-text m-primary">Dinnohamasmi tava issarena;</span><br />
</p>
<p id="ja546c118p3">
<span class="m-text m-primary">Tīhañca taṁ vāsayemu agāre,</span><br />
</p>
<p id="ja546c118p4">
<span class="m-text m-primary">Yenaddhunā anusāsemu putte”.</span><br />
</p>
<p id="ja546c119p1">
<span class="m-text m-primary">“Taṁ me tathā hotu vasemu tīhaṁ,</span><br />
</p>
<p id="ja546c119p2">
<span class="m-text m-primary">Kurutaṁ bhavajja gharesu kiccaṁ;</span><br />
</p>
<p id="ja546c119p3">
<span class="m-text m-primary">Anusāsataṁ puttadāre bhavajja,</span><br />
</p>
<p id="ja546c119p4">
<span class="m-text m-primary">Yathā tayī pecca sukhī bhaveyya”.</span><br />
</p>
<p id="ja546c120p1">
<span class="m-text m-primary">“Sādhū”ti vatvāna pahūtakāmo,</span><br />
</p>
<p id="ja546c120p2">
<span class="m-text m-primary">Pakkāmi yakkho vidhurena saddhiṁ;</span><br />
</p>
<p id="ja546c120p3">
<span class="m-text m-primary">Taṁ kuñjarājaññahayānuciṇṇaṁ,</span><br />
</p>
<p id="ja546c120p4">
<span class="m-text m-primary">Pāvekkhi antepuramariyaseṭṭho.</span><br />
</p>
<p id="ja546c121p1">
<span class="m-text m-primary">Koñcaṁ mayūrañca piyañca ketaṁ,</span><br />
</p>
<p id="ja546c121p2">
<span class="m-text m-primary">Upāgami tattha surammarūpaṁ;</span><br />
</p>
<p id="ja546c121p3">
<span class="m-text m-primary">Pahūtabhakkhaṁ bahuannapānaṁ,</span><br />
</p>
<p id="ja546c121p4">
<span class="m-text m-primary">Masakkasāraṁ viya vāsavassa.</span><br />
</p>
<p id="ja546c122p1">
<span class="m-text m-primary">Tattha naccanti gāyanti,</span><br />
</p>
<p id="ja546c122p2">
<span class="m-text m-primary">avhāyanti varāvaraṁ;</span><br />
</p>
<p id="ja546c122p3">
<span class="m-text m-primary">Accharā viya devesu,</span><br />
</p>
<p id="ja546c122p4">
<span class="m-text m-primary">nāriyo samalaṅkatā.</span><br />
</p>
<p id="ja546c123p1">
<span class="m-text m-primary">Samaṅgikatvā pamadāhi yakkhaṁ,</span><br />
</p>
<p id="ja546c123p2">
<span class="m-text m-primary">Annena pānena ca dhammapālo;</span><br />
</p>
<p id="ja546c123p3">
<span class="m-text m-primary">Atthattha mevānuvicintayanto,</span><br />
</p>
<p id="ja546c123p4">
<span class="m-text m-primary">Pāvekkhi bhariyāya tadā sakāse.</span><br />
</p>
<p id="ja546c124p1">
<span class="m-text m-primary">Taṁ candanagandharasānulittaṁ,</span><br />
</p>
<p id="ja546c124p2">
<span class="m-text m-primary">Suvaṇṇajambonadanikkhasādisaṁ;</span><br />
</p>
<p id="ja546c124p3">
<span class="m-text m-primary">Bhariyaṁvacā “ehi suṇohi bhoti,</span><br />
</p>
<p id="ja546c124p4">
<span class="m-text m-primary">Puttāni āmantaya tambanette”.</span><br />
</p>
<p id="ja546c125p1">
<span class="m-text m-primary">Sutvāna vākyaṁ patino anujjā,</span><br />
</p>
<p id="ja546c125p2">
<span class="m-text m-primary">Suṇisaṁvaca tambanakhiṁ sunettaṁ;</span><br />
</p>
<p id="ja546c125p3">
<span class="m-text m-primary">“Āmantaya vammadharāni cete,</span><br />
</p>
<p id="ja546c125p4">
<span class="m-text m-primary">Puttāni indīvarapupphasāme”.</span><br />
</p>
<p id="ja546c126p1">
<span class="m-text m-primary">Te āgate muddhani dhammapālo,</span><br />
</p>
<p id="ja546c126p2">
<span class="m-text m-primary">Cumbitvā putte avikampamāno;</span><br />
</p>
<p id="ja546c126p3">
<span class="m-text m-primary">Āmantayitvāna avoca vākyaṁ,</span><br />
</p>
<p id="ja546c126p4">
<span class="m-text m-primary">“Dinnāhaṁ raññā idha māṇavassa.</span><br />
</p>
<p id="ja546c127p1">
<span class="m-text m-primary">Tassajjahaṁ attasukhī vidheyyo,</span><br />
</p>
<p id="ja546c127p2">
<span class="m-text m-primary">Ādāya yenicchati tena gacchati;</span><br />
</p>
<p id="ja546c127p3">
<span class="m-text m-primary">Ahañca vo sāsitumāgatosmi,</span><br />
</p>
<p id="ja546c127p4">
<span class="m-text m-primary">Kathaṁ ahaṁ aparittāya gacche.</span><br />
</p>
<p id="ja546c128p1">
<span class="m-text m-primary">Sace vo rājā kururaṭṭhavāsī,</span><br />
</p>
<p id="ja546c128p2">
<span class="m-text m-primary">Janasandho puccheyya pahūtakāmo;</span><br />
</p>
<p id="ja546c128p3">
<span class="m-text m-primary">Kimābhijānātha pure purāṇaṁ,</span><br />
</p>
<p id="ja546c128p4">
<span class="m-text m-primary">Kiṁ vo pitā anusāse puratthā.</span><br />
</p>
<p id="ja546c129p1">
<span class="m-text m-primary">Samāsanā hotha mayāva sabbe,</span><br />
</p>
<p id="ja546c129p2">
<span class="m-text m-primary">Konīdha rañño abbhatiko manusso;</span><br />
</p>
<p id="ja546c129p3">
<span class="m-text m-primary">Tamañjaliṁ kariya vadetha evaṁ,</span><br />
</p>
<p id="ja546c129p4">
<span class="m-text m-primary">Mā hevaṁ deva na hi esa dhammo;</span><br />
</p>
<p id="ja546c129p5">
<span class="m-text m-primary">Viyaggharājassa nihīnajacco,</span><br />
</p>
<p id="ja546c129p6">
<span class="m-text m-primary">Samāsano deva kathaṁ bhaveyya”.</span><br />
</p>
<p id="ja546c130p1">
<span class="m-text m-primary">Lakkhaṇakaṇḍaṁ nāma.</span><br />
</p>
<p id="ja546c131p0">
<span class="m-text m-primary">6. Rājavasati</span><br />
</p>
<p id="ja546c131p1">
<span class="m-text m-primary">So ca putte amacce ca,</span><br />
</p>
<p id="ja546c131p2">
<span class="m-text m-primary">ñātayo suhadajjane;</span><br />
</p>
<p id="ja546c131p3">
<span class="m-text m-primary">Alīnamanasaṅkappo,</span><br />
</p>
<p id="ja546c131p4">
<span class="m-text m-primary">vidhuro etadabravi.</span><br />
</p>
<p id="ja546c132p1">
<span class="m-text m-primary">“Ethayyo rājavasatiṁ,</span><br />
</p>
<p id="ja546c132p2">
<span class="m-text m-primary">nisīditvā suṇātha me;</span><br />
</p>
<p id="ja546c132p3">
<span class="m-text m-primary">Yathā rājakulaṁ patto,</span><br />
</p>
<p id="ja546c132p4">
<span class="m-text m-primary">yasaṁ poso nigacchati.</span><br />
</p>
<p id="ja546c133p1">
<span class="m-text m-primary">Na hi rājakulaṁ patto,</span><br />
</p>
<p id="ja546c133p2">
<span class="m-text m-primary">aññāto labhate yasaṁ;</span><br />
</p>
<p id="ja546c133p3">
<span class="m-text m-primary">Nāsūro nāpi dummedho,</span><br />
</p>
<p id="ja546c133p4">
<span class="m-text m-primary">nappamatto kudācanaṁ.</span><br />
</p>
<p id="ja546c134p1">
<span class="m-text m-primary">Yadāssa sīlaṁ paññañca,</span><br />
</p>
<p id="ja546c134p2">
<span class="m-text m-primary">soceyyaṁ cādhigacchati;</span><br />
</p>
<p id="ja546c134p3">
<span class="m-text m-primary">Atha vissasate tyamhi,</span><br />
</p>
<p id="ja546c134p4">
<span class="m-text m-primary">guyhañcassa na rakkhati.</span><br />
</p>
<p id="ja546c135p1">
<span class="m-text m-primary">Tulā yathā paggahitā,</span><br />
</p>
<p id="ja546c135p2">
<span class="m-text m-primary">samadaṇḍā sudhāritā;</span><br />
</p>
<p id="ja546c135p3">
<span class="m-text m-primary">Ajjhiṭṭho na vikampeyya,</span><br />
</p>
<p id="ja546c135p4">
<span class="m-text m-primary">sa rājavasatiṁ vase.</span><br />
</p>
<p id="ja546c136p1">
<span class="m-text m-primary">Tulā yathā paggahitā,</span><br />
</p>
<p id="ja546c136p2">
<span class="m-text m-primary">samadaṇḍā sudhāritā;</span><br />
</p>
<p id="ja546c136p3">
<span class="m-text m-primary">Sabbāni abhisambhonto,</span><br />
</p>
<p id="ja546c136p4">
<span class="m-text m-primary">sa rājavasatiṁ vase.</span><br />
</p>
<p id="ja546c137p1">
<span class="m-text m-primary">Divā vā yadi vā rattiṁ,</span><br />
</p>
<p id="ja546c137p2">
<span class="m-text m-primary">rājakiccesu paṇḍito;</span><br />
</p>
<p id="ja546c137p3">
<span class="m-text m-primary">Ajjhiṭṭho na vikampeyya,</span><br />
</p>
<p id="ja546c137p4">
<span class="m-text m-primary">sa rājavasatiṁ vase.</span><br />
</p>
<p id="ja546c138p1">
<span class="m-text m-primary">Divā vā yadi vā rattiṁ,</span><br />
</p>
<p id="ja546c138p2">
<span class="m-text m-primary">rājakiccesu paṇḍito;</span><br />
</p>
<p id="ja546c138p3">
<span class="m-text m-primary">Sabbāni abhisambhonto,</span><br />
</p>
<p id="ja546c138p4">
<span class="m-text m-primary">sa rājavasatiṁ vase.</span><br />
</p>
<p id="ja546c139p1">
<span class="m-text m-primary">Yo cassa sukato maggo,</span><br />
</p>
<p id="ja546c139p2">
<span class="m-text m-primary">rañño suppaṭiyādito;</span><br />
</p>
<p id="ja546c139p3">
<span class="m-text m-primary">Na tena vutto gaccheyya,</span><br />
</p>
<p id="ja546c139p4">
<span class="m-text m-primary">sa rājavasatiṁ vase.</span><br />
</p>
<p id="ja546c140p1">
<span class="m-text m-primary">Na rañño sadisaṁ bhuñje,</span><br />
</p>
<p id="ja546c140p2">
<span class="m-text m-primary">kāmabhoge kudācanaṁ;</span><br />
</p>
<p id="ja546c140p3">
<span class="m-text m-primary">Sabbattha pacchato gacche,</span><br />
</p>
<p id="ja546c140p4">
<span class="m-text m-primary">sa rājavasatiṁ vase.</span><br />
</p>
<p id="ja546c141p1">
<span class="m-text m-primary">Na rañño sadisaṁ vatthaṁ,</span><br />
</p>
<p id="ja546c141p2">
<span class="m-text m-primary">na mālaṁ na vilepanaṁ;</span><br />
</p>
<p id="ja546c141p3">
<span class="m-text m-primary">Ākappaṁ sarakuttiṁ vā,</span><br />
</p>
<p id="ja546c141p4">
<span class="m-text m-primary">na rañño sadisamācare;</span><br />
</p>
<p id="ja546c141p5">
<span class="m-text m-primary">Aññaṁ kareyya ākappaṁ,</span><br />
</p>
<p id="ja546c141p6">
<span class="m-text m-primary">sa rājavasatiṁ vase.</span><br />
</p>
<p id="ja546c142p1">
<span class="m-text m-primary">Kīḷe rājā amaccehi,</span><br />
</p>
<p id="ja546c142p2">
<span class="m-text m-primary">bhariyāhi parivārito;</span><br />
</p>
<p id="ja546c142p3">
<span class="m-text m-primary">Nāmacco rājabhariyāsu,</span><br />
</p>
<p id="ja546c142p4">
<span class="m-text m-primary">bhāvaṁ kubbetha paṇḍito.</span><br />
</p>
<p id="ja546c143p1">
<span class="m-text m-primary">Anuddhato acapalo,</span><br />
</p>
<p id="ja546c143p2">
<span class="m-text m-primary">nipako saṁvutindriyo;</span><br />
</p>
<p id="ja546c143p3">
<span class="m-text m-primary">Manopaṇidhisampanno,</span><br />
</p>
<p id="ja546c143p4">
<span class="m-text m-primary">sa rājavasatiṁ vase.</span><br />
</p>
<p id="ja546c144p1">
<span class="m-text m-primary">Nāssa bhariyāhi kīḷeyya,</span><br />
</p>
<p id="ja546c144p2">
<span class="m-text m-primary">na manteyya rahogato;</span><br />
</p>
<p id="ja546c144p3">
<span class="m-text m-primary">Nāssa kosā dhanaṁ gaṇhe,</span><br />
</p>
<p id="ja546c144p4">
<span class="m-text m-primary">sa rājavasatiṁ vase.</span><br />
</p>
<p id="ja546c145p1">
<span class="m-text m-primary">Na niddaṁ bahu maññeyya,</span><br />
</p>
<p id="ja546c145p2">
<span class="m-text m-primary">na madāya suraṁ pive;</span><br />
</p>
<p id="ja546c145p3">
<span class="m-text m-primary">Nāssa dāye mige haññe,</span><br />
</p>
<p id="ja546c145p4">
<span class="m-text m-primary">sa rājavasatiṁ vase.</span><br />
</p>
<p id="ja546c146p1">
<span class="m-text m-primary">Nāssa pīṭhaṁ na pallaṅkaṁ,</span><br />
</p>
<p id="ja546c146p2">
<span class="m-text m-primary">Na kocchaṁ na nāvaṁ rathaṁ;</span><br />
</p>
<p id="ja546c146p3">
<span class="m-text m-primary">Sammatomhīti ārūhe,</span><br />
</p>
<p id="ja546c146p4">
<span class="m-text m-primary">Sa rājavasatiṁ vase.</span><br />
</p>
<p id="ja546c147p1">
<span class="m-text m-primary">Nātidūre bhaje rañño,</span><br />
</p>
<p id="ja546c147p2">
<span class="m-text m-primary">nāccāsanne vicakkhaṇo;</span><br />
</p>
<p id="ja546c147p3">
<span class="m-text m-primary">Sammukhañcassa tiṭṭheyya,</span><br />
</p>
<p id="ja546c147p4">
<span class="m-text m-primary">sandissanto sabhattuno.</span><br />
</p>
<p id="ja546c148p1">
<span class="m-text m-primary">Na ve rājā sakhā hoti,</span><br />
</p>
<p id="ja546c148p2">
<span class="m-text m-primary">na rājā hoti methuno;</span><br />
</p>
<p id="ja546c148p3">
<span class="m-text m-primary">Khippaṁ kujjhanti rājāno,</span><br />
</p>
<p id="ja546c148p4">
<span class="m-text m-primary">sūkenakkhīva ghaṭṭitaṁ.</span><br />
</p>
<p id="ja546c149p1">
<span class="m-text m-primary">Na pūjito maññamāno,</span><br />
</p>
<p id="ja546c149p2">
<span class="m-text m-primary">medhāvī paṇḍito naro;</span><br />
</p>
<p id="ja546c149p3">
<span class="m-text m-primary">Pharusaṁ patimanteyya,</span><br />
</p>
<p id="ja546c149p4">
<span class="m-text m-primary">rājānaṁ parisaṅgataṁ.</span><br />
</p>
<p id="ja546c150p1">
<span class="m-text m-primary">Laddhadvāro labhe dvāraṁ,</span><br />
</p>
<p id="ja546c150p2">
<span class="m-text m-primary">neva rājūsu vissase;</span><br />
</p>
<p id="ja546c150p3">
<span class="m-text m-primary">Aggīva saṁyato tiṭṭhe,</span><br />
</p>
<p id="ja546c150p4">
<span class="m-text m-primary">sa rājavasatiṁ vase.</span><br />
</p>
<p id="ja546c151p1">
<span class="m-text m-primary">Puttaṁ vā bhātaraṁ vā saṁ,</span><br />
</p>
<p id="ja546c151p2">
<span class="m-text m-primary">sampaggaṇhāti khattiyo;</span><br />
</p>
<p id="ja546c151p3">
<span class="m-text m-primary">Gāmehi nigamehi vā,</span><br />
</p>
<p id="ja546c151p4">
<span class="m-text m-primary">raṭṭhehi janapadehi vā;</span><br />
</p>
<p id="ja546c151p5">
<span class="m-text m-primary">Tuṇhībhūto upekkheyya,</span><br />
</p>
<p id="ja546c151p6">
<span class="m-text m-primary">na bhaṇe chekapāpakaṁ.</span><br />
</p>
<p id="ja546c152p1">
<span class="m-text m-primary">Hatthārohe anīkaṭṭhe,</span><br />
</p>
<p id="ja546c152p2">
<span class="m-text m-primary">rathike pattikārake;</span><br />
</p>
<p id="ja546c152p3">
<span class="m-text m-primary">Tesaṁ kammāvadānena,</span><br />
</p>
<p id="ja546c152p4">
<span class="m-text m-primary">rājā vaḍḍheti vetanaṁ;</span><br />
</p>
<p id="ja546c152p5">
<span class="m-text m-primary">Na tesaṁ antarā gacche,</span><br />
</p>
<p id="ja546c152p6">
<span class="m-text m-primary">sa rājavasatiṁ vase.</span><br />
</p>
<p id="ja546c153p1">
<span class="m-text m-primary">Cāpovūnudaro dhīro,</span><br />
</p>
<p id="ja546c153p2">
<span class="m-text m-primary">vaṁsovāpi pakampaye;</span><br />
</p>
<p id="ja546c153p3">
<span class="m-text m-primary">Paṭilomaṁ na vatteyya,</span><br />
</p>
<p id="ja546c153p4">
<span class="m-text m-primary">sa rājavasatiṁ vase.</span><br />
</p>
<p id="ja546c154p1">
<span class="m-text m-primary">Cāpovūnudaro assa,</span><br />
</p>
<p id="ja546c154p2">
<span class="m-text m-primary">macchovassa ajivhavā;</span><br />
</p>
<p id="ja546c154p3">
<span class="m-text m-primary">Appāsī nipako sūro,</span><br />
</p>
<p id="ja546c154p4">
<span class="m-text m-primary">sa rājavasatiṁ vase.</span><br />
</p>
<p id="ja546c155p1">
<span class="m-text m-primary">Na bāḷhaṁ itthiṁ gaccheyya,</span><br />
</p>
<p id="ja546c155p2">
<span class="m-text m-primary">sampassaṁ tejasaṅkhayaṁ;</span><br />
</p>
<p id="ja546c155p3">
<span class="m-text m-primary">Kāsaṁ sāsaṁ daraṁ balyaṁ,</span><br />
</p>
<p id="ja546c155p4">
<span class="m-text m-primary">khīṇamedho nigacchati.</span><br />
</p>
<p id="ja546c156p1">
<span class="m-text m-primary">Nātivelaṁ pabhāseyya,</span><br />
</p>
<p id="ja546c156p2">
<span class="m-text m-primary">na tuṇhī sabbadā siyā;</span><br />
</p>
<p id="ja546c156p3">
<span class="m-text m-primary">Avikiṇṇaṁ mitaṁ vācaṁ,</span><br />
</p>
<p id="ja546c156p4">
<span class="m-text m-primary">patte kāle udīraye.</span><br />
</p>
<p id="ja546c157p1">
<span class="m-text m-primary">Akkodhano asaṅghaṭṭo,</span><br />
</p>
<p id="ja546c157p2">
<span class="m-text m-primary">sacco saṇho apesuṇo;</span><br />
</p>
<p id="ja546c157p3">
<span class="m-text m-primary">Samphaṁ giraṁ na bhāseyya,</span><br />
</p>
<p id="ja546c157p4">
<span class="m-text m-primary">sa rājavasatiṁ vase.</span><br />
</p>
<p id="ja546c158p1">
<span class="m-text m-primary">Mātāpettibharo assa,</span><br />
</p>
<p id="ja546c158p2">
<span class="m-text m-primary">kule jeṭṭhāpacāyiko;</span><br />
</p>
<p id="ja546c158p3">
<span class="m-text m-primary">Saṇho sakhilasambhāso,</span><br />
</p>
<p id="ja546c158p4">
<span class="m-text m-primary">sa rājavasatiṁ vase.</span><br />
</p>
<p id="ja546c159p1">
<span class="m-text m-primary">Vinīto sippavā danto,</span><br />
</p>
<p id="ja546c159p2">
<span class="m-text m-primary">katatto niyato mudu;</span><br />
</p>
<p id="ja546c159p3">
<span class="m-text m-primary">Appamatto suci dakkho,</span><br />
</p>
<p id="ja546c159p4">
<span class="m-text m-primary">sa rājavasatiṁ vase.</span><br />
</p>
<p id="ja546c160p1">
<span class="m-text m-primary">Nivātavutti vuddhesu,</span><br />
</p>
<p id="ja546c160p2">
<span class="m-text m-primary">sappatisso sagāravo;</span><br />
</p>
<p id="ja546c160p3">
<span class="m-text m-primary">Surato sukhasaṁvāso,</span><br />
</p>
<p id="ja546c160p4">
<span class="m-text m-primary">sa rājavasatiṁ vase.</span><br />
</p>
<p id="ja546c161p1">
<span class="m-text m-primary">Ārakā parivajjeyya,</span><br />
</p>
<p id="ja546c161p2">
<span class="m-text m-primary">sahituṁ pahitaṁ janaṁ;</span><br />
</p>
<p id="ja546c161p3">
<span class="m-text m-primary">Bhattāraññevudikkheyya,</span><br />
</p>
<p id="ja546c161p4">
<span class="m-text m-primary">na ca aññassa rājino.</span><br />
</p>
<p id="ja546c162p1">
<span class="m-text m-primary">Samaṇe brāhmaṇe cāpi,</span><br />
</p>
<p id="ja546c162p2">
<span class="m-text m-primary">sīlavante bahussute;</span><br />
</p>
<p id="ja546c162p3">
<span class="m-text m-primary">Sakkaccaṁ payirupāseyya,</span><br />
</p>
<p id="ja546c162p4">
<span class="m-text m-primary">sa rājavasatiṁ vase.</span><br />
</p>
<p id="ja546c163p1">
<span class="m-text m-primary">Samaṇe brāhmaṇe cāpi,</span><br />
</p>
<p id="ja546c163p2">
<span class="m-text m-primary">sīlavante bahussute;</span><br />
</p>
<p id="ja546c163p3">
<span class="m-text m-primary">Sakkaccaṁ anuvāseyya,</span><br />
</p>
<p id="ja546c163p4">
<span class="m-text m-primary">sa rājavasatiṁ vase.</span><br />
</p>
<p id="ja546c164p1">
<span class="m-text m-primary">Samaṇe brāhmaṇe cāpi,</span><br />
</p>
<p id="ja546c164p2">
<span class="m-text m-primary">sīlavante bahussute;</span><br />
</p>
<p id="ja546c164p3">
<span class="m-text m-primary">Tappeyya annapānena,</span><br />
</p>
<p id="ja546c164p4">
<span class="m-text m-primary">sa rājavasatiṁ vase.</span><br />
</p>
<p id="ja546c165p1">
<span class="m-text m-primary">Samaṇe brāhmaṇe cāpi,</span><br />
</p>
<p id="ja546c165p2">
<span class="m-text m-primary">sīlavante bahussute;</span><br />
</p>
<p id="ja546c165p3">
<span class="m-text m-primary">Āsajja paññe sevetha,</span><br />
</p>
<p id="ja546c165p4">
<span class="m-text m-primary">ākaṅkhaṁ vuddhimattano.</span><br />
</p>
<p id="ja546c166p1">
<span class="m-text m-primary">Dinnapubbaṁ na hāpeyya,</span><br />
</p>
<p id="ja546c166p2">
<span class="m-text m-primary">dānaṁ samaṇabrāhmaṇe;</span><br />
</p>
<p id="ja546c166p3">
<span class="m-text m-primary">Na ca kiñci nivāreyya,</span><br />
</p>
<p id="ja546c166p4">
<span class="m-text m-primary">dānakāle vanibbake.</span><br />
</p>
<p id="ja546c167p1">
<span class="m-text m-primary">Paññavā buddhisampanno,</span><br />
</p>
<p id="ja546c167p2">
<span class="m-text m-primary">vidhānavidhikovido;</span><br />
</p>
<p id="ja546c167p3">
<span class="m-text m-primary">Kālaññū samayaññū ca,</span><br />
</p>
<p id="ja546c167p4">
<span class="m-text m-primary">sa rājavasatiṁ vase.</span><br />
</p>
<p id="ja546c168p1">
<span class="m-text m-primary">Uṭṭhātā kammadheyyesu,</span><br />
</p>
<p id="ja546c168p2">
<span class="m-text m-primary">appamatto vicakkhaṇo;</span><br />
</p>
<p id="ja546c168p3">
<span class="m-text m-primary">Susaṁvihitakammanto,</span><br />
</p>
<p id="ja546c168p4">
<span class="m-text m-primary">sa rājavasatiṁ vase.</span><br />
</p>
<p id="ja546c169p1">
<span class="m-text m-primary">Khalaṁ sālaṁ pasuṁ khettaṁ,</span><br />
</p>
<p id="ja546c169p2">
<span class="m-text m-primary">gantā cassa abhikkhaṇaṁ;</span><br />
</p>
<p id="ja546c169p3">
<span class="m-text m-primary">Mitaṁ dhaññaṁ nidhāpeyya,</span><br />
</p>
<p id="ja546c169p4">
<span class="m-text m-primary">mitaṁva pācaye ghare.</span><br />
</p>
<p id="ja546c170p1">
<span class="m-text m-primary">Puttaṁ vā bhātaraṁ vā saṁ,</span><br />
</p>
<p id="ja546c170p2">
<span class="m-text m-primary">sīlesu asamāhitaṁ;</span><br />
</p>
<p id="ja546c170p3">
<span class="m-text m-primary">Anaṅgavā hi te bālā,</span><br />
</p>
<p id="ja546c170p4">
<span class="m-text m-primary">yathā petā tatheva te;</span><br />
</p>
<p id="ja546c170p5">
<span class="m-text m-primary">Coḷañca nesaṁ piṇḍañca,</span><br />
</p>
<p id="ja546c170p6">
<span class="m-text m-primary">āsīnānaṁ padāpaye.</span><br />
</p>
<p id="ja546c171p1">
<span class="m-text m-primary">Dāse kammakare pesse,</span><br />
</p>
<p id="ja546c171p2">
<span class="m-text m-primary">sīlesu susamāhite;</span><br />
</p>
<p id="ja546c171p3">
<span class="m-text m-primary">Dakkhe uṭṭhānasampanne,</span><br />
</p>
<p id="ja546c171p4">
<span class="m-text m-primary">ādhipaccamhi ṭhāpaye.</span><br />
</p>
<p id="ja546c172p1">
<span class="m-text m-primary">Sīlavā ca alolo ca,</span><br />
</p>
<p id="ja546c172p2">
<span class="m-text m-primary">anurakkho ca rājino;</span><br />
</p>
<p id="ja546c172p3">
<span class="m-text m-primary">Āvī raho hito tassa,</span><br />
</p>
<p id="ja546c172p4">
<span class="m-text m-primary">sa rājavasatiṁ vase.</span><br />
</p>
<p id="ja546c173p1">
<span class="m-text m-primary">Chandaññū rājino cassa,</span><br />
</p>
<p id="ja546c173p2">
<span class="m-text m-primary">cittaṭṭho assa rājino;</span><br />
</p>
<p id="ja546c173p3">
<span class="m-text m-primary">Asaṅkusakavutti’ssa,</span><br />
</p>
<p id="ja546c173p4">
<span class="m-text m-primary">sa rājavasatiṁ vase.</span><br />
</p>
<p id="ja546c174p1">
<span class="m-text m-primary">Ucchādaye ca nhāpaye,</span><br />
</p>
<p id="ja546c174p2">
<span class="m-text m-primary">dhove pāde adhosiraṁ;</span><br />
</p>
<p id="ja546c174p3">
<span class="m-text m-primary">Āhatopi na kuppeyya,</span><br />
</p>
<p id="ja546c174p4">
<span class="m-text m-primary">sa rājavasatiṁ vase.</span><br />
</p>
<p id="ja546c175p1">
<span class="m-text m-primary">Kumbhampañjaliṁ kariyā,</span><br />
</p>
<p id="ja546c175p2">
<span class="m-text m-primary">cāṭañcāpi padakkhiṇaṁ;</span><br />
</p>
<p id="ja546c175p3">
<span class="m-text m-primary">Kimeva sabbakāmānaṁ,</span><br />
</p>
<p id="ja546c175p4">
<span class="m-text m-primary">dātāraṁ dhīramuttamaṁ.</span><br />
</p>
<p id="ja546c176p1">
<span class="m-text m-primary">Yo deti sayanaṁ vatthaṁ,</span><br />
</p>
<p id="ja546c176p2">
<span class="m-text m-primary">yānaṁ āvasathaṁ gharaṁ;</span><br />
</p>
<p id="ja546c176p3">
<span class="m-text m-primary">Pajjunnoriva bhūtāni,</span><br />
</p>
<p id="ja546c176p4">
<span class="m-text m-primary">bhogehi abhivassati.</span><br />
</p>
<p id="ja546c177p1">
<span class="m-text m-primary">Esayyo rājavasati,</span><br />
</p>
<p id="ja546c177p2">
<span class="m-text m-primary">vattamāno yathā naro;</span><br />
</p>
<p id="ja546c177p3">
<span class="m-text m-primary">Ārādhayati rājānaṁ,</span><br />
</p>
<p id="ja546c177p4">
<span class="m-text m-primary">pūjaṁ labhati bhattusu”.</span><br />
</p>
<p id="ja546c178p1">
<span class="m-text m-primary">Rājavasati nāma.</span><br />
</p>
<p id="ja546c179p0">
<span class="m-text m-primary">7. Antarapeyyāla</span><br />
</p>
<p id="ja546c179p1">
<span class="m-text m-primary">Evaṁ samanusāsitvā,</span><br />
</p>
<p id="ja546c179p2">
<span class="m-text m-primary">ñātisaṅghaṁ vicakkhaṇo;</span><br />
</p>
<p id="ja546c179p3">
<span class="m-text m-primary">Parikiṇṇo suhadehi,</span><br />
</p>
<p id="ja546c179p4">
<span class="m-text m-primary">rājānamupasaṅkami.</span><br />
</p>
<p id="ja546c180p1">
<span class="m-text m-primary">Vanditvā sirasā pāde,</span><br />
</p>
<p id="ja546c180p2">
<span class="m-text m-primary">katvā ca naṁ padakkhiṇaṁ;</span><br />
</p>
<p id="ja546c180p3">
<span class="m-text m-primary">Vidhuro avaca rājānaṁ,</span><br />
</p>
<p id="ja546c180p4">
<span class="m-text m-primary">paggahetvāna añjaliṁ.</span><br />
</p>
<p id="ja546c181p1">
<span class="m-text m-primary">“Ayaṁ maṁ māṇavo neti,</span><br />
</p>
<p id="ja546c181p2">
<span class="m-text m-primary">kattukāmo yathāmati;</span><br />
</p>
<p id="ja546c181p3">
<span class="m-text m-primary">Ñātīnatthaṁ pavakkhāmi,</span><br />
</p>
<p id="ja546c181p4">
<span class="m-text m-primary">taṁ suṇohi arindama.</span><br />
</p>
<p id="ja546c182p1">
<span class="m-text m-primary">Putte ca me udikkhesi,</span><br />
</p>
<p id="ja546c182p2">
<span class="m-text m-primary">yañca maññaṁ ghare dhanaṁ;</span><br />
</p>
<p id="ja546c182p3">
<span class="m-text m-primary">Yathā pecca na hāyetha,</span><br />
</p>
<p id="ja546c182p4">
<span class="m-text m-primary">ñātisaṅgho mayī gate.</span><br />
</p>
<p id="ja546c183p1">
<span class="m-text m-primary">Yatheva khalatī bhūmyā,</span><br />
</p>
<p id="ja546c183p2">
<span class="m-text m-primary">bhūmyāyeva patiṭṭhati;</span><br />
</p>
<p id="ja546c183p3">
<span class="m-text m-primary">Evetaṁ khalitaṁ mayhaṁ,</span><br />
</p>
<p id="ja546c183p4">
<span class="m-text m-primary">etaṁ passāmi accayaṁ”.</span><br />
</p>
<p id="ja546c184p1">
<span class="m-text m-primary">“Sakkā na gantuṁ iti mayha hoti,</span><br />
</p>
<p id="ja546c184p2">
<span class="m-text m-primary">Chetvā vadhitvā idha kātiyānaṁ;</span><br />
</p>
<p id="ja546c184p3">
<span class="m-text m-primary">Idheva hohī iti mayha ruccati,</span><br />
</p>
<p id="ja546c184p4">
<span class="m-text m-primary">Mā tvaṁ agā uttamabhūripañña”.</span><br />
</p>
<p id="ja546c185p1">
<span class="m-text m-primary">“Mā hevadhammesu manaṁ paṇīdahi,</span><br />
</p>
<p id="ja546c185p2">
<span class="m-text m-primary">Atthe ca dhamme ca yutto bhavassu;</span><br />
</p>
<p id="ja546c185p3">
<span class="m-text m-primary">Dhiratthu kammaṁ akusalaṁ anariyaṁ,</span><br />
</p>
<p id="ja546c185p4">
<span class="m-text m-primary">Yaṁ katvā pacchā nirayaṁ vajeyya.</span><br />
</p>
<p id="ja546c186p1">
<span class="m-text m-primary">Nevesa dhammo na puneta kiccaṁ,</span><br />
</p>
<p id="ja546c186p2">
<span class="m-text m-primary">Ayiro hi dāsassa janinda issaro;</span><br />
</p>
<p id="ja546c186p3">
<span class="m-text m-primary">Ghātetuṁ jhāpetuṁ athopi hantuṁ,</span><br />
</p>
<p id="ja546c186p4">
<span class="m-text m-primary">Na ca mayha kodhatthi vajāmi cāhaṁ”.</span><br />
</p>
<p id="ja546c187p1">
<span class="m-text m-primary">Jeṭṭhaputtaṁ upaguyha,</span><br />
</p>
<p id="ja546c187p2">
<span class="m-text m-primary">vineyya hadaye daraṁ;</span><br />
</p>
<p id="ja546c187p3">
<span class="m-text m-primary">Assupuṇṇehi nettehi,</span><br />
</p>
<p id="ja546c187p4">
<span class="m-text m-primary">pāvisī so mahāgharaṁ.</span><br />
</p>
<p id="ja546c188p1">
<span class="m-text m-primary">Sālāva sammapatitā,</span><br />
</p>
<p id="ja546c188p2">
<span class="m-text m-primary">mālutena pamadditā;</span><br />
</p>
<p id="ja546c188p3">
<span class="m-text m-primary">Senti puttā ca dārā ca,</span><br />
</p>
<p id="ja546c188p4">
<span class="m-text m-primary">vidhurassa nivesane.</span><br />
</p>
<p id="ja546c189p1">
<span class="m-text m-primary">Itthisahassaṁ bhariyānaṁ,</span><br />
</p>
<p id="ja546c189p2">
<span class="m-text m-primary">dāsisattasatāni ca;</span><br />
</p>
<p id="ja546c189p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c189p4">
<span class="m-text m-primary">vidhurassa nivesane.</span><br />
</p>
<p id="ja546c190p1">
<span class="m-text m-primary">Orodhā ca kumārā ca,</span><br />
</p>
<p id="ja546c190p2">
<span class="m-text m-primary">vesiyānā ca brāhmaṇā;</span><br />
</p>
<p id="ja546c190p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c190p4">
<span class="m-text m-primary">vidhurassa nivesane.</span><br />
</p>
<p id="ja546c191p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja546c191p2">
<span class="m-text m-primary">rathikā pattikārakā;</span><br />
</p>
<p id="ja546c191p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c191p4">
<span class="m-text m-primary">vidhurassa nivesane.</span><br />
</p>
<p id="ja546c192p1">
<span class="m-text m-primary">Samāgatā jānapadā,</span><br />
</p>
<p id="ja546c192p2">
<span class="m-text m-primary">negamā ca samāgatā;</span><br />
</p>
<p id="ja546c192p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c192p4">
<span class="m-text m-primary">vidhurassa nivesane.</span><br />
</p>
<p id="ja546c193p1">
<span class="m-text m-primary">Itthisahassaṁ bhariyānaṁ,</span><br />
</p>
<p id="ja546c193p2">
<span class="m-text m-primary">dāsisattasatāni ca;</span><br />
</p>
<p id="ja546c193p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c193p4">
<span class="m-text m-primary">“kasmā no vijahissasi”.</span><br />
</p>
<p id="ja546c194p1">
<span class="m-text m-primary">Orodhā ca kumārā ca,</span><br />
</p>
<p id="ja546c194p2">
<span class="m-text m-primary">vesiyānā ca brāhmaṇā;</span><br />
</p>
<p id="ja546c194p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c194p4">
<span class="m-text m-primary">“kasmā no vijahissasi”.</span><br />
</p>
<p id="ja546c195p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja546c195p2">
<span class="m-text m-primary">rathikā pattikārakā;</span><br />
</p>
<p id="ja546c195p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c195p4">
<span class="m-text m-primary">“kasmā no vijahissasi”.</span><br />
</p>
<p id="ja546c196p1">
<span class="m-text m-primary">Samāgatā jānapadā,</span><br />
</p>
<p id="ja546c196p2">
<span class="m-text m-primary">negamā ca samāgatā;</span><br />
</p>
<p id="ja546c196p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c196p4">
<span class="m-text m-primary">“kasmā no vijahissasi”.</span><br />
</p>
<p id="ja546c197p1">
<span class="m-text m-primary">Katvā gharesu kiccāni,</span><br />
</p>
<p id="ja546c197p2">
<span class="m-text m-primary">anusāsitvā sakaṁ janaṁ;</span><br />
</p>
<p id="ja546c197p3">
<span class="m-text m-primary">Mittāmacce ca bhacce ca,</span><br />
</p>
<p id="ja546c197p4">
<span class="m-text m-primary">puttadāre ca bandhave.</span><br />
</p>
<p id="ja546c198p1">
<span class="m-text m-primary">Kammantaṁ saṁvidhetvāna,</span><br />
</p>
<p id="ja546c198p2">
<span class="m-text m-primary">ācikkhitvā ghare dhanaṁ;</span><br />
</p>
<p id="ja546c198p3">
<span class="m-text m-primary">Nidhiñca iṇadānañca,</span><br />
</p>
<p id="ja546c198p4">
<span class="m-text m-primary">puṇṇakaṁ etadabravi.</span><br />
</p>
<p id="ja546c199p1">
<span class="m-text m-primary">“Avasī tuvaṁ mayha tīhaṁ agāre,</span><br />
</p>
<p id="ja546c199p2">
<span class="m-text m-primary">Katāni kiccāni gharesu mayhaṁ;</span><br />
</p>
<p id="ja546c199p3">
<span class="m-text m-primary">Anusāsitā puttadārā mayā ca,</span><br />
</p>
<p id="ja546c199p4">
<span class="m-text m-primary">Karoma kaccāna yathāmatiṁ te”.</span><br />
</p>
<p id="ja546c200p1">
<span class="m-text m-primary">“Sace hi katte anusāsitā te,</span><br />
</p>
<p id="ja546c200p2">
<span class="m-text m-primary">Puttā ca dārā anujīvino ca;</span><br />
</p>
<p id="ja546c200p3">
<span class="m-text m-primary">Handehi dānī taramānarūpo,</span><br />
</p>
<p id="ja546c200p4">
<span class="m-text m-primary">Dīgho hi addhāpi ayaṁ puratthā.</span><br />
</p>
<p id="ja546c201p1">
<span class="m-text m-primary">Achambhitova gaṇhāhi,</span><br />
</p>
<p id="ja546c201p2">
<span class="m-text m-primary">ājāneyyassa vāladhiṁ;</span><br />
</p>
<p id="ja546c201p3">
<span class="m-text m-primary">Idaṁ pacchimakaṁ tuyhaṁ,</span><br />
</p>
<p id="ja546c201p4">
<span class="m-text m-primary">jīvalokassa dassanaṁ”.</span><br />
</p>
<p id="ja546c202p1">
<span class="m-text m-primary">“Sohaṁ kissa nu bhāyissaṁ,</span><br />
</p>
<p id="ja546c202p2">
<span class="m-text m-primary">yassa me natthi dukkaṭaṁ;</span><br />
</p>
<p id="ja546c202p3">
<span class="m-text m-primary">Kāyena vācā manasā,</span><br />
</p>
<p id="ja546c202p4">
<span class="m-text m-primary">yena gaccheyya duggatiṁ”.</span><br />
</p>
<p id="ja546c203p1">
<span class="m-text m-primary">So assarājā vidhuraṁ vahanto,</span><br />
</p>
<p id="ja546c203p2">
<span class="m-text m-primary">Pakkāmi vehāyasamantalikkhe;</span><br />
</p>
<p id="ja546c203p3">
<span class="m-text m-primary">Sākhāsu selesu asajjamāno,</span><br />
</p>
<p id="ja546c203p4">
<span class="m-text m-primary">Kālāgiriṁ khippamupāgamāsi.</span><br />
</p>
<p id="ja546c204p1">
<span class="m-text m-primary">Itthisahassaṁ bhariyānaṁ,</span><br />
</p>
<p id="ja546c204p2">
<span class="m-text m-primary">dāsisattasatāni ca;</span><br />
</p>
<p id="ja546c204p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c204p4">
<span class="m-text m-primary">yakkho brāhmaṇavaṇṇena;</span><br />
</p>
<p id="ja546c204p5">
<span class="m-text m-primary">Vidhuraṁ ādāya gacchati.</span><br />
</p>
<p id="ja546c205p1">
<span class="m-text m-primary">…pe…</span><br />
</p>
<p id="ja546c206p1">
<span class="m-text m-primary">Samāgatā jānapadā,</span><br />
</p>
<p id="ja546c206p2">
<span class="m-text m-primary">negamā ca samāgatā;</span><br />
</p>
<p id="ja546c206p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c206p4">
<span class="m-text m-primary">yakkho brāhmaṇavaṇṇena;</span><br />
</p>
<p id="ja546c206p5">
<span class="m-text m-primary">Vidhuraṁ ādāya gacchati.</span><br />
</p>
<p id="ja546c207p1">
<span class="m-text m-primary">Itthisahassaṁ bhariyānaṁ,</span><br />
</p>
<p id="ja546c207p2">
<span class="m-text m-primary">dāsisattasatāni ca;</span><br />
</p>
<p id="ja546c207p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c207p4">
<span class="m-text m-primary">“paṇḍito so kuhiṁ gato”.</span><br />
</p>
<p id="ja546c208p1">
<span class="m-text m-primary">…pe…</span><br />
</p>
<p id="ja546c209p1">
<span class="m-text m-primary">Samāgatā jānapadā,</span><br />
</p>
<p id="ja546c209p2">
<span class="m-text m-primary">negamā ca samāgatā;</span><br />
</p>
<p id="ja546c209p3">
<span class="m-text m-primary">Bāhā paggayha pakkanduṁ,</span><br />
</p>
<p id="ja546c209p4">
<span class="m-text m-primary">“paṇḍito so kuhiṁ gato.</span><br />
</p>
<p id="ja546c210p1">
<span class="m-text m-primary">Sace so sattarattena,</span><br />
</p>
<p id="ja546c210p2">
<span class="m-text m-primary">nāgacchissati paṇḍito;</span><br />
</p>
<p id="ja546c210p3">
<span class="m-text m-primary">Sabbe aggiṁ pavekkhāma,</span><br />
</p>
<p id="ja546c210p4">
<span class="m-text m-primary">natthattho jīvitena no”.</span><br />
</p>
<p id="ja546c211p1">
<span class="m-text m-primary">“Paṇḍito ca viyatto ca,</span><br />
</p>
<p id="ja546c211p2">
<span class="m-text m-primary">vibhāvī ca vicakkhaṇo;</span><br />
</p>
<p id="ja546c211p3">
<span class="m-text m-primary">Khippaṁ mociya attānaṁ,</span><br />
</p>
<p id="ja546c211p4">
<span class="m-text m-primary">mā bhāyitthāgamissati”.</span><br />
</p>
<p id="ja546c212p1">
<span class="m-text m-primary">Antarapeyyālaṁ nāma.</span><br />
</p>
<p id="ja546c213p0">
<span class="m-text m-primary">8. Sādhunaradhammakaṇḍa</span><br />
</p>
<p id="ja546c213p1">
<span class="m-text m-primary">So tattha gantvāna vicintayanto,</span><br />
</p>
<p id="ja546c213p2">
<span class="m-text m-primary">“Uccāvacā cetanakā bhavanti;</span><br />
</p>
<p id="ja546c213p3">
<span class="m-text m-primary">Nayimassa jīvena mamatthi kiñci,</span><br />
</p>
<p id="ja546c213p4">
<span class="m-text m-primary">Hantvānimaṁ hadayamānayissaṁ”.</span><br />
</p>
<p id="ja546c214p1">
<span class="m-text m-primary">So tattha gantvā pabbatantarasmiṁ,</span><br />
</p>
<p id="ja546c214p2">
<span class="m-text m-primary">Anto pavisitvāna paduṭṭhacitto;</span><br />
</p>
<p id="ja546c214p3">
<span class="m-text m-primary">Asaṁvutasmiṁ jagatippadese,</span><br />
</p>
<p id="ja546c214p4">
<span class="m-text m-primary">Adhosiraṁ dhārayi kātiyāno.</span><br />
</p>
<p id="ja546c215p1">
<span class="m-text m-primary">So lambamāno narake papāte,</span><br />
</p>
<p id="ja546c215p2">
<span class="m-text m-primary">Mahabbhaye lomahaṁse vidugge;</span><br />
</p>
<p id="ja546c215p3">
<span class="m-text m-primary">Asantasanto kurūnaṁ kattuseṭṭho,</span><br />
</p>
<p id="ja546c215p4">
<span class="m-text m-primary">Iccabravi puṇṇakaṁ nāma yakkhaṁ.</span><br />
</p>
<p id="ja546c216p1">
<span class="m-text m-primary">“Ariyāvakāsosi anariyarūpo,</span><br />
</p>
<p id="ja546c216p2">
<span class="m-text m-primary">Asaññato saññatasannikāso;</span><br />
</p>
<p id="ja546c216p3">
<span class="m-text m-primary">Accāhitaṁ kammaṁ karosi ludraṁ,</span><br />
</p>
<p id="ja546c216p4">
<span class="m-text m-primary">Bhāve ca te kusalaṁ natthi kiñci.</span><br />
</p>
<p id="ja546c217p1">
<span class="m-text m-primary">Yaṁ maṁ papātasmiṁ papātumicchasi,</span><br />
</p>
<p id="ja546c217p2">
<span class="m-text m-primary">Ko nu tavattho maraṇena mayhaṁ;</span><br />
</p>
<p id="ja546c217p3">
<span class="m-text m-primary">Amānusasseva tavajja vaṇṇo,</span><br />
</p>
<p id="ja546c217p4">
<span class="m-text m-primary">Ācikkha me tvaṁ katamāsi devatā”.</span><br />
</p>
<p id="ja546c218p1">
<span class="m-text m-primary">“Yadi te suto puṇṇako nāma yakkho,</span><br />
</p>
<p id="ja546c218p2">
<span class="m-text m-primary">Rañño kuverassa hi so sajibbo;</span><br />
</p>
<p id="ja546c218p3">
<span class="m-text m-primary">Bhūmindharo varuṇo nāma nāgo,</span><br />
</p>
<p id="ja546c218p4">
<span class="m-text m-primary">Brahā sucī vaṇṇabalūpapanno.</span><br />
</p>
<p id="ja546c219p1">
<span class="m-text m-primary">Tassānujaṁ dhītaraṁ kāmayāmi,</span><br />
</p>
<p id="ja546c219p2">
<span class="m-text m-primary">Irandhatī nāma sā nāgakaññā;</span><br />
</p>
<p id="ja546c219p3">
<span class="m-text m-primary">Tassā sumajjhāya piyāya hetu,</span><br />
</p>
<p id="ja546c219p4">
<span class="m-text m-primary">Patārayiṁ tuyha vadhāya dhīra”.</span><br />
</p>
<p id="ja546c220p1">
<span class="m-text m-primary">“Mā heva tvaṁ yakkha ahosi mūḷho,</span><br />
</p>
<p id="ja546c220p2">
<span class="m-text m-primary">Naṭṭhā bahū duggahītena loke;</span><br />
</p>
<p id="ja546c220p3">
<span class="m-text m-primary">Kiṁ te sumajjhāya piyāya kiccaṁ,</span><br />
</p>
<p id="ja546c220p4">
<span class="m-text m-primary">Maraṇena me iṅgha suṇomi sabbaṁ”.</span><br />
</p>
<p id="ja546c221p1">
<span class="m-text m-primary">“Mahānubhāvassa mahoragassa,</span><br />
</p>
<p id="ja546c221p2">
<span class="m-text m-primary">Dhītukāmo ñātibhatohamasmi;</span><br />
</p>
<p id="ja546c221p3">
<span class="m-text m-primary">Taṁ yācamānaṁ sasuro avoca,</span><br />
</p>
<p id="ja546c221p4">
<span class="m-text m-primary">Yathā mamaññiṁsu sukāmanītaṁ.</span><br />
</p>
<p id="ja546c222p1">
<span class="m-text m-primary">Dajjemu kho te sutanuṁ sunettaṁ,</span><br />
</p>
<p id="ja546c222p2">
<span class="m-text m-primary">Sucimhitaṁ candanalittagattaṁ;</span><br />
</p>
<p id="ja546c222p3">
<span class="m-text m-primary">Sace tuvaṁ hadayaṁ paṇḍitassa,</span><br />
</p>
<p id="ja546c222p4">
<span class="m-text m-primary">Dhammena laddhā idha māharesi;</span><br />
</p>
<p id="ja546c222p5">
<span class="m-text m-primary">Etena vittena kumāri labbhā,</span><br />
</p>
<p id="ja546c222p6">
<span class="m-text m-primary">Naññaṁ dhanaṁ uttari patthayāma.</span><br />
</p>
<p id="ja546c223p1">
<span class="m-text m-primary">Evaṁ na mūḷhosmi suṇohi katte,</span><br />
</p>
<p id="ja546c223p2">
<span class="m-text m-primary">Na cāpi me duggahitatthi kiñci;</span><br />
</p>
<p id="ja546c223p3">
<span class="m-text m-primary">Hadayena te dhammaladdhena nāgā,</span><br />
</p>
<p id="ja546c223p4">
<span class="m-text m-primary">Irandhatiṁ nāgakaññaṁ dadanti.</span><br />
</p>
<p id="ja546c224p1">
<span class="m-text m-primary">Tasmā ahaṁ tuyhaṁ vadhāya yutto,</span><br />
</p>
<p id="ja546c224p2">
<span class="m-text m-primary">Evaṁ mamattho maraṇena tuyhaṁ;</span><br />
</p>
<p id="ja546c224p3">
<span class="m-text m-primary">Idheva taṁ narake pātayitvā,</span><br />
</p>
<p id="ja546c224p4">
<span class="m-text m-primary">Hantvāna taṁ hadayamānayissaṁ”.</span><br />
</p>
<p id="ja546c225p1">
<span class="m-text m-primary">“Khippaṁ mamaṁ uddhara kātiyāna,</span><br />
</p>
<p id="ja546c225p2">
<span class="m-text m-primary">Hadayena me yadi te atthi kiccaṁ;</span><br />
</p>
<p id="ja546c225p3">
<span class="m-text m-primary">Ye kecime sādhunarassa dhammā,</span><br />
</p>
<p id="ja546c225p4">
<span class="m-text m-primary">Sabbeva te pātukaromi ajja”.</span><br />
</p>
<p id="ja546c226p1">
<span class="m-text m-primary">So puṇṇako kurūnaṁ kattuseṭṭhaṁ,</span><br />
</p>
<p id="ja546c226p2">
<span class="m-text m-primary">Nagamuddhani khippaṁ patiṭṭhapetvā;</span><br />
</p>
<p id="ja546c226p3">
<span class="m-text m-primary">Assatthamāsīnaṁ samekkhiyāna,</span><br />
</p>
<p id="ja546c226p4">
<span class="m-text m-primary">Paripucchi kattāramanomapaññaṁ.</span><br />
</p>
<p id="ja546c227p1">
<span class="m-text m-primary">“Samuddhato mesi tuvaṁ papātā,</span><br />
</p>
<p id="ja546c227p2">
<span class="m-text m-primary">Hadayena te ajja mamatthi kiccaṁ;</span><br />
</p>
<p id="ja546c227p3">
<span class="m-text m-primary">Ye kecime sādhunarassa dhammā,</span><br />
</p>
<p id="ja546c227p4">
<span class="m-text m-primary">Sabbeva me pātukarohi ajja”.</span><br />
</p>
<p id="ja546c228p1">
<span class="m-text m-primary">“Samuddhato tyasmi ahaṁ papātā,</span><br />
</p>
<p id="ja546c228p2">
<span class="m-text m-primary">Hadayena me yadi te atthi kiccaṁ;</span><br />
</p>
<p id="ja546c228p3">
<span class="m-text m-primary">Ye kecime sādhunarassa dhammā,</span><br />
</p>
<p id="ja546c228p4">
<span class="m-text m-primary">Sabbeva te pātukaromi ajja.</span><br />
</p>
<p id="ja546c229p1">
<span class="m-text m-primary">Yātānuyāyī ca bhavāhi māṇava,</span><br />
</p>
<p id="ja546c229p2">
<span class="m-text m-primary">Allañca pāṇiṁ parivajjayassu;</span><br />
</p>
<p id="ja546c229p3">
<span class="m-text m-primary">Mā cassu mittesu kadāci dubbhī,</span><br />
</p>
<p id="ja546c229p4">
<span class="m-text m-primary">Mā ca vasaṁ asatīnaṁ nigacche”.</span><br />
</p>
<p id="ja546c230p1">
<span class="m-text m-primary">“Kathaṁ nu yātaṁ anuyāyī hoti,</span><br />
</p>
<p id="ja546c230p2">
<span class="m-text m-primary">Allañca pāṇiṁ dahate kathaṁ so;</span><br />
</p>
<p id="ja546c230p3">
<span class="m-text m-primary">Asatī ca kā ko pana mittadubbho,</span><br />
</p>
<p id="ja546c230p4">
<span class="m-text m-primary">Akkhāhi me pucchito etamatthaṁ”.</span><br />
</p>
<p id="ja546c231p1">
<span class="m-text m-primary">“Asanthutaṁ nopi ca diṭṭhapubbaṁ,</span><br />
</p>
<p id="ja546c231p2">
<span class="m-text m-primary">Yo āsanenāpi nimantayeyya;</span><br />
</p>
<p id="ja546c231p3">
<span class="m-text m-primary">Tasseva atthaṁ puriso kareyya,</span><br />
</p>
<p id="ja546c231p4">
<span class="m-text m-primary">Yātānuyāyīti tamāhu paṇḍitā.</span><br />
</p>
<p id="ja546c232p1">
<span class="m-text m-primary">Yassekarattampi ghare vaseyya,</span><br />
</p>
<p id="ja546c232p2">
<span class="m-text m-primary">Yatthannapānaṁ puriso labheyya;</span><br />
</p>
<p id="ja546c232p3">
<span class="m-text m-primary">Na tassa pāpaṁ manasāpi cintaye,</span><br />
</p>
<p id="ja546c232p4">
<span class="m-text m-primary">Adubbhapāṇiṁ dahate mittadubbho.</span><br />
</p>
<p id="ja546c233p1">
<span class="m-text m-primary">Yassa rukkhassa chāyāya,</span><br />
</p>
<p id="ja546c233p2">
<span class="m-text m-primary">nisīdeyya sayeyya vā;</span><br />
</p>
<p id="ja546c233p3">
<span class="m-text m-primary">Na tassa sākhaṁ bhañjeyya,</span><br />
</p>
<p id="ja546c233p4">
<span class="m-text m-primary">mittadubbho hi pāpako.</span><br />
</p>
<p id="ja546c234p1">
<span class="m-text m-primary">Puṇṇampi cemaṁ pathaviṁ dhanena,</span><br />
</p>
<p id="ja546c234p2">
<span class="m-text m-primary">Dajjitthiyā puriso sammatāya;</span><br />
</p>
<p id="ja546c234p3">
<span class="m-text m-primary">Laddhā khaṇaṁ atimaññeyya tampi,</span><br />
</p>
<p id="ja546c234p4">
<span class="m-text m-primary">Tāsaṁ vasaṁ asatīnaṁ na gacche.</span><br />
</p>
<p id="ja546c235p1">
<span class="m-text m-primary">Evaṁ kho yātaṁ anuyāyī hoti,</span><br />
</p>
<p id="ja546c235p2">
<span class="m-text m-primary">Allañca pāṇiṁ dahate punevaṁ;</span><br />
</p>
<p id="ja546c235p3">
<span class="m-text m-primary">Asatī ca sā so pana mittadubbho,</span><br />
</p>
<p id="ja546c235p4">
<span class="m-text m-primary">So dhammiko hohi jahassu adhammaṁ”.</span><br />
</p>
<p id="ja546c236p1">
<span class="m-text m-primary">Sādhunaradhammakaṇḍaṁ nāma.</span><br />
</p>
<p id="ja546c237p0">
<span class="m-text m-primary">9. Kāḷāgirikaṇḍa</span><br />
</p>
<p id="ja546c237p1">
<span class="m-text m-primary">“Avasiṁ ahaṁ tuyha tīhaṁ agāre,</span><br />
</p>
<p id="ja546c237p2">
<span class="m-text m-primary">Annena pānena upaṭṭhitosmi;</span><br />
</p>
<p id="ja546c237p3">
<span class="m-text m-primary">Mitto mamāsī visajjāmahaṁ taṁ,</span><br />
</p>
<p id="ja546c237p4">
<span class="m-text m-primary">Kāmaṁ gharaṁ uttamapañña gaccha.</span><br />
</p>
<p id="ja546c238p1">
<span class="m-text m-primary">Api hāyatu nāgakulā attho,</span><br />
</p>
<p id="ja546c238p2">
<span class="m-text m-primary">Alampi me nāgakaññāya hotu;</span><br />
</p>
<p id="ja546c238p3">
<span class="m-text m-primary">So tvaṁ sakeneva subhāsitena,</span><br />
</p>
<p id="ja546c238p4">
<span class="m-text m-primary">Muttosi me ajja vadhāya pañña”.</span><br />
</p>
<p id="ja546c239p1">
<span class="m-text m-primary">“Handa tuvaṁ yakkha mamampi nehi,</span><br />
</p>
<p id="ja546c239p2">
<span class="m-text m-primary">Sasuraṁ te atthaṁ mayi carassu;</span><br />
</p>
<p id="ja546c239p3">
<span class="m-text m-primary">Mayañca nāgādhipatiṁ vimānaṁ,</span><br />
</p>
<p id="ja546c239p4">
<span class="m-text m-primary">Dakkhemu nāgassa adiṭṭhapubbaṁ”.</span><br />
</p>
<p id="ja546c240p1">
<span class="m-text m-primary">“Yaṁ ve narassa ahitāya assa,</span><br />
</p>
<p id="ja546c240p2">
<span class="m-text m-primary">Na taṁ pañño arahati dassanāya;</span><br />
</p>
<p id="ja546c240p3">
<span class="m-text m-primary">Atha kena vaṇṇena amittagāmaṁ,</span><br />
</p>
<p id="ja546c240p4">
<span class="m-text m-primary">Tuvamicchasi uttamapañña gantuṁ”.</span><br />
</p>
<p id="ja546c241p1">
<span class="m-text m-primary">“Addhā pajānāmi ahampi etaṁ,</span><br />
</p>
<p id="ja546c241p2">
<span class="m-text m-primary">Na taṁ pañño arahati dassanāya;</span><br />
</p>
<p id="ja546c241p3">
<span class="m-text m-primary">Pāpañca me natthi kataṁ kuhiñci,</span><br />
</p>
<p id="ja546c241p4">
<span class="m-text m-primary">Tasmā na saṅke maraṇāgamāya”.</span><br />
</p>
<p id="ja546c242p1">
<span class="m-text m-primary">“Handa ca ṭhānaṁ atulānubhāvaṁ,</span><br />
</p>
<p id="ja546c242p2">
<span class="m-text m-primary">Mayā saha dakkhasi ehi katte;</span><br />
</p>
<p id="ja546c242p3">
<span class="m-text m-primary">Yatthacchati naccagītehi nāgo,</span><br />
</p>
<p id="ja546c242p4">
<span class="m-text m-primary">Rājā yathā vessavaṇo naḷiññaṁ.</span><br />
</p>
<p id="ja546c243p1">
<span class="m-text m-primary">Taṁ nāgakaññā caritaṁ gaṇena,</span><br />
</p>
<p id="ja546c243p2">
<span class="m-text m-primary">Nikīḷitaṁ niccamaho ca rattiṁ;</span><br />
</p>
<p id="ja546c243p3">
<span class="m-text m-primary">Pahūtamālyaṁ bahupupphachannaṁ,</span><br />
</p>
<p id="ja546c243p4">
<span class="m-text m-primary">Obhāsatī vijjurivantalikkhe.</span><br />
</p>
<p id="ja546c244p1">
<span class="m-text m-primary">Annena pānena upetarūpaṁ,</span><br />
</p>
<p id="ja546c244p2">
<span class="m-text m-primary">Naccehi gītehi ca vāditehi;</span><br />
</p>
<p id="ja546c244p3">
<span class="m-text m-primary">Paripūraṁ kaññāhi alaṅkatāhi,</span><br />
</p>
<p id="ja546c244p4">
<span class="m-text m-primary">Upasobhati vatthapilandhanena.</span><br />
</p>
<p id="ja546c245p1">
<span class="m-text m-primary">So puṇṇako kurūnaṁ kattuseṭṭhaṁ,</span><br />
</p>
<p id="ja546c245p2">
<span class="m-text m-primary">Nisīdayī pacchato āsanasmiṁ;</span><br />
</p>
<p id="ja546c245p3">
<span class="m-text m-primary">Ādāya kattāramanomapaññaṁ,</span><br />
</p>
<p id="ja546c245p4">
<span class="m-text m-primary">Upānayī bhavanaṁ nāgarañño.</span><br />
</p>
<p id="ja546c246p1">
<span class="m-text m-primary">Patvāna ṭhānaṁ atulānubhāvaṁ,</span><br />
</p>
<p id="ja546c246p2">
<span class="m-text m-primary">Aṭṭhāsi kattā pacchato puṇṇakassa;</span><br />
</p>
<p id="ja546c246p3">
<span class="m-text m-primary">Sāmaggipekkhamāno nāgarājā,</span><br />
</p>
<p id="ja546c246p4">
<span class="m-text m-primary">Pubbeva jāmātaramajjhabhāsatha.</span><br />
</p>
<p id="ja546c247p1">
<span class="m-text m-primary">Yannu tuvaṁ agamā maccalokaṁ,</span><br />
</p>
<p id="ja546c247p2">
<span class="m-text m-primary">Anvesamāno hadayaṁ paṇḍitassa;</span><br />
</p>
<p id="ja546c247p3">
<span class="m-text m-primary">Kacci samiddhena idhānupatto,</span><br />
</p>
<p id="ja546c247p4">
<span class="m-text m-primary">Ādāya kattāramanomapaññaṁ”.</span><br />
</p>
<p id="ja546c248p1">
<span class="m-text m-primary">“Ayañhi so āgato yaṁ tvamicchasi,</span><br />
</p>
<p id="ja546c248p2">
<span class="m-text m-primary">Dhammena laddho mama dhammapālo;</span><br />
</p>
<p id="ja546c248p3">
<span class="m-text m-primary">Taṁ passatha sammukhā bhāsamānaṁ,</span><br />
</p>
<p id="ja546c248p4">
<span class="m-text m-primary">Sukho have sappurisehi saṅgamo”.</span><br />
</p>
<p id="ja546c249p1">
<span class="m-text m-primary">Kāḷāgirikaṇḍaṁ nāma.</span><br />
</p>
<p id="ja546c250p1">
<span class="m-text m-primary">“Adiṭṭhapubbaṁ disvāna,</span><br />
</p>
<p id="ja546c250p2">
<span class="m-text m-primary">macco maccubhayaṭṭito;</span><br />
</p>
<p id="ja546c250p3">
<span class="m-text m-primary">Byamhito nābhivādesi,</span><br />
</p>
<p id="ja546c250p4">
<span class="m-text m-primary">nayidaṁ paññavatāmiva”.</span><br />
</p>
<p id="ja546c251p1">
<span class="m-text m-primary">“Na camhi byamhito nāga,</span><br />
</p>
<p id="ja546c251p2">
<span class="m-text m-primary">na ca maccubhayaṭṭito;</span><br />
</p>
<p id="ja546c251p3">
<span class="m-text m-primary">Na vajjho abhivādeyya,</span><br />
</p>
<p id="ja546c251p4">
<span class="m-text m-primary">vajjhaṁ vā nābhivādaye.</span><br />
</p>
<p id="ja546c252p1">
<span class="m-text m-primary">Kathaṁ no abhivādeyya,</span><br />
</p>
<p id="ja546c252p2">
<span class="m-text m-primary">abhivādāpayetha ve;</span><br />
</p>
<p id="ja546c252p3">
<span class="m-text m-primary">Yaṁ naro hantumiccheyya,</span><br />
</p>
<p id="ja546c252p4">
<span class="m-text m-primary">taṁ kammaṁ nupapajjati”.</span><br />
</p>
<p id="ja546c253p1">
<span class="m-text m-primary">“Evametaṁ yathā brūsi,</span><br />
</p>
<p id="ja546c253p2">
<span class="m-text m-primary">saccaṁ bhāsasi paṇḍita;</span><br />
</p>
<p id="ja546c253p3">
<span class="m-text m-primary">Na vajjho abhivādeyya,</span><br />
</p>
<p id="ja546c253p4">
<span class="m-text m-primary">vajjhaṁ vā nābhivādaye.</span><br />
</p>
<p id="ja546c254p1">
<span class="m-text m-primary">Kathaṁ no abhivādeyya,</span><br />
</p>
<p id="ja546c254p2">
<span class="m-text m-primary">abhivādāpayetha ve;</span><br />
</p>
<p id="ja546c254p3">
<span class="m-text m-primary">Yaṁ naro hantumiccheyya,</span><br />
</p>
<p id="ja546c254p4">
<span class="m-text m-primary">taṁ kammaṁ nupapajjati”.</span><br />
</p>
<p id="ja546c255p1">
<span class="m-text m-primary">“Asassataṁ sassataṁ nu tavayidaṁ,</span><br />
</p>
<p id="ja546c255p2">
<span class="m-text m-primary">Iddhī jutī balavīriyūpapatti;</span><br />
</p>
<p id="ja546c255p3">
<span class="m-text m-primary">Pucchāmi taṁ nāgarājetamatthaṁ,</span><br />
</p>
<p id="ja546c255p4">
<span class="m-text m-primary">Kathaṁ nu te laddhamidaṁ vimānaṁ.</span><br />
</p>
<p id="ja546c256p1">
<span class="m-text m-primary">Adhiccaladdhaṁ pariṇāmajaṁ te,</span><br />
</p>
<p id="ja546c256p2">
<span class="m-text m-primary">Sayaṅkataṁ udāhu devehi dinnaṁ;</span><br />
</p>
<p id="ja546c256p3">
<span class="m-text m-primary">Akkhāhi me nāgarājetamatthaṁ,</span><br />
</p>
<p id="ja546c256p4">
<span class="m-text m-primary">Yatheva te laddhamidaṁ vimānaṁ”.</span><br />
</p>
<p id="ja546c257p1">
<span class="m-text m-primary">“Nādhiccaladdhaṁ na pariṇāmajaṁ me,</span><br />
</p>
<p id="ja546c257p2">
<span class="m-text m-primary">Na sayaṅkataṁ nāpi devehi dinnaṁ;</span><br />
</p>
<p id="ja546c257p3">
<span class="m-text m-primary">Sakehi kammehi apāpakehi,</span><br />
</p>
<p id="ja546c257p4">
<span class="m-text m-primary">Puññehi me laddhamidaṁ vimānaṁ”.</span><br />
</p>
<p id="ja546c258p1">
<span class="m-text m-primary">“Kiṁ te vataṁ kiṁ pana brahmacariyaṁ,</span><br />
</p>
<p id="ja546c258p2">
<span class="m-text m-primary">Kissa suciṇṇassa ayaṁ vipāko;</span><br />
</p>
<p id="ja546c258p3">
<span class="m-text m-primary">Iddhī jutī balavīriyūpapatti,</span><br />
</p>
<p id="ja546c258p4">
<span class="m-text m-primary">Idañca te nāga mahāvimānaṁ”.</span><br />
</p>
<p id="ja546c259p1">
<span class="m-text m-primary">“Ahañca bhariyā ca manussaloke,</span><br />
</p>
<p id="ja546c259p2">
<span class="m-text m-primary">Saddhā ubho dānapatī ahumhā;</span><br />
</p>
<p id="ja546c259p3">
<span class="m-text m-primary">Opānabhūtaṁ me gharaṁ tadāsi,</span><br />
</p>
<p id="ja546c259p4">
<span class="m-text m-primary">Santappitā samaṇabrāhmaṇā ca.</span><br />
</p>
<p id="ja546c260p1">
<span class="m-text m-primary">Mālañca gandhañca vilepanañca,</span><br />
</p>
<p id="ja546c260p2">
<span class="m-text m-primary">Padīpiyaṁ seyyamupassayañca;</span><br />
</p>
<p id="ja546c260p3">
<span class="m-text m-primary">Acchādanaṁ sāyanamannapānaṁ,</span><br />
</p>
<p id="ja546c260p4">
<span class="m-text m-primary">Sakkacca dānāni adamha tattha.</span><br />
</p>
<p id="ja546c261p1">
<span class="m-text m-primary">Taṁ me vataṁ taṁ pana brahmacariyaṁ,</span><br />
</p>
<p id="ja546c261p2">
<span class="m-text m-primary">Tassa suciṇṇassa ayaṁ vipāko;</span><br />
</p>
<p id="ja546c261p3">
<span class="m-text m-primary">Iddhī jutī balavīriyūpapatti,</span><br />
</p>
<p id="ja546c261p4">
<span class="m-text m-primary">Idañca me dhīra mahāvimānaṁ”.</span><br />
</p>
<p id="ja546c262p1">
<span class="m-text m-primary">“Evañce te laddhamidaṁ vimānaṁ,</span><br />
</p>
<p id="ja546c262p2">
<span class="m-text m-primary">Jānāsi puññānaṁ phalūpapattiṁ;</span><br />
</p>
<p id="ja546c262p3">
<span class="m-text m-primary">Tasmā hi dhammaṁ cara appamatto,</span><br />
</p>
<p id="ja546c262p4">
<span class="m-text m-primary">Yathā vimānaṁ puna māvasesi”.</span><br />
</p>
<p id="ja546c263p1">
<span class="m-text m-primary">“Nayidha santi samaṇabrāhmaṇā ca,</span><br />
</p>
<p id="ja546c263p2">
<span class="m-text m-primary">Yesannapānāni dademu katte;</span><br />
</p>
<p id="ja546c263p3">
<span class="m-text m-primary">Akkhāhi me pucchito etamatthaṁ,</span><br />
</p>
<p id="ja546c263p4">
<span class="m-text m-primary">Yathā vimānaṁ puna māvasema”.</span><br />
</p>
<p id="ja546c264p1">
<span class="m-text m-primary">“Bhogī hi te santi idhūpapannā,</span><br />
</p>
<p id="ja546c264p2">
<span class="m-text m-primary">Puttā ca dārā anujīvino ca;</span><br />
</p>
<p id="ja546c264p3">
<span class="m-text m-primary">Tesu tuvaṁ vacasā kammunā ca,</span><br />
</p>
<p id="ja546c264p4">
<span class="m-text m-primary">Asampaduṭṭho ca bhavāhi niccaṁ.</span><br />
</p>
<p id="ja546c265p1">
<span class="m-text m-primary">Evaṁ tuvaṁ nāga asampadosaṁ,</span><br />
</p>
<p id="ja546c265p2">
<span class="m-text m-primary">Anupālaya vacasā kammunā ca;</span><br />
</p>
<p id="ja546c265p3">
<span class="m-text m-primary">Ṭhatvā idha yāvatāyukaṁ vimāne,</span><br />
</p>
<p id="ja546c265p4">
<span class="m-text m-primary">Uddhaṁ ito gacchasi devalokaṁ”.</span><br />
</p>
<p id="ja546c266p1">
<span class="m-text m-primary">“Addhā hi so socati rājaseṭṭho,</span><br />
</p>
<p id="ja546c266p2">
<span class="m-text m-primary">Tayā vinā yassa tuvaṁ sajibbo;</span><br />
</p>
<p id="ja546c266p3">
<span class="m-text m-primary">Dukkhūpanītopi tayā samecca,</span><br />
</p>
<p id="ja546c266p4">
<span class="m-text m-primary">Vindeyya poso sukhamāturopi”.</span><br />
</p>
<p id="ja546c267p1">
<span class="m-text m-primary">“Addhā sataṁ bhāsasi nāga dhammaṁ,</span><br />
</p>
<p id="ja546c267p2">
<span class="m-text m-primary">Anuttaraṁ atthapadaṁ suciṇṇaṁ;</span><br />
</p>
<p id="ja546c267p3">
<span class="m-text m-primary">Etādisiyāsu hi āpadāsu,</span><br />
</p>
<p id="ja546c267p4">
<span class="m-text m-primary">Paññāyate mādisānaṁ viseso”.</span><br />
</p>
<p id="ja546c268p1">
<span class="m-text m-primary">“Akkhāhi no tāyaṁ mudhā nu laddho,</span><br />
</p>
<p id="ja546c268p2">
<span class="m-text m-primary">Akkhehi no tāyaṁ ajesi jūte;</span><br />
</p>
<p id="ja546c268p3">
<span class="m-text m-primary">Dhammena laddho iti tāyamāha,</span><br />
</p>
<p id="ja546c268p4">
<span class="m-text m-primary">Kathaṁ nu tvaṁ hatthamimassa māgato”.</span><br />
</p>
<p id="ja546c269p1">
<span class="m-text m-primary">“Yo missaro tattha ahosi rājā,</span><br />
</p>
<p id="ja546c269p2">
<span class="m-text m-primary">Tamāyamakkhehi ajesi jūte;</span><br />
</p>
<p id="ja546c269p3">
<span class="m-text m-primary">So maṁ jito rājā imassadāsi,</span><br />
</p>
<p id="ja546c269p4">
<span class="m-text m-primary">Dhammena laddhosmi asāhasena”.</span><br />
</p>
<p id="ja546c270p1">
<span class="m-text m-primary">Mahorago attamano udaggo,</span><br />
</p>
<p id="ja546c270p2">
<span class="m-text m-primary">Sutvāna dhīrassa subhāsitāni;</span><br />
</p>
<p id="ja546c270p3">
<span class="m-text m-primary">Hatthe gahetvāna anomapaññaṁ,</span><br />
</p>
<p id="ja546c270p4">
<span class="m-text m-primary">Pāvekkhi bhariyāya tadā sakāse.</span><br />
</p>
<p id="ja546c271p1">
<span class="m-text m-primary">“Yena tvaṁ vimale paṇḍu,</span><br />
</p>
<p id="ja546c271p2">
<span class="m-text m-primary">yena bhattaṁ na ruccati;</span><br />
</p>
<p id="ja546c271p3">
<span class="m-text m-primary">Na ca me tādiso vaṇṇo,</span><br />
</p>
<p id="ja546c271p4">
<span class="m-text m-primary">ayameso tamonudo.</span><br />
</p>
<p id="ja546c272p1">
<span class="m-text m-primary">Yassa te hadayenattho,</span><br />
</p>
<p id="ja546c272p2">
<span class="m-text m-primary">āgatāyaṁ pabhaṅkaro;</span><br />
</p>
<p id="ja546c272p3">
<span class="m-text m-primary">Tassa vākyaṁ nisāmehi,</span><br />
</p>
<p id="ja546c272p4">
<span class="m-text m-primary">dullabhaṁ dassanaṁ puna”.</span><br />
</p>
<p id="ja546c273p1">
<span class="m-text m-primary">Disvāna taṁ vimalā bhūripaññaṁ,</span><br />
</p>
<p id="ja546c273p2">
<span class="m-text m-primary">Dasaṅgulī añjaliṁ paggahetvā;</span><br />
</p>
<p id="ja546c273p3">
<span class="m-text m-primary">Haṭṭhena bhāvena patītarūpā,</span><br />
</p>
<p id="ja546c273p4">
<span class="m-text m-primary">Iccabravi kurūnaṁ kattuseṭṭhaṁ.</span><br />
</p>
<p id="ja546c274p1">
<span class="m-text m-primary">“Adiṭṭhapubbaṁ disvāna,</span><br />
</p>
<p id="ja546c274p2">
<span class="m-text m-primary">macco maccubhayaṭṭito;</span><br />
</p>
<p id="ja546c274p3">
<span class="m-text m-primary">Byamhito nābhivādesi,</span><br />
</p>
<p id="ja546c274p4">
<span class="m-text m-primary">nayidaṁ paññavatāmiva”.</span><br />
</p>
<p id="ja546c275p1">
<span class="m-text m-primary">“Na camhi byamhito nāgi,</span><br />
</p>
<p id="ja546c275p2">
<span class="m-text m-primary">na ca maccubhayaṭṭito;</span><br />
</p>
<p id="ja546c275p3">
<span class="m-text m-primary">Na vajjho abhivādeyya,</span><br />
</p>
<p id="ja546c275p4">
<span class="m-text m-primary">vajjhaṁ vā nābhivādaye.</span><br />
</p>
<p id="ja546c276p1">
<span class="m-text m-primary">Kathaṁ no abhivādeyya,</span><br />
</p>
<p id="ja546c276p2">
<span class="m-text m-primary">abhivādāpayetha ve;</span><br />
</p>
<p id="ja546c276p3">
<span class="m-text m-primary">Yaṁ naro hantumiccheyya,</span><br />
</p>
<p id="ja546c276p4">
<span class="m-text m-primary">taṁ kammaṁ nupapajjati”.</span><br />
</p>
<p id="ja546c277p1">
<span class="m-text m-primary">“Evametaṁ yathā brūsi,</span><br />
</p>
<p id="ja546c277p2">
<span class="m-text m-primary">saccaṁ bhāsasi paṇḍita;</span><br />
</p>
<p id="ja546c277p3">
<span class="m-text m-primary">Na vajjho abhivādeyya,</span><br />
</p>
<p id="ja546c277p4">
<span class="m-text m-primary">vajjhaṁ vā nābhivādaye.</span><br />
</p>
<p id="ja546c278p1">
<span class="m-text m-primary">Kathaṁ no abhivādeyya,</span><br />
</p>
<p id="ja546c278p2">
<span class="m-text m-primary">abhivādāpayetha ve;</span><br />
</p>
<p id="ja546c278p3">
<span class="m-text m-primary">Yaṁ naro hantumiccheyya,</span><br />
</p>
<p id="ja546c278p4">
<span class="m-text m-primary">taṁ kammaṁ nupapajjati”.</span><br />
</p>
<p id="ja546c279p1">
<span class="m-text m-primary">“Asassataṁ sassataṁ nu tavayidaṁ,</span><br />
</p>
<p id="ja546c279p2">
<span class="m-text m-primary">Iddhī jutī balavīriyūpapatti;</span><br />
</p>
<p id="ja546c279p3">
<span class="m-text m-primary">Pucchāmi taṁ nāgakaññetamatthaṁ,</span><br />
</p>
<p id="ja546c279p4">
<span class="m-text m-primary">Kathaṁ nu te laddhamidaṁ vimānaṁ.</span><br />
</p>
<p id="ja546c280p1">
<span class="m-text m-primary">Adhiccaladdhaṁ pariṇāmajaṁ te,</span><br />
</p>
<p id="ja546c280p2">
<span class="m-text m-primary">Sayaṅkataṁ udāhu devehi dinnaṁ;</span><br />
</p>
<p id="ja546c280p3">
<span class="m-text m-primary">Akkhāhi me nāgakaññetamatthaṁ,</span><br />
</p>
<p id="ja546c280p4">
<span class="m-text m-primary">Yatheva te laddhamidaṁ vimānaṁ”.</span><br />
</p>
<p id="ja546c281p1">
<span class="m-text m-primary">“Nādhiccaladdhaṁ na pariṇāmajaṁ me,</span><br />
</p>
<p id="ja546c281p2">
<span class="m-text m-primary">Na sayaṁ kataṁ nāpi devehi dinnaṁ;</span><br />
</p>
<p id="ja546c281p3">
<span class="m-text m-primary">Sakehi kammehi apāpakehi,</span><br />
</p>
<p id="ja546c281p4">
<span class="m-text m-primary">Puññehi me laddhamidaṁ vimānaṁ”.</span><br />
</p>
<p id="ja546c282p1">
<span class="m-text m-primary">“Kiṁ te vataṁ kiṁ pana brahmacariyaṁ,</span><br />
</p>
<p id="ja546c282p2">
<span class="m-text m-primary">Kissa suciṇṇassa ayaṁ vipāko;</span><br />
</p>
<p id="ja546c282p3">
<span class="m-text m-primary">Iddhī jutī balavīriyūpapatti,</span><br />
</p>
<p id="ja546c282p4">
<span class="m-text m-primary">Idañca te nāgi mahāvimānaṁ”.</span><br />
</p>
<p id="ja546c283p1">
<span class="m-text m-primary">“Ahañca kho sāmiko cāpi mayhaṁ,</span><br />
</p>
<p id="ja546c283p2">
<span class="m-text m-primary">Saddhā ubho dānapatī ahumhā;</span><br />
</p>
<p id="ja546c283p3">
<span class="m-text m-primary">Opānabhūtaṁ me gharaṁ tadāsi,</span><br />
</p>
<p id="ja546c283p4">
<span class="m-text m-primary">Santappitā samaṇabrāhmaṇā ca.</span><br />
</p>
<p id="ja546c284p1">
<span class="m-text m-primary">Mālañca gandhañca vilepanañca,</span><br />
</p>
<p id="ja546c284p2">
<span class="m-text m-primary">Padīpiyaṁ seyyamupassayañca;</span><br />
</p>
<p id="ja546c284p3">
<span class="m-text m-primary">Acchādanaṁ sāyanamannapānaṁ,</span><br />
</p>
<p id="ja546c284p4">
<span class="m-text m-primary">Sakkacca dānāni adamha tattha.</span><br />
</p>
<p id="ja546c285p1">
<span class="m-text m-primary">Taṁ me vataṁ taṁ pana brahmacariyaṁ,</span><br />
</p>
<p id="ja546c285p2">
<span class="m-text m-primary">Tassa suciṇṇassa ayaṁ vipāko;</span><br />
</p>
<p id="ja546c285p3">
<span class="m-text m-primary">Iddhī jutī balavīriyūpapatti,</span><br />
</p>
<p id="ja546c285p4">
<span class="m-text m-primary">Idañca me dhīra mahāvimānaṁ”.</span><br />
</p>
<p id="ja546c286p1">
<span class="m-text m-primary">“Evañce te laddhamidaṁ vimānaṁ,</span><br />
</p>
<p id="ja546c286p2">
<span class="m-text m-primary">Jānāsi puññānaṁ phalūpapattiṁ;</span><br />
</p>
<p id="ja546c286p3">
<span class="m-text m-primary">Tasmā hi dhammaṁ cara appamattā,</span><br />
</p>
<p id="ja546c286p4">
<span class="m-text m-primary">Yathā vimānaṁ puna māvasesi”.</span><br />
</p>
<p id="ja546c287p1">
<span class="m-text m-primary">“Nayidha santi samaṇabrāhmaṇā ca,</span><br />
</p>
<p id="ja546c287p2">
<span class="m-text m-primary">Yesannapānāni dademu katte;</span><br />
</p>
<p id="ja546c287p3">
<span class="m-text m-primary">Akkhāhi me pucchito etamatthaṁ,</span><br />
</p>
<p id="ja546c287p4">
<span class="m-text m-primary">Yathā vimānaṁ puna māvasema”.</span><br />
</p>
<p id="ja546c288p1">
<span class="m-text m-primary">“Bhogī hi te santi idhūpapannā,</span><br />
</p>
<p id="ja546c288p2">
<span class="m-text m-primary">Puttā ca dārā anujīvino ca;</span><br />
</p>
<p id="ja546c288p3">
<span class="m-text m-primary">Tesu tuvaṁ vacasā kammunā ca,</span><br />
</p>
<p id="ja546c288p4">
<span class="m-text m-primary">Asampaduṭṭhā ca bhavāhi niccaṁ.</span><br />
</p>
<p id="ja546c289p1">
<span class="m-text m-primary">Evaṁ tuvaṁ nāgi asampadosaṁ,</span><br />
</p>
<p id="ja546c289p2">
<span class="m-text m-primary">Anupālaya vacasā kammunā ca;</span><br />
</p>
<p id="ja546c289p3">
<span class="m-text m-primary">Ṭhatvā idha yāvatāyukaṁ vimāne,</span><br />
</p>
<p id="ja546c289p4">
<span class="m-text m-primary">Uddhaṁ ito gacchasi devalokaṁ”.</span><br />
</p>
<p id="ja546c290p1">
<span class="m-text m-primary">“Addhā hi so socati rājaseṭṭho,</span><br />
</p>
<p id="ja546c290p2">
<span class="m-text m-primary">Tayā vinā yassa tuvaṁ sajibbo;</span><br />
</p>
<p id="ja546c290p3">
<span class="m-text m-primary">Dukkhūpanītopi tayā samecca,</span><br />
</p>
<p id="ja546c290p4">
<span class="m-text m-primary">Vindeyya poso sukhamāturopi”.</span><br />
</p>
<p id="ja546c291p1">
<span class="m-text m-primary">“Addhā sataṁ bhāsasi nāgi dhammaṁ,</span><br />
</p>
<p id="ja546c291p2">
<span class="m-text m-primary">Anuttaraṁ atthapadaṁ suciṇṇaṁ;</span><br />
</p>
<p id="ja546c291p3">
<span class="m-text m-primary">Etādisiyāsu hi āpadāsu,</span><br />
</p>
<p id="ja546c291p4">
<span class="m-text m-primary">Paññāyate mādisānaṁ viseso”.</span><br />
</p>
<p id="ja546c292p1">
<span class="m-text m-primary">“Akkhāhi no tāyaṁ mudhā nu laddho,</span><br />
</p>
<p id="ja546c292p2">
<span class="m-text m-primary">Akkhehi no tāyaṁ ajesi jūte;</span><br />
</p>
<p id="ja546c292p3">
<span class="m-text m-primary">Dhammena laddho iti tāyamāha,</span><br />
</p>
<p id="ja546c292p4">
<span class="m-text m-primary">Kathaṁ nu tvaṁ hatthamimassa māgato”.</span><br />
</p>
<p id="ja546c293p1">
<span class="m-text m-primary">“Yo missaro tattha ahosi rājā,</span><br />
</p>
<p id="ja546c293p2">
<span class="m-text m-primary">Tamāyamakkhehi ajesi jūte;</span><br />
</p>
<p id="ja546c293p3">
<span class="m-text m-primary">So maṁ jito rājā imassadāsi,</span><br />
</p>
<p id="ja546c293p4">
<span class="m-text m-primary">Dhammena laddhosmi asāhasena”.</span><br />
</p>
<p id="ja546c294p1">
<span class="m-text m-primary">Yatheva varuṇo nāgo,</span><br />
</p>
<p id="ja546c294p2">
<span class="m-text m-primary">pañhaṁ pucchittha paṇḍitaṁ;</span><br />
</p>
<p id="ja546c294p3">
<span class="m-text m-primary">Tatheva nāgakaññāpi,</span><br />
</p>
<p id="ja546c294p4">
<span class="m-text m-primary">pañhaṁ pucchittha paṇḍitaṁ.</span><br />
</p>
<p id="ja546c295p1">
<span class="m-text m-primary">Yatheva varuṇaṁ nāgaṁ,</span><br />
</p>
<p id="ja546c295p2">
<span class="m-text m-primary">dhīro tosesi pucchito;</span><br />
</p>
<p id="ja546c295p3">
<span class="m-text m-primary">Tatheva nāgakaññampi,</span><br />
</p>
<p id="ja546c295p4">
<span class="m-text m-primary">dhīro tosesi pucchito.</span><br />
</p>
<p id="ja546c296p1">
<span class="m-text m-primary">Ubhopi te attamane viditvā,</span><br />
</p>
<p id="ja546c296p2">
<span class="m-text m-primary">Mahoragaṁ nāgakaññañca dhīro;</span><br />
</p>
<p id="ja546c296p3">
<span class="m-text m-primary">Achambhī abhīto alomahaṭṭho,</span><br />
</p>
<p id="ja546c296p4">
<span class="m-text m-primary">Iccabravi varuṇaṁ nāgarājānaṁ.</span><br />
</p>
<p id="ja546c297p1">
<span class="m-text m-primary">“Mā rodhayi nāga āyāhamasmi,</span><br />
</p>
<p id="ja546c297p2">
<span class="m-text m-primary">Yena tavattho idaṁ sarīraṁ;</span><br />
</p>
<p id="ja546c297p3">
<span class="m-text m-primary">Hadayena maṁsena karohi kiccaṁ,</span><br />
</p>
<p id="ja546c297p4">
<span class="m-text m-primary">Sayaṁ karissāmi yathāmati te”.</span><br />
</p>
<p id="ja546c298p1">
<span class="m-text m-primary">“Paññā have hadayaṁ paṇḍitānaṁ,</span><br />
</p>
<p id="ja546c298p2">
<span class="m-text m-primary">Te tyamha paññāya mayaṁ sutuṭṭhā;</span><br />
</p>
<p id="ja546c298p3">
<span class="m-text m-primary">Anūnanāmo labhatajja dāraṁ,</span><br />
</p>
<p id="ja546c298p4">
<span class="m-text m-primary">Ajjeva taṁ kuruyo pāpayātu”.</span><br />
</p>
<p id="ja546c299p1">
<span class="m-text m-primary">Sa puṇṇako attamano udaggo,</span><br />
</p>
<p id="ja546c299p2">
<span class="m-text m-primary">Irandhatiṁ nāgakaññaṁ labhitvā;</span><br />
</p>
<p id="ja546c299p3">
<span class="m-text m-primary">Haṭṭhena bhāvena patītarūpo,</span><br />
</p>
<p id="ja546c299p4">
<span class="m-text m-primary">Iccabravi kurūnaṁ kattuseṭṭhaṁ.</span><br />
</p>
<p id="ja546c300p1">
<span class="m-text m-primary">“Bhariyāya maṁ tvaṁ akari samaṅgiṁ,</span><br />
</p>
<p id="ja546c300p2">
<span class="m-text m-primary">Ahañca te vidhura karomi kiccaṁ;</span><br />
</p>
<p id="ja546c300p3">
<span class="m-text m-primary">Idañca te maṇiratanaṁ dadāmi,</span><br />
</p>
<p id="ja546c300p4">
<span class="m-text m-primary">Ajjeva taṁ kuruyo pāpayāmi”.</span><br />
</p>
<p id="ja546c301p1">
<span class="m-text m-primary">“Ajeyyamesā tava hotu metti,</span><br />
</p>
<p id="ja546c301p2">
<span class="m-text m-primary">Bhariyāya kaccāna piyāya saddhiṁ;</span><br />
</p>
<p id="ja546c301p3">
<span class="m-text m-primary">Ānandi vitto sumano patīto,</span><br />
</p>
<p id="ja546c301p4">
<span class="m-text m-primary">Datvā maṇiṁ mañca nayindapatthaṁ”.</span><br />
</p>
<p id="ja546c302p1">
<span class="m-text m-primary">Sa puṇṇako kurūnaṁ kattuseṭṭhaṁ,</span><br />
</p>
<p id="ja546c302p2">
<span class="m-text m-primary">Nisīdayī purato āsanasmiṁ;</span><br />
</p>
<p id="ja546c302p3">
<span class="m-text m-primary">Ādāya kattāramanomapaññaṁ,</span><br />
</p>
<p id="ja546c302p4">
<span class="m-text m-primary">Upānayī nagaraṁ indapatthaṁ.</span><br />
</p>
<p id="ja546c303p1">
<span class="m-text m-primary">Mano manussassa yathāpi gacche,</span><br />
</p>
<p id="ja546c303p2">
<span class="m-text m-primary">Tatopissa khippataraṁ ahosi;</span><br />
</p>
<p id="ja546c303p3">
<span class="m-text m-primary">Sa puṇṇako kurūnaṁ kattuseṭṭhaṁ,</span><br />
</p>
<p id="ja546c303p4">
<span class="m-text m-primary">Upānayī nagaraṁ indapatthaṁ.</span><br />
</p>
<p id="ja546c304p1">
<span class="m-text m-primary">“Etindapatthaṁ nagaraṁ padissati,</span><br />
</p>
<p id="ja546c304p2">
<span class="m-text m-primary">Rammāni ca ambavanāni bhāgaso;</span><br />
</p>
<p id="ja546c304p3">
<span class="m-text m-primary">Ahañca bhariyāya samaṅgibhūto,</span><br />
</p>
<p id="ja546c304p4">
<span class="m-text m-primary">Tuvañca pattosi sakaṁ niketaṁ”.</span><br />
</p>
<p id="ja546c305p1">
<span class="m-text m-primary">Sa puṇṇako kurūnaṁ kattuseṭṭhaṁ,</span><br />
</p>
<p id="ja546c305p2">
<span class="m-text m-primary">Oropiya dhammasabhāya majjhe;</span><br />
</p>
<p id="ja546c305p3">
<span class="m-text m-primary">Ājaññamāruyha anomavaṇṇo,</span><br />
</p>
<p id="ja546c305p4">
<span class="m-text m-primary">Pakkāmi vehāyasamantalikkhe.</span><br />
</p>
<p id="ja546c306p1">
<span class="m-text m-primary">Taṁ disvā rājā paramappatīto,</span><br />
</p>
<p id="ja546c306p2">
<span class="m-text m-primary">Uṭṭhāya bāhāhi palissajitvā;</span><br />
</p>
<p id="ja546c306p3">
<span class="m-text m-primary">Avikampayaṁ dhammasabhāya majjhe,</span><br />
</p>
<p id="ja546c306p4">
<span class="m-text m-primary">Nisīdayī pamukhamāsanasmiṁ.</span><br />
</p>
<p id="ja546c307p1">
<span class="m-text m-primary">“Tvaṁ no vinetāsi rathaṁva naddhaṁ,</span><br />
</p>
<p id="ja546c307p2">
<span class="m-text m-primary">Nandanti taṁ kuruyo dassanena;</span><br />
</p>
<p id="ja546c307p3">
<span class="m-text m-primary">Akkhāhi me pucchito etamatthaṁ,</span><br />
</p>
<p id="ja546c307p4">
<span class="m-text m-primary">Kathaṁ pamokkho ahu māṇavassa”.</span><br />
</p>
<p id="ja546c308p1">
<span class="m-text m-primary">“Yaṁ māṇavotyābhivadī janinda,</span><br />
</p>
<p id="ja546c308p2">
<span class="m-text m-primary">Na so manusso naravīraseṭṭha;</span><br />
</p>
<p id="ja546c308p3">
<span class="m-text m-primary">Yadi te suto puṇṇako nāma yakkho,</span><br />
</p>
<p id="ja546c308p4">
<span class="m-text m-primary">Rañño kuverassa hi so sajibbo.</span><br />
</p>
<p id="ja546c309p1">
<span class="m-text m-primary">Bhūmindharo varuṇo nāma nāgo,</span><br />
</p>
<p id="ja546c309p2">
<span class="m-text m-primary">Brahā sucī vaṇṇabalūpapanno;</span><br />
</p>
<p id="ja546c309p3">
<span class="m-text m-primary">Tassānujaṁ dhītaraṁ kāmayāno,</span><br />
</p>
<p id="ja546c309p4">
<span class="m-text m-primary">Irandhatī nāma sā nāgakaññā.</span><br />
</p>
<p id="ja546c310p1">
<span class="m-text m-primary">Tassā sumajjhāya piyāya hetu,</span><br />
</p>
<p id="ja546c310p2">
<span class="m-text m-primary">Patārayittha maraṇāya mayhaṁ;</span><br />
</p>
<p id="ja546c310p3">
<span class="m-text m-primary">So ceva bhariyāya samaṅgibhūto,</span><br />
</p>
<p id="ja546c310p4">
<span class="m-text m-primary">Ahañca anuññāto maṇi ca laddho”.</span><br />
</p>
<p id="ja546c311p1">
<span class="m-text m-primary">“Rukkho hi mayhaṁ padvāre sujāto,</span><br />
</p>
<p id="ja546c311p2">
<span class="m-text m-primary">Paññākkhandho sīlamayassa sākhā;</span><br />
</p>
<p id="ja546c311p3">
<span class="m-text m-primary">Atthe ca dhamme ca ṭhito nipāko,</span><br />
</p>
<p id="ja546c311p4">
<span class="m-text m-primary">Gavapphalo hatthigavāssachanno.</span><br />
</p>
<p id="ja546c312p1">
<span class="m-text m-primary">Naccagītatūriyābhinādite,</span><br />
</p>
<p id="ja546c312p2">
<span class="m-text m-primary">Ucchijja senaṁ puriso ahāsi;</span><br />
</p>
<p id="ja546c312p3">
<span class="m-text m-primary">So no ayaṁ āgato sanniketaṁ,</span><br />
</p>
<p id="ja546c312p4">
<span class="m-text m-primary">Rukkhassimassāpacitiṁ karotha.</span><br />
</p>
<p id="ja546c313p1">
<span class="m-text m-primary">Ye keci vittā mama paccayena,</span><br />
</p>
<p id="ja546c313p2">
<span class="m-text m-primary">Sabbeva te pātukarontu ajja;</span><br />
</p>
<p id="ja546c313p3">
<span class="m-text m-primary">Tibbāni katvāna upāyanāni,</span><br />
</p>
<p id="ja546c313p4">
<span class="m-text m-primary">Rukkhassimassāpacitiṁ karotha.</span><br />
</p>
<p id="ja546c314p1">
<span class="m-text m-primary">Ye keci baddhā mama atthi raṭṭhe,</span><br />
</p>
<p id="ja546c314p2">
<span class="m-text m-primary">Sabbeva te bandhanā mocayantu;</span><br />
</p>
<p id="ja546c314p3">
<span class="m-text m-primary">Yatheva yaṁ bandhanasmā pamutto,</span><br />
</p>
<p id="ja546c314p4">
<span class="m-text m-primary">Evamete muñcare bandhanasmā.</span><br />
</p>
<p id="ja546c315p1">
<span class="m-text m-primary">Unnaṅgalā māsamimaṁ karontu,</span><br />
</p>
<p id="ja546c315p2">
<span class="m-text m-primary">Maṁsodanaṁ brāhmaṇā bhakkhayantu;</span><br />
</p>
<p id="ja546c315p3">
<span class="m-text m-primary">Amajjapā majjarahā pivantu,</span><br />
</p>
<p id="ja546c315p4">
<span class="m-text m-primary">Puṇṇāhi thālāhi palissutāhi.</span><br />
</p>
<p id="ja546c316p1">
<span class="m-text m-primary">Mahāpathaṁ nicca samavhayantu,</span><br />
</p>
<p id="ja546c316p2">
<span class="m-text m-primary">Tibbañca rakkhaṁ vidahantu raṭṭhe;</span><br />
</p>
<p id="ja546c316p3">
<span class="m-text m-primary">Yathāññamaññaṁ na viheṭhayeyyuṁ,</span><br />
</p>
<p id="ja546c316p4">
<span class="m-text m-primary">Rukkhassimassāpacitiṁ karotha”.</span><br />
</p>
<p id="ja546c317p1">
<span class="m-text m-primary">Orodhā ca kumārā ca,</span><br />
</p>
<p id="ja546c317p2">
<span class="m-text m-primary">vesiyānā ca brāhmaṇā;</span><br />
</p>
<p id="ja546c317p3">
<span class="m-text m-primary">Bahuṁ annañca pānañca,</span><br />
</p>
<p id="ja546c317p4">
<span class="m-text m-primary">paṇḍitassābhihārayuṁ.</span><br />
</p>
<p id="ja546c318p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja546c318p2">
<span class="m-text m-primary">rathikā pattikārakā;</span><br />
</p>
<p id="ja546c318p3">
<span class="m-text m-primary">Bahuṁ annañca pānañca,</span><br />
</p>
<p id="ja546c318p4">
<span class="m-text m-primary">paṇḍitassābhihārayuṁ.</span><br />
</p>
<p id="ja546c319p1">
<span class="m-text m-primary">Samāgatā jānapadā,</span><br />
</p>
<p id="ja546c319p2">
<span class="m-text m-primary">negamā ca samāgatā;</span><br />
</p>
<p id="ja546c319p3">
<span class="m-text m-primary">Bahuṁ annañca pānañca,</span><br />
</p>
<p id="ja546c319p4">
<span class="m-text m-primary">paṇḍitassābhihārayuṁ.</span><br />
</p>
<p id="ja546c320p1">
<span class="m-text m-primary">Bahujano pasannosi,</span><br />
</p>
<p id="ja546c320p2">
<span class="m-text m-primary">disvā paṇḍitamāgate;</span><br />
</p>
<p id="ja546c320p3">
<span class="m-text m-primary">Paṇḍitamhi anuppatte,</span><br />
</p>
<p id="ja546c320p4">
<span class="m-text m-primary">celukkhepo pavattathāti.</span><br />
</p>
<p id="ja546c321p1">
<span class="m-text m-primary">Vidhurajātakaṁ navamaṁ.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>