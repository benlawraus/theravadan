<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv14 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0014p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv14-index.html">kv14</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0014p0002.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0014p0004.html">Next</a></div>
</div>
<p id="kv14p3c0p2">
<span class="pali m-text">Mahāpaṇṇāsaka</span><br />
</p>
<p id="kv14p3c0p3">
<span class="pali m-text">Cuddasamavagga</span><br />
</p>
<section id="anantarapaccayakatha">
<span id="kv14p3c0p4"></span><h2><span class="pali m-text">Anantarapaccayakathā</span></h2>
<p id="kv14p3c1p1">
<span class="pali m-text">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c1p2">
<span class="pali m-text">Āmantā.</span><br />
</p>
<p id="kv14p3c1p3">
<span class="pali m-text">Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti?</span><br />
</p>
<p id="kv14p3c1p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c2p1">
<span class="pali m-text">Cakkhuviññāṇassa anantarā sotaviññāṇaṁ uppajjati, na vattabbaṁ—</span><br />
</p>
<p id="kv14p3c2p2">
<span class="pali m-text">“yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhī”ti?</span><br />
</p>
<p id="kv14p3c2p3">
<span class="pali m-text">Āmantā.</span><br />
</p>
<p id="kv14p3c2p4">
<span class="pali m-text">Sotaviññāṇaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p3c2p5">
<span class="pali m-text">Na hevaṁ vattabbe …pe….</span><br />
</p>
<p id="kv14p3c2p6">
<span class="pali m-text">Nanu sotaviññāṇaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p3c2p7">
<span class="pali m-text">Āmantā.</span><br />
</p>
<p id="kv14p3c2p8">
<span class="pali m-text">Hañci sotaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p3c2p9">
<span class="pali m-text">“cakkhuviññāṇassa anantarā sotaviññāṇaṁ uppajjatī”ti.</span><br />
</p>
<p id="kv14p3c3p1">
<span class="pali m-text">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c3p2">
<span class="pali m-text">Āmantā.</span><br />
</p>
<p id="kv14p3c3p3">
<span class="pali m-text">Cakkhuviññāṇaṁ rūpanimittaṁ manasikaroto uppajjatīti?</span><br />
</p>
<p id="kv14p3c3p4">
<span class="pali m-text">Āmantā.</span><br />
</p>
<p id="kv14p3c3p5">
<span class="pali m-text">Sotaviññāṇaṁ rūpanimittaṁ manasikaroto uppajjatīti?</span><br />
</p>
<p id="kv14p3c3p6">
<span class="pali m-text">Na hevaṁ vattabbe …pe….</span><br />
</p>
<p id="kv14p3c4p1">
<span class="pali m-text">Cakkhuviññāṇaṁ rūpārammaṇaññeva na aññārammaṇanti?</span><br />
</p>
<p id="kv14p3c4p2">
<span class="pali m-text">Āmantā.</span><br />
</p>
<p id="kv14p3c4p3">
<span class="pali m-text">Sotaviññāṇaṁ rūpārammaṇaññeva na aññārammaṇanti?</span><br />
</p>
<p id="kv14p3c4p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c5p1">
<span class="pali m-text">Cakkhuñca paṭicca rūpe ca uppajjati cakkhuviññāṇanti?</span><br />
</p>
<p id="kv14p3c5p2">
<span class="pali m-text">Āmantā.</span><br />
</p>
<p id="kv14p3c5p3">
<span class="pali m-text">Cakkhuñca paṭicca rūpe ca uppajjati sotaviññāṇanti?</span><br />
</p>
<p id="kv14p3c5p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c6p1">
<span class="pali m-text">Cakkhuñca paṭicca rūpe ca uppajjati sotaviññāṇanti?</span><br />
</p>
<p id="kv14p3c6p2">
<span class="pali m-text">Āmantā.</span><br />
</p>
<p id="kv14p3c6p3">
<span class="pali m-text">“Cakkhuñca paṭicca rūpe ca uppajjati sotaviññāṇan”ti—</span><br />
</p>
<p id="kv14p3c6p4">
<span class="pali m-text">attheva suttantoti?</span><br />
</p>
<p id="kv14p3c6p5">
<span class="pali m-text">Natthi.</span><br />
</p>
<p id="kv14p3c6p6">
<span class="pali m-text">“Cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv14p3c6p7">
<span class="pali m-text">attheva suttantoti?</span><br />
</p>
<p id="kv14p3c6p8">
<span class="pali m-text">Āmantā.</span><br />
</p>
<p id="kv14p3c6p9">
<span class="pali m-text">Hañci “cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv14p3c6p10">
<span class="pali m-text">attheva suttanto, no ca vata re vattabbe—</span><br />
</p>
<p id="kv14p3c6p11">
<span class="pali m-text">“cakkhuñca paṭicca rūpe ca uppajjati sotaviññāṇan”ti.</span><br />
</p>
<p id="kv14p3c7p1">
<span class="pali m-text">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c7p2">
<span class="pali m-text">Āmantā.</span><br />
</p>
<p id="kv14p3c7p3">
<span class="pali m-text">Taññeva cakkhuviññāṇaṁ taṁ sotaviññāṇanti?</span><br />
</p>
<p id="kv14p3c7p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c8p1">
<span class="pali m-text">Sotaviññāṇassa anantarā ghānaviññāṇaṁ uppajjati …pe…</span><br />
</p>
<p id="kv14p3c8p2">
<span class="pali m-text">ghānaviññāṇassa anantarā jivhāviññāṇaṁ uppajjati …pe…</span><br />
</p>
<p id="kv14p3c8p3">
<span class="pali m-text">jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c8p4">
<span class="pali m-text">Āmantā.</span><br />
</p>
<p id="kv14p3c8p5">
<span class="pali m-text">Yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhīti?</span><br />
</p>
<p id="kv14p3c8p6">
<span class="pali m-text">Na hevaṁ vattabbe …pe…</span><br />
</p>
<p id="kv14p3c8p7">
<span class="pali m-text">jivhāviññāṇassa anantarā kāyaviññāṇaṁ uppajjati, na vattabbaṁ—</span><br />
</p>
<p id="kv14p3c8p8">
<span class="pali m-text">“yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhī”ti?</span><br />
</p>
<p id="kv14p3c8p9">
<span class="pali m-text">Āmantā.</span><br />
</p>
<p id="kv14p3c8p10">
<span class="pali m-text">Kāyaviññāṇaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p3c8p11">
<span class="pali m-text">Na hevaṁ vattabbe …pe…</span><br />
</p>
<p id="kv14p3c8p12">
<span class="pali m-text">nanu kāyaviññāṇaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p3c8p13">
<span class="pali m-text">Āmantā.</span><br />
</p>
<p id="kv14p3c8p14">
<span class="pali m-text">Hañci kāyaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p3c8p15">
<span class="pali m-text">“jivhāviññāṇassa anantarā kāyaviññāṇaṁ uppajjatī”ti.</span><br />
</p>
<p id="kv14p3c9p1">
<span class="pali m-text">Jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c9p2">
<span class="pali m-text">Āmantā.</span><br />
</p>
<p id="kv14p3c9p3">
<span class="pali m-text">Jivhāviññāṇaṁ rasanimittaṁ manasikaroto uppajjatīti?</span><br />
</p>
<p id="kv14p3c9p4">
<span class="pali m-text">Āmantā.</span><br />
</p>
<p id="kv14p3c9p5">
<span class="pali m-text">Kāyaviññāṇaṁ rasanimittaṁ manasikaroto uppajjatīti?</span><br />
</p>
<p id="kv14p3c9p6">
<span class="pali m-text">Na hevaṁ vattabbe …pe….</span><br />
</p>
<p id="kv14p3c10p1">
<span class="pali m-text">Jivhāviññāṇaṁ rasārammaṇaññeva na aññārammaṇanti?</span><br />
</p>
<p id="kv14p3c10p2">
<span class="pali m-text">Āmantā.</span><br />
</p>
<p id="kv14p3c10p3">
<span class="pali m-text">Kāyaviññāṇaṁ rasārammaṇaññeva na aññārammaṇanti?</span><br />
</p>
<p id="kv14p3c10p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c11p1">
<span class="pali m-text">Jivhañca paṭicca rase ca uppajjati jivhāviññāṇanti?</span><br />
</p>
<p id="kv14p3c11p2">
<span class="pali m-text">Āmantā.</span><br />
</p>
<p id="kv14p3c11p3">
<span class="pali m-text">Jivhañca paṭicca rase ca uppajjati kāyaviññāṇanti?</span><br />
</p>
<p id="kv14p3c11p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c12p1">
<span class="pali m-text">Jivhañca paṭicca rase ca uppajjati kāyaviññāṇanti?</span><br />
</p>
<p id="kv14p3c12p2">
<span class="pali m-text">Āmantā.</span><br />
</p>
<p id="kv14p3c12p3">
<span class="pali m-text">“Jivhañca paṭicca rase ca uppajjati kāyaviññāṇan”ti—</span><br />
</p>
<p id="kv14p3c12p4">
<span class="pali m-text">attheva suttantoti?</span><br />
</p>
<p id="kv14p3c12p5">
<span class="pali m-text">Natthi.</span><br />
</p>
<p id="kv14p3c12p6">
<span class="pali m-text">“Jivhañca paṭicca rase ca uppajjati jivhāviññāṇan”ti—</span><br />
</p>
<p id="kv14p3c12p7">
<span class="pali m-text">attheva suttantoti?</span><br />
</p>
<p id="kv14p3c12p8">
<span class="pali m-text">Āmantā.</span><br />
</p>
<p id="kv14p3c12p9">
<span class="pali m-text">Hañci “jivhañca paṭicca rase ca uppajjati jivhāviññāṇan”ti—</span><br />
</p>
<p id="kv14p3c12p10">
<span class="pali m-text">attheva suttantoti, no ca vata re vattabbe—</span><br />
</p>
<p id="kv14p3c12p11">
<span class="pali m-text">“jivhañca paṭicca rase ca uppajjati kāyaviññāṇan”ti.</span><br />
</p>
<p id="kv14p3c13p1">
<span class="pali m-text">Jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c13p2">
<span class="pali m-text">Āmantā.</span><br />
</p>
<p id="kv14p3c13p3">
<span class="pali m-text">Taññeva jivhāviññāṇaṁ taṁ kāyaviññāṇanti?</span><br />
</p>
<p id="kv14p3c13p4">
<span class="pali m-text">Na hevaṁ vattabbe …pe….</span><br />
</p>
<p id="kv14p3c14p1">
<span class="pali m-text">Na vattabbaṁ—</span><br />
</p>
<p id="kv14p3c14p2">
<span class="pali m-text">“pañcaviññāṇā aññamaññassa samanantarā uppajjantī”ti?</span><br />
</p>
<p id="kv14p3c14p3">
<span class="pali m-text">Āmantā.</span><br />
</p>
<p id="kv14p3c14p4">
<span class="pali m-text">Nanu atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusatīti?</span><br />
</p>
<p id="kv14p3c14p5">
<span class="pali m-text">Āmantā.</span><br />
</p>
<p id="kv14p3c14p6">
<span class="pali m-text">Hañci atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusati, tena vata re vattabbe—</span><br />
</p>
<p id="kv14p3c14p7">
<span class="pali m-text">“pañcaviññāṇā aññamaññassa samanantarā uppajjantī”ti.</span><br />
</p>
<p id="kv14p3c14p8">
<span class="pali m-text">Anantarapaccayakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>