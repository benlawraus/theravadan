<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 63 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny027z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 63" />
  <meta name="twitter:title" content="Majjhima Nikāya 63" />
  <meta property="og:url" content="https://www.theravadan.org/pages/mny027z.html" />
  <meta property="og:description" content="Translators: sujato Middle Discourses 63 Cūḷamālukyasutta The Shorter Discourse With Māluṅkya Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmato mālukyaputtassa …" />
  <meta name="twitter:description" content="Translators: sujato Middle Discourses 63 Cūḷamālukyasutta The Shorter Discourse With Māluṅkya Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmato mālukyaputtassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 63
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 63</span></p>
<p id="mn63c0p2">
<span class="m-text m-primary">Cūḷamālukyasutta</span><br />
<span class="m-text">The Shorter Discourse With Māluṅkya</span><br />
</p>
<p id="mn63c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn63c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn63c2p1">
<span class="m-text m-primary">Atha kho āyasmato mālukyaputtassa rahogatassa paṭisallīnassa evaṁ cetaso parivitakko udapādi:</span><br />
<span class="m-text">Then as Venerable Māluṅkya was in private retreat this thought came to his mind:</span><br />
</p>
<p id="mn63c2p2">
<span class="m-text m-primary">“yānimāni diṭṭhigatāni bhagavatā abyākatāni ṭhapitāni paṭikkhittāni:</span><br />
<span class="m-text">“There are several convictions that the Buddha has left undeclared; he has set them aside and refused to comment on them.</span><br />
</p>
<p id="mn63c2p3">
<span class="m-text m-primary">‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṁ jīvaṁ taṁ sarīran’tipi, ‘aññaṁ jīvaṁ aññaṁ sarīran’tipi, ‘hoti tathāgato paraṁ maraṇā’tipi, ‘na hoti tathāgato paraṁ maraṇā’tipi, ‘hoti ca na ca hoti tathāgato paraṁ maraṇā’tipi, ‘neva hoti na na hoti tathāgato paraṁ maraṇā’tipi—</span><br />
<span class="m-text">For example: the cosmos is eternal, or not eternal, or finite, or infinite; the soul and the body are the same thing, or they are different things; after death, a Realized One exists, or doesn’t exist, or both exists and doesn’t exist, or neither exists nor doesn’t exist.</span><br />
</p>
<p id="mn63c2p4">
<span class="m-text m-primary">tāni me bhagavā na byākaroti.</span><br />
<span class="m-text">The Buddha does not give me a straight answer on these points.</span><br />
</p>
<p id="mn63c2p5">
<span class="m-text m-primary">Yāni me bhagavā na byākaroti taṁ me na ruccati, taṁ me nakkhamati.</span><br />
<span class="m-text">I don’t like that, and do not accept it.</span><br />
</p>
<p id="mn63c2p6">
<span class="m-text m-primary">Sohaṁ bhagavantaṁ upasaṅkamitvā etamatthaṁ pucchissāmi.</span><br />
<span class="m-text">I’ll go to him and ask him about this.</span><br />
</p>
<p id="mn63c2p7">
<span class="m-text m-primary">Sace me bhagavā byākarissati:</span><br />
<span class="m-text">If he gives me a straight answer on any of these points,</span><br />
</p>
<p id="mn63c2p8">
<span class="m-text m-primary">‘sassato loko’ti vā ‘asassato loko’ti vā …pe…</span><br />
</p>
<p id="mn63c2p9">
<span class="m-text m-primary">‘neva hoti na na hoti tathāgato paraṁ maraṇā’ti vā—</span><br />
</p>
<p id="mn63c2p10">
<span class="m-text m-primary">evāhaṁ bhagavati brahmacariyaṁ carissāmi;</span><br />
<span class="m-text">I will lead the spiritual life under him.</span><br />
</p>
<p id="mn63c2p11">
<span class="m-text m-primary">no ce me bhagavā byākarissati:</span><br />
<span class="m-text">If he does not give me a straight answer on any of these points,</span><br />
</p>
<p id="mn63c2p12">
<span class="m-text m-primary">‘sassato loko’ti vā ‘asassato loko’ti vā …pe…</span><br />
</p>
<p id="mn63c2p13">
<span class="m-text m-primary">‘neva hoti na na hoti tathāgato paraṁ maraṇā’ti vā—</span><br />
</p>
<p id="mn63c2p14">
<span class="m-text m-primary">evāhaṁ sikkhaṁ paccakkhāya hīnāyāvattissāmī”ti.</span><br />
<span class="m-text">I shall resign the training and return to a lesser life.”</span><br />
</p>
<p id="mn63c3p1">
<span class="m-text m-primary">Atha kho āyasmā mālukyaputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mālukyaputto bhagavantaṁ etadavoca:</span><br />
<span class="m-text">Then in the late afternoon, Māluṅkya came out of retreat and went to the Buddha. He bowed, sat down to one side, and told the Buddha of his thoughts. He then continued:</span><br />
</p>
<p id="mn63c3p2">
<span class="m-text m-primary">“Idha mayhaṁ, bhante, rahogatassa paṭisallīnassa evaṁ cetaso parivitakko udapādi—</span><br />
</p>
<p id="mn63c3p3">
<span class="m-text m-primary">yānimāni diṭṭhigatāni bhagavatā abyākatāni ṭhapitāni paṭikkhittāni:</span><br />
</p>
<p id="mn63c3p4">
<span class="m-text m-primary">‘sassato loko’tipi, ‘asassato loko’tipi …pe…</span><br />
</p>
<p id="mn63c3p5">
<span class="m-text m-primary">‘neva hoti na na hoti tathāgato paraṁ maraṇā’tipi—</span><br />
</p>
<p id="mn63c3p6">
<span class="m-text m-primary">tāni me bhagavā na byākaroti.</span><br />
</p>
<p id="mn63c3p7">
<span class="m-text m-primary">Yāni me bhagavā na byākaroti taṁ me na ruccati, taṁ me nakkhamati.</span><br />
</p>
<p id="mn63c3p8">
<span class="m-text m-primary">Sohaṁ bhagavantaṁ upasaṅkamitvā etamatthaṁ pucchissāmi.</span><br />
</p>
<p id="mn63c3p9">
<span class="m-text m-primary">Sace me bhagavā byākarissati:</span><br />
</p>
<p id="mn63c3p10">
<span class="m-text m-primary">‘sassato loko’ti vā, ‘asassato loko’ti vā …pe…</span><br />
</p>
<p id="mn63c3p11">
<span class="m-text m-primary">‘neva hoti na na hoti tathāgato paraṁ maraṇā’ti vā—</span><br />
</p>
<p id="mn63c3p12">
<span class="m-text m-primary">evāhaṁ bhagavati, brahmacariyaṁ carissāmi.</span><br />
</p>
<p id="mn63c3p13">
<span class="m-text m-primary">No ce me bhagavā byākarissati:</span><br />
</p>
<p id="mn63c3p14">
<span class="m-text m-primary">‘sassato loko’ti vā, ‘asassato loko’ti vā …pe…</span><br />
</p>
<p id="mn63c3p15">
<span class="m-text m-primary">‘neva hoti na na hoti tathāgato paraṁ maraṇā’ti vā—</span><br />
</p>
<p id="mn63c3p16">
<span class="m-text m-primary">evāhaṁ sikkhaṁ paccakkhāya hīnāyāvattissāmīti.</span><br />
</p>
<p id="mn63c3p17">
<span class="m-text m-primary">Sace bhagavā jānāti:</span><br />
<span class="m-text">“If the Buddha knows</span><br />
</p>
<p id="mn63c3p18">
<span class="m-text m-primary">‘sassato loko’ti, ‘sassato loko’ti me bhagavā byākarotu;</span><br />
<span class="m-text">that the cosmos is eternal, please tell me.</span><br />
</p>
<p id="mn63c3p19">
<span class="m-text m-primary">sace bhagavā jānāti:</span><br />
<span class="m-text">If you know</span><br />
</p>
<p id="mn63c3p20">
<span class="m-text m-primary">‘asassato loko’ti, ‘asassato loko’ti me bhagavā byākarotu.</span><br />
<span class="m-text">that the cosmos is not eternal, tell me.</span><br />
</p>
<p id="mn63c3p21">
<span class="m-text m-primary">No ce bhagavā jānāti:</span><br />
<span class="m-text">If you don’t know</span><br />
</p>
<p id="mn63c3p22">
<span class="m-text m-primary">‘sassato loko’ti vā, ‘asassato loko’ti vā, ajānato kho pana apassato etadeva ujukaṁ hoti yadidaṁ:</span><br />
<span class="m-text">whether the cosmos is eternal or not, then it is straightforward to simply say:</span><br />
</p>
<p id="mn63c3p23">
<span class="m-text m-primary">‘na jānāmi, na passāmī’ti.</span><br />
<span class="m-text">‘I neither know nor see.’</span><br />
</p>
<p id="mn63c3p24">
<span class="m-text m-primary">Sace bhagavā jānāti:</span><br />
<span class="m-text">If you know</span><br />
</p>
<p id="mn63c3p25">
<span class="m-text m-primary">‘antavā loko’ti, ‘anantavā loko’ti me bhagavā byākarotu;</span><br />
<span class="m-text">that the world is finite, or infinite; that the soul and the body are the same thing, or they are different things; that after death, a Realized One exists, or doesn’t exist, or both exists and doesn’t exist, or neither exists nor doesn’t exist, please tell me.</span><br />
</p>
<p id="mn63c3p26">
<span class="m-text m-primary">sace bhagavā jānāti:</span><br />
</p>
<p id="mn63c3p27">
<span class="m-text m-primary">‘anantavā loko’ti, ‘anantavā loko’ti me bhagavā byākarotu.</span><br />
</p>
<p id="mn63c3p28">
<span class="m-text m-primary">No ce bhagavā jānāti:</span><br />
</p>
<p id="mn63c3p29">
<span class="m-text m-primary">‘antavā loko’ti vā, ‘anantavā loko’ti vā, ajānato kho pana apassato etadeva ujukaṁ hoti yadidaṁ:</span><br />
</p>
<p id="mn63c3p30">
<span class="m-text m-primary">‘na jānāmi, na passāmī’ti.</span><br />
</p>
<p id="mn63c3p31">
<span class="m-text m-primary">Sace bhagavā jānāti:</span><br />
</p>
<p id="mn63c3p32">
<span class="m-text m-primary">‘taṁ jīvaṁ taṁ sarīran’ti, ‘taṁ jīvaṁ taṁ sarīran’ti me bhagavā byākarotu;</span><br />
</p>
<p id="mn63c3p33">
<span class="m-text m-primary">sace bhagavā jānāti:</span><br />
</p>
<p id="mn63c3p34">
<span class="m-text m-primary">‘aññaṁ jīvaṁ aññaṁ sarīran’ti, ‘aññaṁ jīvaṁ aññaṁ sarīran’ti me bhagavā byākarotu.</span><br />
</p>
<p id="mn63c3p35">
<span class="m-text m-primary">No ce bhagavā jānāti:</span><br />
</p>
<p id="mn63c3p36">
<span class="m-text m-primary">‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vā, ajānato kho pana apassato etadeva ujukaṁ hoti yadidaṁ:</span><br />
</p>
<p id="mn63c3p37">
<span class="m-text m-primary">‘na jānāmi, na passāmī’ti.</span><br />
</p>
<p id="mn63c3p38">
<span class="m-text m-primary">Sace bhagavā jānāti:</span><br />
</p>
<p id="mn63c3p39">
<span class="m-text m-primary">‘hoti tathāgato paraṁ maraṇā’ti, ‘hoti tathāgato paraṁ maraṇā’ti me bhagavā byākarotu;</span><br />
</p>
<p id="mn63c3p40">
<span class="m-text m-primary">sace bhagavā jānāti:</span><br />
</p>
<p id="mn63c3p41">
<span class="m-text m-primary">‘na hoti tathāgato paraṁ maraṇā’ti, ‘na hoti tathāgato paraṁ maraṇā’ti me bhagavā byākarotu.</span><br />
</p>
<p id="mn63c3p42">
<span class="m-text m-primary">No ce bhagavā jānāti:</span><br />
</p>
<p id="mn63c3p43">
<span class="m-text m-primary">‘hoti tathāgato paraṁ maraṇā’ti vā, ‘na hoti tathāgato paraṁ maraṇā’ti vā, ajānato kho pana apassato etadeva ujukaṁ hoti yadidaṁ:</span><br />
</p>
<p id="mn63c3p44">
<span class="m-text m-primary">‘na jānāmi na passāmī’ti.</span><br />
</p>
<p id="mn63c3p45">
<span class="m-text m-primary">Sace bhagavā jānāti:</span><br />
</p>
<p id="mn63c3p46">
<span class="m-text m-primary">‘hoti ca na ca hoti tathāgato paraṁ maraṇā’ti, ‘hoti ca na ca hoti tathāgato paraṁ maraṇā’ti me bhagavā byākarotu;</span><br />
</p>
<p id="mn63c3p47">
<span class="m-text m-primary">sace bhagavā jānāti:</span><br />
</p>
<p id="mn63c3p48">
<span class="m-text m-primary">‘neva hoti na na hoti tathāgato paraṁ maraṇā’ti, ‘neva hoti na na hoti tathāgato paraṁ maraṇā’ti me bhagavā byākarotu.</span><br />
</p>
<p id="mn63c3p49">
<span class="m-text m-primary">No ce bhagavā jānāti:</span><br />
<span class="m-text">If you don’t know</span><br />
</p>
<p id="mn63c3p50">
<span class="m-text m-primary">‘hoti ca na ca hoti tathāgato paraṁ maraṇā’ti vā, ‘neva hoti na na hoti tathāgato paraṁ maraṇā’ti vā, ajānato kho pana apassato etadeva ujukaṁ hoti yadidaṁ:</span><br />
<span class="m-text">any of these things, then it is straightforward to simply say:</span><br />
</p>
<p id="mn63c3p51">
<span class="m-text m-primary">‘na jānāmi, na passāmī’”ti.</span><br />
<span class="m-text">‘I neither know nor see.’”</span><br />
</p>
<p id="mn63c4p1">
<span class="m-text m-primary">“Kiṁ nu tāhaṁ, mālukyaputta, evaṁ avacaṁ:</span><br />
<span class="m-text">“What, Māluṅkyaputta, did I ever say to you:</span><br />
</p>
<p id="mn63c4p2">
<span class="m-text m-primary">‘ehi tvaṁ, mālukyaputta, mayi brahmacariyaṁ cara, ahaṁ te byākarissāmi:</span><br />
<span class="m-text">‘Come, Māluṅkyaputta, lead the spiritual life under me, and I will declare these things to you’?”</span><br />
</p>
<p id="mn63c4p3">
<span class="m-text m-primary">“sassato loko”ti vā, “asassato loko”ti vā, “antavā loko”ti vā, “anantavā loko”ti vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato paraṁ maraṇā”ti vā, “neva hoti na na hoti tathāgato paraṁ maraṇā”ti vā’”ti?</span><br />
</p>
<p id="mn63c4p4">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn63c4p5">
<span class="m-text m-primary">“Tvaṁ vā pana maṁ evaṁ avaca:</span><br />
<span class="m-text">“Or did you ever say to me:</span><br />
</p>
<p id="mn63c4p6">
<span class="m-text m-primary">‘ahaṁ, bhante, bhagavati brahmacariyaṁ carissāmi, bhagavā me byākarissati:</span><br />
<span class="m-text">‘Sir, I will lead the spiritual life under the Buddha, and the Buddha will declare these things to me’?”</span><br />
</p>
<p id="mn63c4p7">
<span class="m-text m-primary">“sassato loko”ti vā, “asassato loko”ti vā, “antavā loko”ti vā, “anantavā loko”ti vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato paraṁ maraṇā”ti vā, “neva hoti na na hoti tathāgato paraṁ maraṇā”ti vā’”ti?</span><br />
</p>
<p id="mn63c4p8">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn63c4p9">
<span class="m-text m-primary">“Iti kira, mālukyaputta, nevāhaṁ taṁ vadāmi:</span><br />
<span class="m-text">“So it seems that I did not say to you:</span><br />
</p>
<p id="mn63c4p10">
<span class="m-text m-primary">‘ehi tvaṁ, mālukyaputta, mayi brahmacariyaṁ cara, ahaṁ te byākarissāmi:</span><br />
<span class="m-text">‘Come, Māluṅkyaputta, lead the spiritual life under me, and I will declare these things to you.’</span><br />
</p>
<p id="mn63c4p11">
<span class="m-text m-primary">“sassato loko”ti vā, “asassato loko”ti vā …pe…</span><br />
</p>
<p id="mn63c4p12">
<span class="m-text m-primary">“neva hoti na na hoti tathāgato paraṁ maraṇāti vā”’ti;</span><br />
</p>
<p id="mn63c4p13">
<span class="m-text m-primary">napi kira maṁ tvaṁ vadesi:</span><br />
<span class="m-text">And you never said to me:</span><br />
</p>
<p id="mn63c4p14">
<span class="m-text m-primary">‘ahaṁ, bhante, bhagavati brahmacariyaṁ carissāmi, bhagavā me byākarissati:</span><br />
<span class="m-text">‘Sir, I will lead the spiritual life under the Buddha, and the Buddha will declare these things to me.’</span><br />
</p>
<p id="mn63c4p15">
<span class="m-text m-primary">“sassato loko”ti vā “asassato loko”ti vā …pe…</span><br />
</p>
<p id="mn63c4p16">
<span class="m-text m-primary">“neva hoti na na hoti tathāgato paraṁ maraṇā”ti vā’ti.</span><br />
</p>
<p id="mn63c4p17">
<span class="m-text m-primary">Evaṁ sante, moghapurisa, ko santo kaṁ paccācikkhasi?</span><br />
<span class="m-text">In that case, you silly man, are you really in a position to be abandoning anything?</span><br />
</p>
<p id="mn63c5p1">
<span class="m-text m-primary">Yo kho, mālukyaputta, evaṁ vadeyya:</span><br />
<span class="m-text">Suppose someone were to say this:</span><br />
</p>
<p id="mn63c5p2">
<span class="m-text m-primary">‘na tāvāhaṁ bhagavati brahmacariyaṁ carissāmi yāva me bhagavā na byākarissati:</span><br />
<span class="m-text">‘I will not lead the spiritual life under the Buddha until the Buddha declares to me</span><br />
</p>
<p id="mn63c5p3">
<span class="m-text m-primary">“sassato loko”ti vā, “asassato loko”ti vā …pe…</span><br />
<span class="m-text">that the cosmos is eternal, or that the cosmos is not eternal …</span><br />
</p>
<p id="mn63c5p4">
<span class="m-text m-primary">“neva hoti na na hoti tathāgato paraṁ maraṇā”ti vā’ti,</span><br />
<span class="m-text">or that after death a Realized One neither exists nor doesn’t exist.’</span><br />
</p>
<p id="mn63c5p5">
<span class="m-text m-primary">abyākatameva taṁ, mālukyaputta, tathāgatena assa, atha so puggalo kālaṁ kareyya.</span><br />
<span class="m-text">That would still remain undeclared by the Realized One, and meanwhile that person would die.</span><br />
</p>
<p id="mn63c5p6">
<span class="m-text m-primary">Seyyathāpi, mālukyaputta, puriso sallena viddho assa savisena gāḷhapalepanena.</span><br />
<span class="m-text">Suppose a man was struck by an arrow thickly smeared with poison.</span><br />
</p>
<p id="mn63c5p7">
<span class="m-text m-primary">Tassa mittāmaccā ñātisālohitā bhisakkaṁ sallakattaṁ upaṭṭhapeyyuṁ.</span><br />
<span class="m-text">His friends and colleagues, relatives and kin would get a field surgeon to treat him.</span><br />
</p>
<p id="mn63c5p8">
<span class="m-text m-primary">So evaṁ vadeyya:</span><br />
<span class="m-text">But the man would say:</span><br />
</p>
<p id="mn63c5p9">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, khattiyo vā brāhmaṇo vā vesso vā suddo vā’ti;</span><br />
<span class="m-text">‘I won’t pull out this arrow as long as I don’t know whether the man who wounded me was an aristocrat, a brahmin, a merchant, or a worker.’</span><br />
</p>
<p id="mn63c5p10">
<span class="m-text m-primary">so evaṁ vadeyya:</span><br />
<span class="m-text">He’d say:</span><br />
</p>
<p id="mn63c5p11">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, evaṁnāmo evaṅgotto iti vā’ti;</span><br />
<span class="m-text">‘I won’t pull out this arrow as long as I don’t know the following things about the man who wounded me: his name and clan;</span><br />
</p>
<p id="mn63c5p12">
<span class="m-text m-primary">so evaṁ vadeyya:</span><br />
</p>
<p id="mn63c5p13">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, dīgho vā rasso vā majjhimo vā’ti;</span><br />
<span class="m-text">whether he’s tall, short, or medium;</span><br />
</p>
<p id="mn63c5p14">
<span class="m-text m-primary">so evaṁ vadeyya:</span><br />
</p>
<p id="mn63c5p15">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, kāḷo vā sāmo vā maṅguracchavī vā’ti;</span><br />
<span class="m-text">whether his skin is black, brown, or tawny;</span><br />
</p>
<p id="mn63c5p16">
<span class="m-text m-primary">so evaṁ vadeyya:</span><br />
</p>
<p id="mn63c5p17">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, amukasmiṁ gāme vā nigame vā nagare vā’ti;</span><br />
<span class="m-text">and what village, town, or city he comes from.</span><br />
</p>
<p id="mn63c5p18">
<span class="m-text m-primary">so evaṁ vadeyya:</span><br />
</p>
<p id="mn63c5p19">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ dhanuṁ jānāmi yenamhi viddho, yadi vā cāpo yadi vā kodaṇḍo’ti;</span><br />
<span class="m-text">I won’t pull out this arrow as long as I don’t know whether the bow that wounded me is made of wood or cane;</span><br />
</p>
<p id="mn63c5p20">
<span class="m-text m-primary">so evaṁ vadeyya:</span><br />
</p>
<p id="mn63c5p21">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ jiyaṁ jānāmi yāyamhi viddho, yadi vā akkassa yadi vā saṇhassa yadi vā nhārussa yadi vā maruvāya yadi vā khīrapaṇṇino’ti;</span><br />
<span class="m-text">whether the bow-string is made of swallow-wort fibre, sunn hemp fibre, sinew, sanseveria fibre, or spurge fibre;</span><br />
</p>
<p id="mn63c5p22">
<span class="m-text m-primary">so evaṁ vadeyya:</span><br />
</p>
<p id="mn63c5p23">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yadi vā gacchaṁ yadi vā ropiman’ti;</span><br />
<span class="m-text">whether the shaft is made from a bush or a plantation tree;</span><br />
</p>
<p id="mn63c5p24">
<span class="m-text m-primary">so evaṁ vadeyya:</span><br />
</p>
<p id="mn63c5p25">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yassa pattehi vājitaṁ yadi vā gijjhassa yadi vā kaṅkassa yadi vā kulalassa yadi vā morassa yadi vā sithilahanuno’ti;</span><br />
<span class="m-text">whether the shaft was fitted with feathers from a vulture, a heron, a hawk, a peacock, or a stork;</span><br />
</p>
<p id="mn63c5p26">
<span class="m-text m-primary">so evaṁ vadeyya:</span><br />
</p>
<p id="mn63c5p27">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yassa nhārunā parikkhittaṁ yadi vā gavassa yadi vā mahiṁsassa yadi vā bheravassa yadi vā semhārassā’ti;</span><br />
<span class="m-text">whether the shaft was bound with sinews of a cow, a buffalo, a swamp deer, or a gibbon;</span><br />
</p>
<p id="mn63c5p28">
<span class="m-text m-primary">so evaṁ vadeyya:</span><br />
</p>
<p id="mn63c5p29">
<span class="m-text m-primary">‘na tāvāhaṁ imaṁ sallaṁ āharissāmi yāva na taṁ sallaṁ jānāmi yenamhi viddho, yadi vā sallaṁ yadi vā khurappaṁ yadi vā vekaṇḍaṁ yadi vā nārācaṁ yadi vā vacchadantaṁ yadi vā karavīrapattan’ti—</span><br />
<span class="m-text">and whether the arrowhead was spiked, razor-tipped, barbed, made of iron or a calf’s tooth, or lancet-shaped.’</span><br />
</p>
<p id="mn63c5p30">
<span class="m-text m-primary">aññātameva taṁ, mālukyaputta, tena purisena assa, atha so puriso kālaṁ kareyya.</span><br />
<span class="m-text">That man would still not have learned these things, and meanwhile they’d die.</span><br />
</p>
<p id="mn63c5p31">
<span class="m-text m-primary">Evameva kho, mālukyaputta, yo evaṁ vadeyya:</span><br />
<span class="m-text">In the same way, suppose someone was to say:</span><br />
</p>
<p id="mn63c5p32">
<span class="m-text m-primary">‘na tāvāhaṁ bhagavati brahmacariyaṁ carissāmi yāva me bhagavā na byākarissati:</span><br />
<span class="m-text">‘I will not lead the spiritual life under the Buddha until the Buddha declares to me</span><br />
</p>
<p id="mn63c5p33">
<span class="m-text m-primary">“sassato loko”ti vā “asassato loko”ti vā …pe…</span><br />
<span class="m-text">that the cosmos is eternal, or that the cosmos is not eternal …</span><br />
</p>
<p id="mn63c5p34">
<span class="m-text m-primary">“neva hoti na na hoti tathāgato paraṁ maraṇā”ti vā’ti—</span><br />
<span class="m-text">or that after death a Realized One neither exists nor doesn’t exist.’</span><br />
</p>
<p id="mn63c5p35">
<span class="m-text m-primary">abyākatameva taṁ, mālukyaputta, tathāgatena assa, atha so puggalo kālaṁ kareyya.</span><br />
<span class="m-text">That would still remain undeclared by the Realized One, and meanwhile that person would die.</span><br />
</p>
<p id="mn63c6p1">
<span class="m-text m-primary">‘Sassato loko’ti, mālukyaputta, diṭṭhiyā sati brahmacariyavāso abhavissāti, evaṁ no.</span><br />
<span class="m-text">It’s not true that if there were the view ‘the cosmos is eternal’ there would be the living of the spiritual life.</span><br />
</p>
<p id="mn63c6p2">
<span class="m-text m-primary">‘Asassato loko’ti, mālukyaputta, diṭṭhiyā sati brahmacariyavāso abhavissāti, evampi no.</span><br />
<span class="m-text">It’s not true that if there were the view ‘the cosmos is not eternal’ there would be the living of the spiritual life.</span><br />
</p>
<p id="mn63c6p3">
<span class="m-text m-primary">‘Sassato loko’ti vā, mālukyaputta, diṭṭhiyā sati, ‘asassato loko’ti vā diṭṭhiyā sati attheva jāti, atthi jarā, atthi maraṇaṁ, santi sokaparidevadukkhadomanassupāyāsā;</span><br />
<span class="m-text">When there is the view that the cosmos is eternal or that the cosmos is not eternal, there is rebirth, there is old age, there is death, and there is sorrow, lamentation, pain, sadness, and distress.</span><br />
</p>
<p id="mn63c6p4">
<span class="m-text m-primary">yesāhaṁ diṭṭheva dhamme nighātaṁ paññapemi.</span><br />
<span class="m-text">And it is the defeat of these things in this very life that I advocate.</span><br />
</p>
<p id="mn63c6p5">
<span class="m-text m-primary">‘Antavā loko’ti, mālukyaputta, diṭṭhiyā sati brahmacariyavāso abhavissāti, evaṁ no.</span><br />
<span class="m-text">It’s not true that if there were the view ‘the world is finite’ …</span><br />
</p>
<p id="mn63c6p6">
<span class="m-text m-primary">‘Anantavā loko’ti, mālukyaputta, diṭṭhiyā sati brahmacariyavāso abhavissāti, evampi no.</span><br />
<span class="m-text">‘the world is infinite’ …</span><br />
</p>
<p id="mn63c6p7">
<span class="m-text m-primary">‘Antavā loko’ti vā, mālukyaputta, diṭṭhiyā sati, ‘anantavā loko’ti vā diṭṭhiyā sati attheva jāti, atthi jarā, atthi maraṇaṁ, santi sokaparidevadukkhadomanassupāyāsā;</span><br />
</p>
<p id="mn63c6p8">
<span class="m-text m-primary">yesāhaṁ diṭṭheva dhamme nighātaṁ paññapemi.</span><br />
</p>
<p id="mn63c6p9">
<span class="m-text m-primary">‘Taṁ jīvaṁ taṁ sarīran’ti, mālukyaputta, diṭṭhiyā sati brahmacariyavāso abhavissāti, evaṁ no.</span><br />
<span class="m-text">‘the soul and the body are the same thing’ …</span><br />
</p>
<p id="mn63c6p10">
<span class="m-text m-primary">‘Aññaṁ jīvaṁ aññaṁ sarīran’ti, mālukyaputta, diṭṭhiyā sati brahmacariyavāso abhavissāti, evampi no.</span><br />
<span class="m-text">‘the soul and the body are different things’ …</span><br />
</p>
<p id="mn63c6p11">
<span class="m-text m-primary">‘Taṁ jīvaṁ taṁ sarīran’ti vā, mālukyaputta, diṭṭhiyā sati, ‘aññaṁ jīvaṁ aññaṁ sarīran’ti vā diṭṭhiyā sati attheva jāti …pe…</span><br />
</p>
<p id="mn63c6p12">
<span class="m-text m-primary">nighātaṁ paññapemi.</span><br />
</p>
<p id="mn63c6p13">
<span class="m-text m-primary">‘Hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evaṁ no.</span><br />
<span class="m-text">‘a Realized One exists after death’ …</span><br />
</p>
<p id="mn63c6p14">
<span class="m-text m-primary">‘Na hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evampi no.</span><br />
<span class="m-text">‘a Realized One doesn’t exist after death’ …</span><br />
</p>
<p id="mn63c6p15">
<span class="m-text m-primary">‘Hoti tathāgato paraṁ maraṇā’ti vā, mālukyaputta, diṭṭhiyā sati, ‘na hoti tathāgato paraṁ maraṇā’ti vā diṭṭhiyā sati attheva jāti …pe…</span><br />
</p>
<p id="mn63c6p16">
<span class="m-text m-primary">yesāhaṁ diṭṭheva dhamme nighātaṁ paññapemi.</span><br />
</p>
<p id="mn63c6p17">
<span class="m-text m-primary">‘Hoti ca na ca hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evaṁ no.</span><br />
<span class="m-text">‘a Realized One both exists and doesn’t exist after death’ …</span><br />
</p>
<p id="mn63c6p18">
<span class="m-text m-primary">‘Neva hoti na na hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evampi no.</span><br />
<span class="m-text">‘a Realized One neither exists nor doesn’t exist after death’ there would be the living of the spiritual life.</span><br />
</p>
<p id="mn63c6p19">
<span class="m-text m-primary">‘Hoti ca na ca hoti tathāgato paraṁ maraṇā’ti, mālukyaputta, diṭṭhiyā sati, ‘neva hoti na na hoti tathāgato paraṁ maraṇā’ti vā diṭṭhiyā sati attheva jāti …pe…</span><br />
<span class="m-text">When there are any of these views there is rebirth, there is old age, there is death, and there is sorrow, lamentation, pain, sadness, and distress.</span><br />
</p>
<p id="mn63c6p20">
<span class="m-text m-primary">yesāhaṁ diṭṭheva dhamme nighātaṁ paññapemi.</span><br />
<span class="m-text">And it is the defeat of these things in this very life that I advocate.</span><br />
</p>
<p id="mn63c7p1">
<span class="m-text m-primary">Tasmātiha, mālukyaputta, abyākatañca me abyākatato dhāretha;</span><br />
<span class="m-text">So, Māluṅkyaputta, you should remember what I have not declared as undeclared,</span><br />
</p>
<p id="mn63c7p2">
<span class="m-text m-primary">byākatañca me byākatato dhāretha.</span><br />
<span class="m-text">and what I have declared as declared.</span><br />
</p>
<p id="mn63c7p3">
<span class="m-text m-primary">Kiñca, mālukyaputta, mayā abyākataṁ?</span><br />
<span class="m-text">And what have I not declared?</span><br />
</p>
<p id="mn63c7p4">
<span class="m-text m-primary">‘Sassato loko’ti mālukyaputta, mayā abyākataṁ;</span><br />
<span class="m-text">I have not declared the following: ‘the cosmos is eternal,’</span><br />
</p>
<p id="mn63c7p5">
<span class="m-text m-primary">‘asassato loko’ti—</span><br />
<span class="m-text">‘the cosmos is not eternal,’</span><br />
</p>
<p id="mn63c7p6">
<span class="m-text m-primary">mayā abyākataṁ;</span><br />
</p>
<p id="mn63c7p7">
<span class="m-text m-primary">‘antavā loko’ti—</span><br />
<span class="m-text">‘the world is finite,’</span><br />
</p>
<p id="mn63c7p8">
<span class="m-text m-primary">mayā abyākataṁ;</span><br />
</p>
<p id="mn63c7p9">
<span class="m-text m-primary">‘anantavā loko’ti—</span><br />
<span class="m-text">‘the world is infinite,’</span><br />
</p>
<p id="mn63c7p10">
<span class="m-text m-primary">mayā abyākataṁ;</span><br />
</p>
<p id="mn63c7p11">
<span class="m-text m-primary">‘taṁ jīvaṁ taṁ sarīran’ti—</span><br />
<span class="m-text">‘the soul and the body are the same thing,’</span><br />
</p>
<p id="mn63c7p12">
<span class="m-text m-primary">mayā abyākataṁ;</span><br />
</p>
<p id="mn63c7p13">
<span class="m-text m-primary">‘aññaṁ jīvaṁ aññaṁ sarīran’ti—</span><br />
<span class="m-text">‘the soul and the body are different things,’</span><br />
</p>
<p id="mn63c7p14">
<span class="m-text m-primary">mayā abyākataṁ;</span><br />
</p>
<p id="mn63c7p15">
<span class="m-text m-primary">‘hoti tathāgato paraṁ maraṇā’ti—</span><br />
<span class="m-text">‘a Realized One exists after death,’</span><br />
</p>
<p id="mn63c7p16">
<span class="m-text m-primary">mayā abyākataṁ;</span><br />
</p>
<p id="mn63c7p17">
<span class="m-text m-primary">‘na hoti tathāgato paraṁ maraṇā’ti—</span><br />
<span class="m-text">‘a Realized One doesn’t exist after death,’</span><br />
</p>
<p id="mn63c7p18">
<span class="m-text m-primary">mayā abyākataṁ;</span><br />
</p>
<p id="mn63c7p19">
<span class="m-text m-primary">‘hoti ca na ca hoti tathāgato paraṁ maraṇā’ti—</span><br />
<span class="m-text">‘a Realized One both exists and doesn’t exist after death,’</span><br />
</p>
<p id="mn63c7p20">
<span class="m-text m-primary">mayā abyākataṁ;</span><br />
</p>
<p id="mn63c7p21">
<span class="m-text m-primary">‘neva hoti na na hoti tathāgato paraṁ maraṇā’ti—</span><br />
<span class="m-text">‘a Realized One neither exists nor doesn’t exist after death.’</span><br />
</p>
<p id="mn63c7p22">
<span class="m-text m-primary">mayā abyākataṁ.</span><br />
</p>
<p id="mn63c8p1">
<span class="m-text m-primary">Kasmā cetaṁ, mālukyaputta, mayā abyākataṁ?</span><br />
<span class="m-text">And why haven’t I declared these things?</span><br />
</p>
<p id="mn63c8p2">
<span class="m-text m-primary">Na hetaṁ, mālukyaputta, atthasaṁhitaṁ na ādibrahmacariyakaṁ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati.</span><br />
<span class="m-text">Because they aren’t beneficial or relevant to the fundamentals of the spiritual life. They don’t lead to disillusionment, dispassion, cessation, peace, insight, awakening, and extinguishment.</span><br />
</p>
<p id="mn63c8p3">
<span class="m-text m-primary">Tasmā taṁ mayā abyākataṁ.</span><br />
<span class="m-text">That’s why I haven’t declared them.</span><br />
</p>
<p id="mn63c9p1">
<span class="m-text m-primary">Kiñca, mālukyaputta, mayā byākataṁ?</span><br />
<span class="m-text">And what have I declared?</span><br />
</p>
<p id="mn63c9p2">
<span class="m-text m-primary">‘Idaṁ dukkhan’ti, mālukyaputta, mayā byākataṁ;</span><br />
<span class="m-text">I have declared the following: ‘this is suffering,’</span><br />
</p>
<p id="mn63c9p3">
<span class="m-text m-primary">‘ayaṁ dukkhasamudayo’ti—</span><br />
<span class="m-text">‘this is the origin of suffering,’</span><br />
</p>
<p id="mn63c9p4">
<span class="m-text m-primary">mayā byākataṁ;</span><br />
</p>
<p id="mn63c9p5">
<span class="m-text m-primary">‘ayaṁ dukkhanirodho’ti—</span><br />
<span class="m-text">‘this is the cessation of suffering,’</span><br />
</p>
<p id="mn63c9p6">
<span class="m-text m-primary">mayā byākataṁ;</span><br />
</p>
<p id="mn63c9p7">
<span class="m-text m-primary">‘ayaṁ dukkhanirodhagāminī paṭipadā’ti—</span><br />
<span class="m-text">‘this is the practice that leads to the cessation of suffering.’</span><br />
</p>
<p id="mn63c9p8">
<span class="m-text m-primary">mayā byākataṁ.</span><br />
</p>
<p id="mn63c10p1">
<span class="m-text m-primary">Kasmā cetaṁ, mālukyaputta, mayā byākataṁ?</span><br />
<span class="m-text">And why have I declared these things?</span><br />
</p>
<p id="mn63c10p2">
<span class="m-text m-primary">Etañhi, mālukyaputta, atthasaṁhitaṁ etaṁ ādibrahmacariyakaṁ nibbidāya virāgāya nirodhāya upasamāya abhiññāya sambodhāya nibbānāya saṁvattati.</span><br />
<span class="m-text">Because they are beneficial and relevant to the fundamentals of the spiritual life. They lead to disillusionment, dispassion, cessation, peace, insight, awakening, and extinguishment.</span><br />
</p>
<p id="mn63c10p3">
<span class="m-text m-primary">Tasmā taṁ mayā byākataṁ.</span><br />
<span class="m-text">That’s why I have declared them.</span><br />
</p>
<p id="mn63c10p4">
<span class="m-text m-primary">Tasmātiha, mālukyaputta, abyākatañca me abyākatato dhāretha;</span><br />
<span class="m-text">So, Māluṅkyaputta, you should remember what I have not declared as undeclared,</span><br />
</p>
<p id="mn63c10p5">
<span class="m-text m-primary">byākatañca me byākatato dhārethā”ti.</span><br />
<span class="m-text">and what I have declared as declared.”</span><br />
</p>
<p id="mn63c10p6">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn63c10p7">
<span class="m-text m-primary">Attamano āyasmā mālukyaputto bhagavato bhāsitaṁ abhinandīti.</span><br />
<span class="m-text">Satisfied, Venerable Māluṅkyaputta was happy with what the Buddha said.</span><br />
</p>
<p id="mn63c10p8">
<span class="m-text m-primary">Cūḷamālukyasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>