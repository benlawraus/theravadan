<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01gp00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 42" />
  <meta name="twitter:title" content="Saṁyutta Nikāya 42" />
  <meta property="og:url" content="https://www.theravadan.org/pages/sny01gp00bz.html" />
  <meta property="og:description" content="Translators: sujato Linked Discourses 42 1. Gāmaṇivagga 1. Chiefs 10. Maṇicūḷakasutta 10. With Maṇicūḷaka Ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena rājantepure rājaparisāya …" />
  <meta name="twitter:description" content="Translators: sujato Linked Discourses 42 1. Gāmaṇivagga 1. Chiefs 10. Maṇicūḷakasutta 10. With Maṇicūḷaka Ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena rājantepure rājaparisāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 42</span></p>
<section id="gamanivagga">
<h2><a href="#gamanivagga">1. Gāmaṇivagga</a></h2>
<p><span class="m-text">1. Chiefs</span></p>
<section id="maniculakasutta">
<h3><a href="#maniculakasutta">10. Maṇicūḷakasutta</a></h3>
<p><span class="m-text">10. With Maṇicūḷaka</span></p>
<p id="sn42p10c1p1">
<span class="m-text m-primary">Ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn42p10c1p2">
<span class="m-text m-primary">Tena kho pana samayena rājantepure rājaparisāya sannisinnānaṁ sannipatitānaṁ ayamantarākathā udapādi:</span><br />
<span class="m-text">Now at that time while the king’s retinue was sitting together in the royal compound this discussion came up among them,</span><br />
</p>
<p id="sn42p10c1p3">
<span class="m-text m-primary">“kappati samaṇānaṁ sakyaputtiyānaṁ jātarūparajataṁ, sādiyanti samaṇā sakyaputtiyā jātarūparajataṁ, paṭiggaṇhanti samaṇā sakyaputtiyā jātarūparajatan”ti.</span><br />
<span class="m-text">“Gold and money are proper for Sakyan ascetics. They accept and receive gold and money.”</span><br />
</p>
<p id="sn42p10c2p1">
<span class="m-text m-primary">Tena kho pana samayena maṇicūḷako gāmaṇi tassaṁ parisāyaṁ nisinno hoti.</span><br />
<span class="m-text">Now at that time the chief Maṇicūḷaka was sitting in that assembly.</span><br />
</p>
<p id="sn42p10c2p2">
<span class="m-text m-primary">Atha kho maṇicūḷako gāmaṇi taṁ parisaṁ etadavoca:</span><br />
<span class="m-text">He said to that retinue,</span><br />
</p>
<p id="sn42p10c2p3">
<span class="m-text m-primary">“mā ayyo evaṁ avacuttha.</span><br />
<span class="m-text">“Good sirs, don’t say that.</span><br />
</p>
<p id="sn42p10c2p4">
<span class="m-text m-primary">Na kappati samaṇānaṁ sakyaputtiyānaṁ jātarūparajataṁ, na sādiyanti samaṇā sakyaputtiyā jātarūparajataṁ, nappaṭiggaṇhanti samaṇā sakyaputtiyā jātarūparajataṁ, nikkhittamaṇisuvaṇṇā samaṇā sakyaputtiyā apetajātarūparajatā”ti.</span><br />
<span class="m-text">Gold and money are not proper for Sakyan ascetics. They neither accept nor receive gold and money. They have set aside gems and gold, and rejected gold and money.”</span><br />
</p>
<p id="sn42p10c2p5">
<span class="m-text m-primary">Asakkhi kho maṇicūḷako gāmaṇi taṁ parisaṁ saññāpetuṁ.</span><br />
<span class="m-text">He was able to persuade that assembly.</span><br />
</p>
<p id="sn42p10c2p6">
<span class="m-text m-primary">Atha kho maṇicūḷako gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho maṇicūḷako gāmaṇi bhagavantaṁ etadavoca:</span><br />
<span class="m-text">Then Maṇicūḷaka went up to the Buddha, bowed, sat down to one side, and told him what had happened. He then said,</span><br />
</p>
<p id="sn42p10c2p7">
<span class="m-text m-primary">“idha, bhante, rājantepure rājaparisāya sannisinnānaṁ sannipatitānaṁ ayamantarākathā udapādi:</span><br />
</p>
<p id="sn42p10c2p8">
<span class="m-text m-primary">‘kappati samaṇānaṁ sakyaputtiyānaṁ jātarūparajataṁ, sādiyanti samaṇā sakyaputtiyā jātarūparajataṁ, paṭiggaṇhanti samaṇā sakyaputtiyā jātarūparajatan’ti.</span><br />
</p>
<p id="sn42p10c2p9">
<span class="m-text m-primary">Evaṁ vutte, ahaṁ, bhante, taṁ parisaṁ etadavocaṁ:</span><br />
</p>
<p id="sn42p10c2p10">
<span class="m-text m-primary">‘mā ayyo evaṁ avacuttha.</span><br />
</p>
<p id="sn42p10c2p11">
<span class="m-text m-primary">Na kappati samaṇānaṁ sakyaputtiyānaṁ jātarūparajataṁ, na sādiyanti samaṇā sakyaputtiyā jātarūparajataṁ, nappaṭiggaṇhanti samaṇā sakyaputtiyā jātarūparajataṁ, nikkhittamaṇisuvaṇṇā samaṇā sakyaputtiyā apetajātarūparajatā’ti.</span><br />
</p>
<p id="sn42p10c2p12">
<span class="m-text m-primary">Asakkhiṁ khvāhaṁ, bhante, taṁ parisaṁ saññāpetuṁ.</span><br />
</p>
<p id="sn42p10c2p13">
<span class="m-text m-primary">Kaccāhaṁ, bhante, evaṁ byākaramāno vuttavādī ceva bhagavato homi, na ca bhagavantaṁ abhūtena abbhācikkhāmi, dhammassa cānudhammaṁ byākaromi, na ca koci sahadhammiko vādānuvādo gārayhaṁ ṭhānaṁ āgacchatī”ti?</span><br />
<span class="m-text">“Answering this way, I trust that I repeat what the Buddha has said, and don’t misrepresent him with an untruth. I trust my explanation is in line with the teaching, and that there are no legitimate grounds for rebuke or criticism.”</span><br />
</p>
<p id="sn42p10c3p1">
<span class="m-text m-primary">“Taggha tvaṁ, gāmaṇi, evaṁ byākaramāno vuttavādī ceva me hosi, na ca maṁ abhūtena abbhācikkhasi, dhammassa cānudhammaṁ byākarosi, na ca koci sahadhammiko vādānuvādo gārayhaṁ ṭhānaṁ āgacchati.</span><br />
<span class="m-text">“Indeed, in answering this way you repeat what I’ve said, and don’t misrepresent me with an untruth. Your explanation is in line with the teaching, and there are no legitimate grounds for rebuke or criticism.</span><br />
</p>
<p id="sn42p10c3p2">
<span class="m-text m-primary">Na hi, gāmaṇi, kappati samaṇānaṁ sakyaputtiyānaṁ jātarūparajataṁ, na sādiyanti samaṇā sakyaputtiyā jātarūparajataṁ, nappaṭiggaṇhanti samaṇā sakyaputtiyā jātarūparajataṁ, nikkhittamaṇisuvaṇṇā samaṇā sakyaputtiyā apetajātarūparajatā.</span><br />
<span class="m-text">Gold and money are not proper for Sakyan ascetics. They neither accept nor receive gold and money. They have set aside gems and gold, and rejected gold and money.</span><br />
</p>
<p id="sn42p10c3p3">
<span class="m-text m-primary">Yassa kho, gāmaṇi, jātarūparajataṁ kappati, pañcapi tassa kāmaguṇā kappanti.</span><br />
<span class="m-text">If gold and money were proper for them, then the five kinds of sensual stimulation would also be proper.</span><br />
</p>
<p id="sn42p10c3p4">
<span class="m-text m-primary">Yassa pañca kāmaguṇā kappanti (…), ekaṁsenetaṁ, gāmaṇi, dhāreyyāsi assamaṇadhammo asakyaputtiyadhammoti.</span><br />
<span class="m-text">And if the five kinds of sensual stimulation are proper for them, you should definitely regard them as not having the qualities of an ascetic or a follower of the Sakyan.</span><br />
</p>
<p id="sn42p10c3p5">
<span class="m-text m-primary">Api cāhaṁ, gāmaṇi, evaṁ vadāmi—</span><br />
<span class="m-text">Rather, chief, I say this:</span><br />
</p>
<p id="sn42p10c3p6">
<span class="m-text m-primary">tiṇaṁ tiṇatthikena pariyesitabbaṁ, dāru dārutthikena pariyesitabbaṁ, sakaṭaṁ sakaṭatthikena pariyesitabbaṁ, puriso purisatthikena pariyesitabbo.</span><br />
<span class="m-text">Straw may be looked for by one needing straw; wood may be looked for by one needing wood; a cart may be looked for by one needing a cart; a workman may be looked for by one needing a workman.</span><br />
</p>
<p id="sn42p10c3p7">
<span class="m-text m-primary">Na tvevāhaṁ, gāmaṇi, kenaci pariyāyena ‘jātarūparajataṁ sāditabbaṁ pariyesitabban’ti vadāmī”ti.</span><br />
<span class="m-text">But I say that there is no way they can accept or look for gold and money.”</span><br />
</p>
<p id="sn42p10c3p8">
<span class="m-text m-primary">Dasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>