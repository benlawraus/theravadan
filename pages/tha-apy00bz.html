<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy00bz.html" />
  <meta property="og:description" content="Buddhavagga 10. Piṇḍolabhāradvājattheraapadāna “Padumuttaro nāma jino, sayambhū aggapuggalo; Purato himavantassa, cittakūṭe vasī tadā. Abhītarūpo tatthāsiṁ, migarājā catukkamo; Tassa saddaṁ suṇitvāna, vikkhambhanti bahujjanā. Suphullaṁ padumaṁ gayha, upagacchiṁ narāsabhaṁ; Vuṭṭhitassa samādhimhā, buddhassa abhiropayiṁ. Catuddisaṁ namassitvā, buddhaseṭṭhaṁ naruttamaṁ; Sakaṁ cittaṁ pasādetvā, sīhanādaṁ nadiṁ ahaṁ. Padumuttaro lokavidū, āhutīnaṁ pa …" />
  <meta name="twitter:description" content="Buddhavagga 10. Piṇḍolabhāradvājattheraapadāna “Padumuttaro nāma jino, sayambhū aggapuggalo; Purato himavantassa, cittakūṭe vasī tadā. Abhītarūpo tatthāsiṁ, migarājā catukkamo; Tassa saddaṁ suṇitvāna, vikkhambhanti bahujjanā. Suphullaṁ padumaṁ gayha, upagacchiṁ narāsabhaṁ; Vuṭṭhitassa samādhimhā, buddhassa abhiropayiṁ. Catuddisaṁ namassitvā, buddhaseṭṭhaṁ naruttamaṁ; Sakaṁ cittaṁ pasādetvā, sīhanādaṁ nadiṁ ahaṁ. Padumuttaro lokavidū, āhutīnaṁ pa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="pindolabharadvajattheraapadana">
<h3><a href="#pindolabharadvajattheraapadana">10. Piṇḍolabhāradvājattheraapadāna</a></h3>
<p id="tha-ap10c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap10c1p2">
<span class="m-text m-primary">sayambhū aggapuggalo;</span><br />
</p>
<p id="tha-ap10c1p3">
<span class="m-text m-primary">Purato himavantassa,</span><br />
</p>
<p id="tha-ap10c1p4">
<span class="m-text m-primary">cittakūṭe vasī tadā.</span><br />
</p>
<p id="tha-ap10c2p1">
<span class="m-text m-primary">Abhītarūpo tatthāsiṁ,</span><br />
</p>
<p id="tha-ap10c2p2">
<span class="m-text m-primary">migarājā catukkamo;</span><br />
</p>
<p id="tha-ap10c2p3">
<span class="m-text m-primary">Tassa saddaṁ suṇitvāna,</span><br />
</p>
<p id="tha-ap10c2p4">
<span class="m-text m-primary">vikkhambhanti bahujjanā.</span><br />
</p>
<p id="tha-ap10c3p1">
<span class="m-text m-primary">Suphullaṁ padumaṁ gayha,</span><br />
</p>
<p id="tha-ap10c3p2">
<span class="m-text m-primary">upagacchiṁ narāsabhaṁ;</span><br />
</p>
<p id="tha-ap10c3p3">
<span class="m-text m-primary">Vuṭṭhitassa samādhimhā,</span><br />
</p>
<p id="tha-ap10c3p4">
<span class="m-text m-primary">buddhassa abhiropayiṁ.</span><br />
</p>
<p id="tha-ap10c4p1">
<span class="m-text m-primary">Catuddisaṁ namassitvā,</span><br />
</p>
<p id="tha-ap10c4p2">
<span class="m-text m-primary">buddhaseṭṭhaṁ naruttamaṁ;</span><br />
</p>
<p id="tha-ap10c4p3">
<span class="m-text m-primary">Sakaṁ cittaṁ pasādetvā,</span><br />
</p>
<p id="tha-ap10c4p4">
<span class="m-text m-primary">sīhanādaṁ nadiṁ ahaṁ.</span><br />
</p>
<p id="tha-ap10c5p1">
<span class="m-text m-primary">Padumuttaro lokavidū,</span><br />
</p>
<p id="tha-ap10c5p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap10c5p3">
<span class="m-text m-primary">Sakāsane nisīditvā,</span><br />
</p>
<p id="tha-ap10c5p4">
<span class="m-text m-primary">imā gāthā abhāsatha.</span><br />
</p>
<p id="tha-ap10c6p1">
<span class="m-text m-primary">Buddhassa giramaññāya,</span><br />
</p>
<p id="tha-ap10c6p2">
<span class="m-text m-primary">Sabbe devā samāgatā;</span><br />
</p>
<p id="tha-ap10c6p3">
<span class="m-text m-primary">‘Āgato vadataṁ seṭṭho,</span><br />
</p>
<p id="tha-ap10c6p4">
<span class="m-text m-primary">Dhammaṁ sossāma taṁ mayaṁ’.</span><br />
</p>
<p id="tha-ap10c7p1">
<span class="m-text m-primary">Tesaṁ hāsaparetānaṁ,</span><br />
</p>
<p id="tha-ap10c7p2">
<span class="m-text m-primary">purato lokanāyako;</span><br />
</p>
<p id="tha-ap10c7p3">
<span class="m-text m-primary">Mama saddaṁ pakittesi,</span><br />
</p>
<p id="tha-ap10c7p4">
<span class="m-text m-primary">dīghadassī mahāmuni.</span><br />
</p>
<p id="tha-ap10c8p1">
<span class="m-text m-primary">Yenidaṁ padumaṁ dinnaṁ,</span><br />
</p>
<p id="tha-ap10c8p2">
<span class="m-text m-primary">sīhanādo ca nādito;</span><br />
</p>
<p id="tha-ap10c8p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap10c8p4">
<span class="m-text m-primary">suṇātha mama bhāsato.</span><br />
</p>
<p id="tha-ap10c9p1">
<span class="m-text m-primary">Ito aṭṭhamake kappe,</span><br />
</p>
<p id="tha-ap10c9p2">
<span class="m-text m-primary">cakkavattī bhavissati;</span><br />
</p>
<p id="tha-ap10c9p3">
<span class="m-text m-primary">Sattaratanasampanno,</span><br />
</p>
<p id="tha-ap10c9p4">
<span class="m-text m-primary">catudīpamhi issaro.</span><br />
</p>
<p id="tha-ap10c10p1">
<span class="m-text m-primary">Kārayissati issariyaṁ,</span><br />
</p>
<p id="tha-ap10c10p2">
<span class="m-text m-primary">mahiyā catusaṭṭhiyā;</span><br />
</p>
<p id="tha-ap10c10p3">
<span class="m-text m-primary">Padumo nāma nāmena,</span><br />
</p>
<p id="tha-ap10c10p4">
<span class="m-text m-primary">cakkavattī mahabbalo.</span><br />
</p>
<p id="tha-ap10c11p1">
<span class="m-text m-primary">Kappasatasahassamhi,</span><br />
</p>
<p id="tha-ap10c11p2">
<span class="m-text m-primary">okkākakulasambhavo;</span><br />
</p>
<p id="tha-ap10c11p3">
<span class="m-text m-primary">Gotamo nāma gottena,</span><br />
</p>
<p id="tha-ap10c11p4">
<span class="m-text m-primary">satthā loke bhavissati.</span><br />
</p>
<p id="tha-ap10c12p1">
<span class="m-text m-primary">Pakāsite pāvacane,</span><br />
</p>
<p id="tha-ap10c12p2">
<span class="m-text m-primary">brahmabandhu bhavissati;</span><br />
</p>
<p id="tha-ap10c12p3">
<span class="m-text m-primary">Brahmaññā abhinikkhamma,</span><br />
</p>
<p id="tha-ap10c12p4">
<span class="m-text m-primary">pabbajissati tāvade.</span><br />
</p>
<p id="tha-ap10c13p1">
<span class="m-text m-primary">Padhānapahitatto so,</span><br />
</p>
<p id="tha-ap10c13p2">
<span class="m-text m-primary">upasanto nirūpadhi;</span><br />
</p>
<p id="tha-ap10c13p3">
<span class="m-text m-primary">Sabbāsave pariññāya,</span><br />
</p>
<p id="tha-ap10c13p4">
<span class="m-text m-primary">nibbāyissatināsavo.</span><br />
</p>
<p id="tha-ap10c14p1">
<span class="m-text m-primary">Vijane pantaseyyamhi,</span><br />
</p>
<p id="tha-ap10c14p2">
<span class="m-text m-primary">vāḷamigasamākule;</span><br />
</p>
<p id="tha-ap10c14p3">
<span class="m-text m-primary">Sabbāsave pariññāya,</span><br />
</p>
<p id="tha-ap10c14p4">
<span class="m-text m-primary">nibbāyissatināsavo.</span><br />
</p>
<p id="tha-ap10c15p1">
<span class="m-text m-primary">Paṭisambhidā catasso,</span><br />
</p>
<p id="tha-ap10c15p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap10c15p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap10c15p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap10c16p1">
<span class="m-text m-primary">Itthaṁ sudaṁ āyasmā piṇḍolabhāradvājo thero imā gāthāyo abhāsitthāti.</span><br />
</p>
<p id="tha-ap10c17p1">
<span class="m-text m-primary">Piṇḍolabhāradvājattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>