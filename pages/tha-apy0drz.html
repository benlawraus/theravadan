<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0drz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0drz.html" />
  <meta property="og:description" content="Umāpupphiyavagga 8 Sumanāveḷiyattheraapadāna “Vessabhussa bhagavato, lokajeṭṭhassa tādino; Sabbe janā samāgamma, mahāpūjaṁ karonti te. Sudhāya piṇḍaṁ katvāna, āveḷaṁ sumanāyahaṁ; Sīhāsanassa purato, abhiropesahaṁ tadā. Sabbe janā samāgamma, pekkhanti pupphamuttamaṁ; Kenidaṁ pūjitaṁ pupphaṁ, buddhaseṭṭhassa tādino. Tena cittappasādena, nimmānaṁ upapajjahaṁ; Anubhomi sakaṁ kammaṁ, pubbe sukatamattano. Yaṁ yaṁ yonupapajjāmi, devatta …" />
  <meta name="twitter:description" content="Umāpupphiyavagga 8 Sumanāveḷiyattheraapadāna “Vessabhussa bhagavato, lokajeṭṭhassa tādino; Sabbe janā samāgamma, mahāpūjaṁ karonti te. Sudhāya piṇḍaṁ katvāna, āveḷaṁ sumanāyahaṁ; Sīhāsanassa purato, abhiropesahaṁ tadā. Sabbe janā samāgamma, pekkhanti pupphamuttamaṁ; Kenidaṁ pūjitaṁ pupphaṁ, buddhaseṭṭhassa tādino. Tena cittappasādena, nimmānaṁ upapajjahaṁ; Anubhomi sakaṁ kammaṁ, pubbe sukatamattano. Yaṁ yaṁ yonupapajjāmi, devatta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="umapupphiyavagga">
<h2><a href="#umapupphiyavagga">Umāpupphiyavagga</a></h2>
<section id="sumanaveliyattheraapadana">
<h3><a href="#sumanaveliyattheraapadana">8 Sumanāveḷiyattheraapadāna</a></h3>
<p id="tha-ap330c1p1">
<span class="m-text m-primary">“Vessabhussa bhagavato,</span><br />
</p>
<p id="tha-ap330c1p2">
<span class="m-text m-primary">lokajeṭṭhassa tādino;</span><br />
</p>
<p id="tha-ap330c1p3">
<span class="m-text m-primary">Sabbe janā samāgamma,</span><br />
</p>
<p id="tha-ap330c1p4">
<span class="m-text m-primary">mahāpūjaṁ karonti te.</span><br />
</p>
<p id="tha-ap330c2p1">
<span class="m-text m-primary">Sudhāya piṇḍaṁ katvāna,</span><br />
</p>
<p id="tha-ap330c2p2">
<span class="m-text m-primary">āveḷaṁ sumanāyahaṁ;</span><br />
</p>
<p id="tha-ap330c2p3">
<span class="m-text m-primary">Sīhāsanassa purato,</span><br />
</p>
<p id="tha-ap330c2p4">
<span class="m-text m-primary">abhiropesahaṁ tadā.</span><br />
</p>
<p id="tha-ap330c3p1">
<span class="m-text m-primary">Sabbe janā samāgamma,</span><br />
</p>
<p id="tha-ap330c3p2">
<span class="m-text m-primary">pekkhanti pupphamuttamaṁ;</span><br />
</p>
<p id="tha-ap330c3p3">
<span class="m-text m-primary">Kenidaṁ pūjitaṁ pupphaṁ,</span><br />
</p>
<p id="tha-ap330c3p4">
<span class="m-text m-primary">buddhaseṭṭhassa tādino.</span><br />
</p>
<p id="tha-ap330c4p1">
<span class="m-text m-primary">Tena cittappasādena,</span><br />
</p>
<p id="tha-ap330c4p2">
<span class="m-text m-primary">nimmānaṁ upapajjahaṁ;</span><br />
</p>
<p id="tha-ap330c4p3">
<span class="m-text m-primary">Anubhomi sakaṁ kammaṁ,</span><br />
</p>
<p id="tha-ap330c4p4">
<span class="m-text m-primary">pubbe sukatamattano.</span><br />
</p>
<p id="tha-ap330c5p1">
<span class="m-text m-primary">Yaṁ yaṁ yonupapajjāmi,</span><br />
</p>
<p id="tha-ap330c5p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap330c5p3">
<span class="m-text m-primary">Sabbesānaṁ piyo homi,</span><br />
</p>
<p id="tha-ap330c5p4">
<span class="m-text m-primary">pupphapūjāyidaṁ phalaṁ.</span><br />
</p>
<p id="tha-ap330c6p1">
<span class="m-text m-primary">Nābhijānāmi kāyena,</span><br />
</p>
<p id="tha-ap330c6p2">
<span class="m-text m-primary">vācāya uda cetasā;</span><br />
</p>
<p id="tha-ap330c6p3">
<span class="m-text m-primary">Saṁyatānaṁ tapassīnaṁ,</span><br />
</p>
<p id="tha-ap330c6p4">
<span class="m-text m-primary">kataṁ akkositaṁ mayā.</span><br />
</p>
<p id="tha-ap330c7p1">
<span class="m-text m-primary">Tena sucaritenāhaṁ,</span><br />
</p>
<p id="tha-ap330c7p2">
<span class="m-text m-primary">cittassa paṇidhīhi ca;</span><br />
</p>
<p id="tha-ap330c7p3">
<span class="m-text m-primary">Sabbesaṁ pūjito homi,</span><br />
</p>
<p id="tha-ap330c7p4">
<span class="m-text m-primary">anakkosassidaṁ phalaṁ.</span><br />
</p>
<p id="tha-ap330c8p1">
<span class="m-text m-primary">Ito ekādase kappe,</span><br />
</p>
<p id="tha-ap330c8p2">
<span class="m-text m-primary">sahassārosi khattiyo;</span><br />
</p>
<p id="tha-ap330c8p3">
<span class="m-text m-primary">Sattaratanasampanno,</span><br />
</p>
<p id="tha-ap330c8p4">
<span class="m-text m-primary">cakkavattī mahabbalo.</span><br />
</p>
<p id="tha-ap330c9p1">
<span class="m-text m-primary">Paṭisambhidā catasso,</span><br />
</p>
<p id="tha-ap330c9p2">
<span class="m-text m-primary">…pe…</span><br />
</p>
<p id="tha-ap330c9p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap330c10p1">
<span class="m-text m-primary">Itthaṁ sudaṁ āyasmā sumanāveḷiyo thero imā gāthāyo abhāsitthāti.</span><br />
</p>
<p id="tha-ap330c11p1">
<span class="m-text m-primary">Sumanāveḷiyattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>