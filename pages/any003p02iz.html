<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p02iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p02iz.html" />
  <meta property="og:description" content="Translators: sujato Numbered Discourses 3.71 8. Ānandavagga 8. Ānanda 71. Channasutta With Channa Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho channo paribbājako yenāyasmā ānando tenupasaṅkami; upasaṅkamitvā …" />
  <meta name="twitter:description" content="Translators: sujato Numbered Discourses 3.71 8. Ānandavagga 8. Ānanda 71. Channasutta With Channa Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho channo paribbājako yenāyasmā ānando tenupasaṅkami; upasaṅkamitvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.71</span></p>
<p id="an3p71c0p2">
<span class="pali m-text">8. Ānandavagga</span><br />
<span class="sujato m-text">8. Ānanda</span><br />
</p>
<section id="channasutta">
<span id="an3p71c0p3"></span><h2><span class="pali m-text">71. Channasutta</span></h2>
<p><span class="sujato m-text">With Channa</span></p>
<p id="an3p71c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an3p71c1p2">
<span class="pali m-text">Atha kho channo paribbājako yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi.</span><br />
<span class="sujato m-text">Then the wanderer Channa went up to Venerable Ānanda and exchanged greetings with him.</span><br />
</p>
<p id="an3p71c1p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho channo paribbājako āyasmantaṁ ānandaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to Ānanda:</span><br />
</p>
<p id="an3p71c1p4">
<span class="pali m-text">“tumhepi, āvuso ānanda, rāgassa pahānaṁ paññāpetha, dosassa pahānaṁ paññāpetha, mohassa pahānaṁ paññāpethā”ti.</span><br />
<span class="sujato m-text">“Reverend Ānanda, do you advocate giving up greed, hate, and delusion?”</span><br />
</p>
<p id="an3p71c1p5">
<span class="pali m-text">“Mayaṁ kho, āvuso, rāgassa pahānaṁ paññāpema, dosassa pahānaṁ paññāpema, mohassa pahānaṁ paññapemā”ti.</span><br />
<span class="sujato m-text">“We do, reverend.”</span><br />
</p>
<p id="an3p71c2p1">
<span class="pali m-text">“Kiṁ pana tumhe, āvuso, rāge ādīnavaṁ disvā rāgassa pahānaṁ paññāpetha, kiṁ dose ādīnavaṁ disvā dosassa pahānaṁ paññāpetha, kiṁ mohe ādīnavaṁ disvā mohassa pahānaṁ paññāpethā”ti?</span><br />
<span class="sujato m-text">“But what drawbacks have you seen, Reverend Ānanda, that you advocate giving up greed, hate, and delusion?”</span><br />
</p>
<p id="an3p71c3p1">
<span class="pali m-text">“Ratto kho, āvuso, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti;</span><br />
<span class="sujato m-text">“A greedy person, overcome by greed, intends to hurt themselves, hurt others, and hurt both. They experience mental pain and sadness.</span><br />
</p>
<p id="an3p71c3p2">
<span class="pali m-text">rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti.</span><br />
<span class="sujato m-text">When greed has been given up, they don’t intend to hurt themselves, hurt others, and hurt both. They don’t experience mental pain and sadness.</span><br />
</p>
<p id="an3p71c3p3">
<span class="pali m-text">Ratto kho, āvuso, rāgena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati;</span><br />
<span class="sujato m-text">A greedy person does bad things by way of body, speech, and mind.</span><br />
</p>
<p id="an3p71c3p4">
<span class="pali m-text">rāge pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati.</span><br />
<span class="sujato m-text">When greed has been given up, they don’t do bad things by way of body, speech, and mind.</span><br />
</p>
<p id="an3p71c3p5">
<span class="pali m-text">Ratto kho, āvuso, rāgena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti;</span><br />
<span class="sujato m-text">A greedy person doesn’t truly understand what’s for their own good, the good of another, or the good of both.</span><br />
</p>
<p id="an3p71c3p6">
<span class="pali m-text">rāge pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti.</span><br />
<span class="sujato m-text">When greed has been given up, they truly understand what’s for their own good, the good of another, or the good of both.</span><br />
</p>
<p id="an3p71c3p7">
<span class="pali m-text">Rāgo kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko.</span><br />
<span class="sujato m-text">Greed is a destroyer of sight, vision, and knowledge. It blocks wisdom, it’s on the side of anguish, and it doesn’t lead to extinguishment.</span><br />
</p>
<p id="an3p71c4p1">
<span class="pali m-text">Duṭṭho kho, āvuso, dosena …pe…</span><br />
<span class="sujato m-text">A hateful person, overcome by hate, intends to hurt themselves, hurt others, and hurt both. …</span><br />
</p>
<p id="an3p71c4p2">
<span class="pali m-text">mūḷho kho, āvuso, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti;</span><br />
<span class="sujato m-text">A deluded person, overcome by delusion, intends to hurt themselves, hurt others, and hurt both. They experience mental pain and sadness.</span><br />
</p>
<p id="an3p71c4p3">
<span class="pali m-text">mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti.</span><br />
<span class="sujato m-text">When delusion has been given up, they don’t intend to hurt themselves, hurt others, and hurt both. They don’t experience mental pain and sadness.</span><br />
</p>
<p id="an3p71c4p4">
<span class="pali m-text">Mūḷho kho, āvuso, mohena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati;</span><br />
<span class="sujato m-text">A deluded person does bad things by way of body, speech, and mind.</span><br />
</p>
<p id="an3p71c4p5">
<span class="pali m-text">mohe pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati.</span><br />
<span class="sujato m-text">When delusion has been given up, they don’t do bad things by way of body, speech, and mind.</span><br />
</p>
<p id="an3p71c4p6">
<span class="pali m-text">Mūḷho kho, āvuso, mohena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti;</span><br />
<span class="sujato m-text">A deluded person doesn’t truly understand what’s for their own good, the good of another, or the good of both.</span><br />
</p>
<p id="an3p71c4p7">
<span class="pali m-text">mohe pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti.</span><br />
<span class="sujato m-text">When delusion has been given up, they truly understand what’s for their own good, the good of another, or the good of both.</span><br />
</p>
<p id="an3p71c4p8">
<span class="pali m-text">Moho kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko.</span><br />
<span class="sujato m-text">Delusion is a destroyer of sight, vision, and knowledge; it blocks wisdom, it’s on the side of anguish, and it doesn’t lead to extinguishment.</span><br />
</p>
<p id="an3p71c4p9">
<span class="pali m-text">Idaṁ kho mayaṁ, āvuso, rāge ādīnavaṁ disvā rāgassa pahānaṁ paññāpema.</span><br />
<span class="sujato m-text">This is the drawback we’ve seen in greed, hate, and delusion, and this is why we advocate giving them up.”</span><br />
</p>
<p id="an3p71c4p10">
<span class="pali m-text">Idaṁ dose ādīnavaṁ disvā dosassa pahānaṁ paññāpema.</span><br />
</p>
<p id="an3p71c4p11">
<span class="pali m-text">Idaṁ mohe ādīnavaṁ disvā mohassa pahānaṁ paññāpemā”ti.</span><br />
</p>
<p id="an3p71c5p1">
<span class="pali m-text">“Atthi panāvuso, maggo atthi paṭipadā etassa rāgassa dosassa mohassa pahānāyā”ti?</span><br />
<span class="sujato m-text">“But, reverend, is there a path and a practice for giving up that greed, hate, and delusion?”</span><br />
</p>
<p id="an3p71c5p2">
<span class="pali m-text">“Atthāvuso, maggo atthi paṭipadā etassa rāgassa dosassa mohassa pahānāyā”ti.</span><br />
<span class="sujato m-text">“There is, reverend, a path and a practice for giving up that greed, hate, and delusion.”</span><br />
</p>
<p id="an3p71c5p3">
<span class="pali m-text">“Katamo panāvuso, maggo katamā paṭipadā etassa rāgassa dosassa mohassa pahānāyā”ti?</span><br />
<span class="sujato m-text">“Well, what is it?”</span><br />
</p>
<p id="an3p71c5p4">
<span class="pali m-text">“Ayameva ariyo aṭṭhaṅgiko maggo, seyyathidaṁ—</span><br />
<span class="sujato m-text">“It is simply this noble eightfold path, that is:</span><br />
</p>
<p id="an3p71c5p5">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an3p71c5p6">
<span class="pali m-text">Ayaṁ kho, āvuso, maggo ayaṁ paṭipadā etassa rāgassa dosassa mohassa pahānāyā”ti.</span><br />
<span class="sujato m-text">This is the path, this is the practice for giving up that greed, hate, and delusion.”</span><br />
</p>
<p id="an3p71c5p7">
<span class="pali m-text">“Bhaddako kho, āvuso, maggo bhaddikā paṭipadā etassa rāgassa dosassa mohassa pahānāya.</span><br />
<span class="sujato m-text">“This is a fine path, a fine practice, for giving up that greed, hate, and delusion.</span><br />
</p>
<p id="an3p71c5p8">
<span class="pali m-text">Alañca panāvuso ānanda, appamādāyā”ti.</span><br />
<span class="sujato m-text">Just this much is enough to be diligent.”</span><br />
</p>
<p id="an3p71c5p9">
<span class="pali m-text">Paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>