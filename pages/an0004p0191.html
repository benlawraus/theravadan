<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4.191 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0191.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4.191
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0190.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0192.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.191</span></p>
<p id="an4p191c0p2">
<span class="pali m-text">20. Mahāvagga</span><br />
<span class="sujato m-text">20. The Great Chapter</span><br />
</p>
<section id="sotanugatasutta">
<span id="an4p191c0p3"></span><h2><span class="pali m-text">Sotānugatasutta</span></h2>
<p><span class="sujato m-text">Followed by Ear</span></p>
<p id="an4p191c1p1">
<span class="pali m-text">“Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ cattāro ānisaṁsā pāṭikaṅkhā.</span><br />
<span class="sujato m-text">“Mendicants, you can expect four benefits when the teachings have been followed by ear, reinforced by recitation, examined by the mind, and well comprehended theoretically.</span><br />
</p>
<p id="an4p191c1p2">
<span class="pali m-text">Katame cattāro?</span><br />
<span class="sujato m-text">What four?</span><br />
</p>
<p id="an4p191c1p3">
<span class="pali m-text">Idha, bhikkhave, bhikkhu dhammaṁ pariyāpuṇāti—</span><br />
<span class="sujato m-text">Take a mendicant who memorizes the teaching—</span><br />
</p>
<p id="an4p191c1p4">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
<span class="sujato m-text">statements, songs, discussions, verses, inspired exclamations, legends, stories of past lives, amazing stories, and classifications.</span><br />
</p>
<p id="an4p191c1p5">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
<span class="sujato m-text">They’ve followed those teachings by ear, reinforced them by recitation, examined them by the mind, and well comprehended them theoretically.</span><br />
</p>
<p id="an4p191c1p6">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods.</span><br />
</p>
<p id="an4p191c1p7">
<span class="pali m-text">Tassa tattha sukhino dhammapadā plavanti.</span><br />
<span class="sujato m-text">Being happy there, passages of the teaching come back to them.</span><br />
</p>
<p id="an4p191c1p8">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c1p9">
<span class="pali m-text">atha so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c1p10">
<span class="pali m-text">Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ paṭhamo ānisaṁso pāṭikaṅkho.</span><br />
<span class="sujato m-text">This is the first benefit you can expect when the teachings have been followed by ear, reinforced by recitation, examined by the mind, and well comprehended theoretically.</span><br />
</p>
<p id="an4p191c2p1">
<span class="pali m-text">Puna caparaṁ, bhikkhave, bhikkhu dhammaṁ pariyāpuṇāti—</span><br />
<span class="sujato m-text">Take another mendicant who memorizes the teaching—</span><br />
</p>
<p id="an4p191c2p2">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
<span class="sujato m-text">statements, songs, discussions, verses, inspired exclamations, legends, stories of past lives, amazing stories, and classifications.</span><br />
</p>
<p id="an4p191c2p3">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
<span class="sujato m-text">They’ve followed those teachings by ear, reinforced them by recitation, examined them by the mind, and well comprehended them theoretically.</span><br />
</p>
<p id="an4p191c2p4">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods.</span><br />
</p>
<p id="an4p191c2p5">
<span class="pali m-text">Tassa tattha na heva kho sukhino dhammapadā plavanti;</span><br />
<span class="sujato m-text">Though they’re happy there, passages of the teaching don’t come back to them.</span><br />
</p>
<p id="an4p191c2p6">
<span class="pali m-text">api ca kho bhikkhu iddhimā cetovasippatto devaparisāyaṁ dhammaṁ deseti.</span><br />
<span class="sujato m-text">However, a mendicant with psychic powers, who has achieved mastery of the mind, teaches Dhamma to the assembly of gods.</span><br />
</p>
<p id="an4p191c2p7">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p191c2p8">
<span class="pali m-text">‘ayaṁ vā so dhammavinayo, yatthāhaṁ pubbe brahmacariyaṁ acarin’ti.</span><br />
<span class="sujato m-text">‘I used to lead the spiritual life in this same teaching and training.’</span><br />
</p>
<p id="an4p191c2p9">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c2p10">
<span class="pali m-text">atha so satto khippameva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c2p11">
<span class="pali m-text">Seyyathāpi, bhikkhave, puriso kusalo bherisaddassa.</span><br />
<span class="sujato m-text">Suppose a person was skilled in the sound of drums.</span><br />
</p>
<p id="an4p191c2p12">
<span class="pali m-text">So addhānamaggappaṭipanno bherisaddaṁ suṇeyya.</span><br />
<span class="sujato m-text">While traveling along a road they hear the sound of drums.</span><br />
</p>
<p id="an4p191c2p13">
<span class="pali m-text">Tassa na heva kho assa kaṅkhā vā vimati vā:</span><br />
<span class="sujato m-text">They wouldn’t have any doubts or uncertainties about whether</span><br />
</p>
<p id="an4p191c2p14">
<span class="pali m-text">‘bherisaddo nu kho, na nu kho bherisaddo’ti.</span><br />
<span class="sujato m-text">that was the sound of drums or not.</span><br />
</p>
<p id="an4p191c2p15">
<span class="pali m-text">Atha kho bherisaddotveva niṭṭhaṁ gaccheyya.</span><br />
<span class="sujato m-text">They’d just conclude, ‘That’s the sound of drums.’</span><br />
</p>
<p id="an4p191c2p16">
<span class="pali m-text">Evamevaṁ kho, bhikkhave, bhikkhu dhammaṁ pariyāpuṇāti—</span><br />
<span class="sujato m-text">In the same way, take another mendicant who memorizes the teaching …</span><br />
</p>
<p id="an4p191c2p17">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
</p>
<p id="an4p191c2p18">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
</p>
<p id="an4p191c2p19">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods. …</span><br />
</p>
<p id="an4p191c2p20">
<span class="pali m-text">Tassa tattha na heva kho sukhino dhammapadā plavanti;</span><br />
</p>
<p id="an4p191c2p21">
<span class="pali m-text">api ca kho bhikkhu iddhimā cetovasippatto devaparisāyaṁ dhammaṁ deseti.</span><br />
</p>
<p id="an4p191c2p22">
<span class="pali m-text">Tassa evaṁ hoti:</span><br />
</p>
<p id="an4p191c2p23">
<span class="pali m-text">‘ayaṁ vā so dhammavinayo, yatthāhaṁ pubbe brahmacariyaṁ acarin’ti.</span><br />
</p>
<p id="an4p191c2p24">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c2p25">
<span class="pali m-text">atha so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c2p26">
<span class="pali m-text">Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ dutiyo ānisaṁso pāṭikaṅkho.</span><br />
<span class="sujato m-text">This is the second benefit you can expect when the teachings have been followed by ear, reinforced by recitation, examined by the mind, and well comprehended theoretically.</span><br />
</p>
<p id="an4p191c3p1">
<span class="pali m-text">Puna caparaṁ, bhikkhave, bhikkhu dhammaṁ pariyāpuṇāti—</span><br />
<span class="sujato m-text">Take another mendicant who memorizes the teaching—</span><br />
</p>
<p id="an4p191c3p2">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
<span class="sujato m-text">statements, songs, discussions, verses, inspired exclamations, legends, stories of past lives, amazing stories, and classifications.</span><br />
</p>
<p id="an4p191c3p3">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
<span class="sujato m-text">They’ve followed those teachings by ear, reinforced them by recitation, examined them by the mind, and well comprehended them theoretically.</span><br />
</p>
<p id="an4p191c3p4">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods.</span><br />
</p>
<p id="an4p191c3p5">
<span class="pali m-text">Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti;</span><br />
<span class="sujato m-text">But passages of the teaching don’t come back to them when they’re happy, nor does a mendicant with psychic powers … teach Dhamma to the assembly of gods.</span><br />
</p>
<p id="an4p191c3p6">
<span class="pali m-text">api ca kho devaputto devaparisāyaṁ dhammaṁ deseti.</span><br />
<span class="sujato m-text">However, a god teaches Dhamma to the assembly of gods.</span><br />
</p>
<p id="an4p191c3p7">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p191c3p8">
<span class="pali m-text">‘ayaṁ vā so dhammavinayo, yatthāhaṁ pubbe brahmacariyaṁ acarin’ti.</span><br />
<span class="sujato m-text">‘I used to lead the spiritual life in this same teaching and training.’</span><br />
</p>
<p id="an4p191c3p9">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c3p10">
<span class="pali m-text">atha so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c3p11">
<span class="pali m-text">Seyyathāpi, bhikkhave, puriso kusalo saṅkhasaddassa.</span><br />
<span class="sujato m-text">Suppose a person was skilled in the sound of horns.</span><br />
</p>
<p id="an4p191c3p12">
<span class="pali m-text">So addhānamaggappaṭipanno saṅkhasaddaṁ suṇeyya.</span><br />
<span class="sujato m-text">While traveling along a road they hear the sound of horns.</span><br />
</p>
<p id="an4p191c3p13">
<span class="pali m-text">Tassa na heva kho assa kaṅkhā vā vimati vā:</span><br />
<span class="sujato m-text">They wouldn’t have any doubt about whether</span><br />
</p>
<p id="an4p191c3p14">
<span class="pali m-text">‘saṅkhasaddo nu kho, na nu kho saṅkhasaddo’ti.</span><br />
<span class="sujato m-text">that was the sound of horns or not.</span><br />
</p>
<p id="an4p191c3p15">
<span class="pali m-text">Atha kho saṅkhasaddotveva niṭṭhaṁ gaccheyya.</span><br />
<span class="sujato m-text">They’d just conclude, ‘That’s the sound of horns.’</span><br />
</p>
<p id="an4p191c3p16">
<span class="pali m-text">Evamevaṁ kho, bhikkhave, bhikkhu dhammaṁ pariyāpuṇāti—</span><br />
<span class="sujato m-text">In the same way, take another mendicant who memorizes the teaching …</span><br />
</p>
<p id="an4p191c3p17">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
</p>
<p id="an4p191c3p18">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
</p>
<p id="an4p191c3p19">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods. …</span><br />
</p>
<p id="an4p191c3p20">
<span class="pali m-text">Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti;</span><br />
</p>
<p id="an4p191c3p21">
<span class="pali m-text">api ca kho devaputto devaparisāyaṁ dhammaṁ deseti.</span><br />
</p>
<p id="an4p191c3p22">
<span class="pali m-text">Tassa evaṁ hoti:</span><br />
</p>
<p id="an4p191c3p23">
<span class="pali m-text">‘ayaṁ vā so dhammavinayo, yatthāhaṁ pubbe brahmacariyaṁ acarin’ti.</span><br />
</p>
<p id="an4p191c3p24">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c3p25">
<span class="pali m-text">atha so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c3p26">
<span class="pali m-text">Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ tatiyo ānisaṁso pāṭikaṅkho.</span><br />
<span class="sujato m-text">This is the third benefit you can expect when the teachings have been followed by ear, reinforced by recitation, examined by the mind, and well comprehended theoretically.</span><br />
</p>
<p id="an4p191c4p1">
<span class="pali m-text">Puna caparaṁ, bhikkhave, bhikkhu dhammaṁ pariyāpuṇāti—</span><br />
<span class="sujato m-text">Take another mendicant who memorizes the teaching—</span><br />
</p>
<p id="an4p191c4p2">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
<span class="sujato m-text">statements, songs, discussions, verses, inspired exclamations, legends, stories of past lives, amazing stories, and classifications.</span><br />
</p>
<p id="an4p191c4p3">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
<span class="sujato m-text">They’ve followed those teachings by ear, reinforced them by recitation, examined them by the mind, and well comprehended them theoretically.</span><br />
</p>
<p id="an4p191c4p4">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods.</span><br />
</p>
<p id="an4p191c4p5">
<span class="pali m-text">Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti, napi devaputto devaparisāyaṁ dhammaṁ deseti;</span><br />
<span class="sujato m-text">But passages of the teaching don’t come back to them when they’re happy, and neither a mendicant with psychic powers … nor a god teaches Dhamma to the assembly of gods.</span><br />
</p>
<p id="an4p191c4p6">
<span class="pali m-text">api ca kho opapātiko opapātikaṁ sāreti:</span><br />
<span class="sujato m-text">But a being who has been reborn spontaneously reminds another such being:</span><br />
</p>
<p id="an4p191c4p7">
<span class="pali m-text">‘sarasi tvaṁ, mārisa, sarasi tvaṁ, mārisa, yattha mayaṁ pubbe brahmacariyaṁ acarimhā’ti.</span><br />
<span class="sujato m-text">‘Do you remember, good sir? Do you remember where we used to lead the spiritual life?’</span><br />
</p>
<p id="an4p191c4p8">
<span class="pali m-text">So evamāha:</span><br />
<span class="sujato m-text">He says:</span><br />
</p>
<p id="an4p191c4p9">
<span class="pali m-text">‘sarāmi, mārisa, sarāmi, mārisā’ti.</span><br />
<span class="sujato m-text">‘I remember, good sir, I remember!’</span><br />
</p>
<p id="an4p191c4p10">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c4p11">
<span class="pali m-text">atha so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c4p12">
<span class="pali m-text">Seyyathāpi, bhikkhave, dve sahāyakā sahapaṁsukīḷikā.</span><br />
<span class="sujato m-text">Suppose there were two friends who had played together in the sand.</span><br />
</p>
<p id="an4p191c4p13">
<span class="pali m-text">Te kadāci karahaci aññamaññaṁ samāgaccheyyuṁ.</span><br />
<span class="sujato m-text">Some time or other they’d meet.</span><br />
</p>
<p id="an4p191c4p14">
<span class="pali m-text">Añño pana sahāyako sahāyakaṁ evaṁ vadeyya:</span><br />
<span class="sujato m-text">And one friend would say to the other:</span><br />
</p>
<p id="an4p191c4p15">
<span class="pali m-text">‘idampi, samma, sarasi, idampi, samma, sarasī’ti.</span><br />
<span class="sujato m-text">‘Do you remember this, friend? Do you remember that, friend?’</span><br />
</p>
<p id="an4p191c4p16">
<span class="pali m-text">So evaṁ vadeyya:</span><br />
<span class="sujato m-text">They’d say:</span><br />
</p>
<p id="an4p191c4p17">
<span class="pali m-text">‘sarāmi, samma, sarāmi, sammā’ti.</span><br />
<span class="sujato m-text">‘I remember, friend, I remember!’</span><br />
</p>
<p id="an4p191c4p18">
<span class="pali m-text">Evamevaṁ kho, bhikkhave, bhikkhu dhammaṁ pariyāpuṇāti—</span><br />
<span class="sujato m-text">In the same way, take another mendicant who memorizes the teaching …</span><br />
</p>
<p id="an4p191c4p19">
<span class="pali m-text">suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ.</span><br />
</p>
<p id="an4p191c4p20">
<span class="pali m-text">Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā.</span><br />
</p>
<p id="an4p191c4p21">
<span class="pali m-text">So muṭṭhassati kālaṁ kurumāno aññataraṁ devanikāyaṁ upapajjati.</span><br />
<span class="sujato m-text">But they die unmindful and are reborn in one of the orders of gods. …</span><br />
</p>
<p id="an4p191c4p22">
<span class="pali m-text">Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti, napi devaputto devaparisāyaṁ dhammaṁ deseti;</span><br />
</p>
<p id="an4p191c4p23">
<span class="pali m-text">api ca kho opapātiko opapātikaṁ sāreti:</span><br />
</p>
<p id="an4p191c4p24">
<span class="pali m-text">‘sarasi tvaṁ, mārisa, sarasi tvaṁ, mārisa, yattha mayaṁ pubbe brahmacariyaṁ acarimhā’ti.</span><br />
</p>
<p id="an4p191c4p25">
<span class="pali m-text">So evamāha:</span><br />
</p>
<p id="an4p191c4p26">
<span class="pali m-text">‘sarāmi, mārisa, sarāmi, mārisā’ti.</span><br />
</p>
<p id="an4p191c4p27">
<span class="pali m-text">Dandho, bhikkhave, satuppādo;</span><br />
<span class="sujato m-text">Memory comes up slowly,</span><br />
</p>
<p id="an4p191c4p28">
<span class="pali m-text">atha kho so satto khippaṁyeva visesagāmī hoti.</span><br />
<span class="sujato m-text">but then that being quickly reaches distinction.</span><br />
</p>
<p id="an4p191c4p29">
<span class="pali m-text">Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ catuttho ānisaṁso pāṭikaṅkho.</span><br />
<span class="sujato m-text">This is the fourth benefit you can expect when the teachings have been followed by ear, reinforced by recitation, examined by the mind, and well comprehended theoretically.</span><br />
</p>
<p id="an4p191c4p30">
<span class="pali m-text">Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ diṭṭhiyā suppaṭividdhānaṁ ime cattāro ānisaṁsā pāṭikaṅkhā”ti.</span><br />
<span class="sujato m-text">You can expect these four benefits when the teachings have been followed by ear, reinforced by recitation, examined by the mind, and well comprehended theoretically.”</span><br />
</p>
<p id="an4p191c4p31">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0190.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0192.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>