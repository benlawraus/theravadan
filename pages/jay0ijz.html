<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0ijz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0ijz.html" />
  <meta property="og:description" content="Navakanipāta Gijjhavagga 10. Samuggajātaka “Kuto nu āgacchatha bho tayo janā, Svāgatā etha nisīdathāsane; Kaccittha bhonto kusalaṁ anāmayaṁ, Cirassamabbhāgamanaṁ hi vo idha”. “Ahameva eko idha majja patto, Na cāpi me dutiyo koci vijjati; Kimeva sandhāya te bhāsitaṁ ise, ‘Kuto nu āgacchatha bho tayo janā’”. “Tuvañca eko bhariyā ca te piyā, Samuggapakkhittaniki …" />
  <meta name="twitter:description" content="Navakanipāta Gijjhavagga 10. Samuggajātaka “Kuto nu āgacchatha bho tayo janā, Svāgatā etha nisīdathāsane; Kaccittha bhonto kusalaṁ anāmayaṁ, Cirassamabbhāgamanaṁ hi vo idha”. “Ahameva eko idha majja patto, Na cāpi me dutiyo koci vijjati; Kimeva sandhāya te bhāsitaṁ ise, ‘Kuto nu āgacchatha bho tayo janā’”. “Tuvañca eko bhariyā ca te piyā, Samuggapakkhittaniki …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="samuggajataka">
<h4><a href="#samuggajataka">10. Samuggajātaka</a></h4>
<p id="ja436c1p1">
<span class="m-text m-primary">“Kuto nu āgacchatha bho tayo janā,</span><br />
</p>
<p id="ja436c1p2">
<span class="m-text m-primary">Svāgatā etha nisīdathāsane;</span><br />
</p>
<p id="ja436c1p3">
<span class="m-text m-primary">Kaccittha bhonto kusalaṁ anāmayaṁ,</span><br />
</p>
<p id="ja436c1p4">
<span class="m-text m-primary">Cirassamabbhāgamanaṁ hi vo idha”.</span><br />
</p>
<p id="ja436c2p1">
<span class="m-text m-primary">“Ahameva eko idha majja patto,</span><br />
</p>
<p id="ja436c2p2">
<span class="m-text m-primary">Na cāpi me dutiyo koci vijjati;</span><br />
</p>
<p id="ja436c2p3">
<span class="m-text m-primary">Kimeva sandhāya te bhāsitaṁ ise,</span><br />
</p>
<p id="ja436c2p4">
<span class="m-text m-primary">‘Kuto nu āgacchatha bho tayo janā’”.</span><br />
</p>
<p id="ja436c3p1">
<span class="m-text m-primary">“Tuvañca eko bhariyā ca te piyā,</span><br />
</p>
<p id="ja436c3p2">
<span class="m-text m-primary">Samuggapakkhittanikiṇṇamantare;</span><br />
</p>
<p id="ja436c3p3">
<span class="m-text m-primary">Sā rakkhitā kucchigatāva te sadā,</span><br />
</p>
<p id="ja436c3p4">
<span class="m-text m-primary">Vāyussa puttena sahā tahiṁ ratā”.</span><br />
</p>
<p id="ja436c4p1">
<span class="m-text m-primary">“Saṁviggarūpo isinā viyākato,</span><br />
</p>
<p id="ja436c4p2">
<span class="m-text m-primary">So dānavo tattha samuggamuggili;</span><br />
</p>
<p id="ja436c4p3">
<span class="m-text m-primary">Addakkhi bhariyaṁ suci māladhāriniṁ,</span><br />
</p>
<p id="ja436c4p4">
<span class="m-text m-primary">Vāyussa puttena sahā tahiṁ rataṁ”.</span><br />
</p>
<p id="ja436c5p1">
<span class="m-text m-primary">“Sudiṭṭharūpamuggatapānuvattinā,</span><br />
</p>
<p id="ja436c5p2">
<span class="m-text m-primary">Hīnā narā ye pamadāvasaṁ gatā;</span><br />
</p>
<p id="ja436c5p3">
<span class="m-text m-primary">Yathā have pāṇarivettha rakkhitā,</span><br />
</p>
<p id="ja436c5p4">
<span class="m-text m-primary">Duṭṭhā mayī aññamabhippamodayi.</span><br />
</p>
<p id="ja436c6p1">
<span class="m-text m-primary">Divā ca ratto ca mayā upaṭṭhitā,</span><br />
</p>
<p id="ja436c6p2">
<span class="m-text m-primary">Tapassinā jotirivā vane vasaṁ;</span><br />
</p>
<p id="ja436c6p3">
<span class="m-text m-primary">Sā dhammamukkamma adhammamācari,</span><br />
</p>
<p id="ja436c6p4">
<span class="m-text m-primary">Akiriyarūpo pamadāhi santhavo.</span><br />
</p>
<p id="ja436c7p1">
<span class="m-text m-primary">Sarīramajjhamhi ṭhitātimaññahaṁ,</span><br />
</p>
<p id="ja436c7p2">
<span class="m-text m-primary">Mayhaṁ ayanti asatiṁ asaññataṁ;</span><br />
</p>
<p id="ja436c7p3">
<span class="m-text m-primary">Sā dhammamukkamma adhammamācari,</span><br />
</p>
<p id="ja436c7p4">
<span class="m-text m-primary">Akiriyarūpo pamadāhi santhavo.</span><br />
</p>
<p id="ja436c8p1">
<span class="m-text m-primary">Surakkhitaṁ meti kathaṁ nu vissase,</span><br />
</p>
<p id="ja436c8p2">
<span class="m-text m-primary">Anekacittāsu na hatthi rakkhaṇā;</span><br />
</p>
<p id="ja436c8p3">
<span class="m-text m-primary">Etā hi pātālapapātasannibhā,</span><br />
</p>
<p id="ja436c8p4">
<span class="m-text m-primary">Etthappamatto byasanaṁ nigaccha”ti.</span><br />
</p>
<p id="ja436c9p1">
<span class="m-text m-primary">“Tasmā hi te sukhino vītasokā,</span><br />
</p>
<p id="ja436c9p2">
<span class="m-text m-primary">Ye mātugāmehi caranti nissaṭā;</span><br />
</p>
<p id="ja436c9p3">
<span class="m-text m-primary">Etaṁ sivaṁ uttamamābhipatthayaṁ,</span><br />
</p>
<p id="ja436c9p4">
<span class="m-text m-primary">Na mātugāmehi kareyya santhavanti”.</span><br />
</p>
<p id="ja436c10p1">
<span class="m-text m-primary">Samuggajātakaṁ dasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>