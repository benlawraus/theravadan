<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv13 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00fp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00fp003z.html" />
  <meta property="og:description" content="Mahāpaṇṇāsaka Terasamavagga Anantarāpayuttakathā Anantarāpayutto puggalo sammattaniyāmaṁ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṁ vattabbe …pe… Anantarāpayutto puggalo sammattaniyāmaṁ okkameyyāti? Āmantā. Nanu taṁ kammaṁ payuttaṁ kukkuccaṁ uppāditaṁ vippaṭisāriyaṁ janitanti? Āmantā. Hañci taṁ kammaṁ payuttaṁ kukkuccaṁ uppāditaṁ vippaṭisāriyaṁ janitaṁ, no ca vata re vattabbe— “anantarāpayutto puggalo sammattaniyāmaṁ okkameyyā …" />
  <meta name="twitter:description" content="Mahāpaṇṇāsaka Terasamavagga Anantarāpayuttakathā Anantarāpayutto puggalo sammattaniyāmaṁ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṁ vattabbe …pe… Anantarāpayutto puggalo sammattaniyāmaṁ okkameyyāti? Āmantā. Nanu taṁ kammaṁ payuttaṁ kukkuccaṁ uppāditaṁ vippaṭisāriyaṁ janitanti? Āmantā. Hañci taṁ kammaṁ payuttaṁ kukkuccaṁ uppāditaṁ vippaṭisāriyaṁ janitaṁ, no ca vata re vattabbe— “anantarāpayutto puggalo sammattaniyāmaṁ okkameyyā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv13-index.html">kv13</a> &raquo;
          </span>
          Kathāvatthu
        </h1>
<!-- content -->
<p id="kv13p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv13p3c0p3">
<span class="m-text m-primary">Terasamavagga</span><br />
</p>
<p id="kv13p3c0p4">
<span class="m-text m-primary">Anantarāpayuttakathā</span><br />
</p>
<p id="kv13p3c1p1">
<span class="m-text m-primary">Anantarāpayutto puggalo sammattaniyāmaṁ okkameyyāti?</span><br />
</p>
<p id="kv13p3c1p2">
<span class="m-text m-primary">Āmantā.</span><br />
</p>
<p id="kv13p3c1p3">
<span class="m-text m-primary">Micchattaniyāmañca sammattaniyāmañca ubho okkameyyāti?</span><br />
</p>
<p id="kv13p3c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv13p3c2p1">
<span class="m-text m-primary">Anantarāpayutto puggalo sammattaniyāmaṁ okkameyyāti?</span><br />
</p>
<p id="kv13p3c2p2">
<span class="m-text m-primary">Āmantā.</span><br />
</p>
<p id="kv13p3c2p3">
<span class="m-text m-primary">Nanu taṁ kammaṁ payuttaṁ kukkuccaṁ uppāditaṁ vippaṭisāriyaṁ janitanti?</span><br />
</p>
<p id="kv13p3c2p4">
<span class="m-text m-primary">Āmantā.</span><br />
</p>
<p id="kv13p3c2p5">
<span class="m-text m-primary">Hañci taṁ kammaṁ payuttaṁ kukkuccaṁ uppāditaṁ vippaṭisāriyaṁ janitaṁ, no ca vata re vattabbe—</span><br />
</p>
<p id="kv13p3c2p6">
<span class="m-text m-primary">“anantarāpayutto puggalo sammattaniyāmaṁ okkameyyā”ti.</span><br />
</p>
<p id="kv13p3c3p1">
<span class="m-text m-primary">Anantarāpayutto puggalo abhabbo sammattaniyāmaṁ okkamitunti?</span><br />
</p>
<p id="kv13p3c3p2">
<span class="m-text m-primary">Āmantā.</span><br />
</p>
<p id="kv13p3c3p3">
<span class="m-text m-primary">Mātā jīvitā voropitā … pitā jīvitā voropito … arahā jīvitā voropito … duṭṭhena cittena tathāgatassa lohitaṁ uppāditaṁ … saṅgho bhinnoti?</span><br />
</p>
<p id="kv13p3c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv13p3c4p1">
<span class="m-text m-primary">Anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitunti?</span><br />
</p>
<p id="kv13p3c4p2">
<span class="m-text m-primary">Āmantā.</span><br />
</p>
<p id="kv13p3c4p3">
<span class="m-text m-primary">Mātā jīvitā voropitā … pitā jīvitā voropito …pe…</span><br />
</p>
<p id="kv13p3c4p4">
<span class="m-text m-primary">saṅgho bhinnoti?</span><br />
</p>
<p id="kv13p3c4p5">
<span class="m-text m-primary">Na hevaṁ vattabbe …pe….</span><br />
</p>
<p id="kv13p3c5p1">
<span class="m-text m-primary">Anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitunti?</span><br />
</p>
<p id="kv13p3c5p2">
<span class="m-text m-primary">Āmantā.</span><br />
</p>
<p id="kv13p3c5p3">
<span class="m-text m-primary">Nanu taṁ kammaṁ paṭisaṁhaṭaṁ kukkuccaṁ paṭivinoditaṁ vippaṭisāriyaṁ paṭivinītanti?</span><br />
</p>
<p id="kv13p3c5p4">
<span class="m-text m-primary">Āmantā.</span><br />
</p>
<p id="kv13p3c5p5">
<span class="m-text m-primary">Hañci taṁ kammaṁ paṭisaṁhaṭaṁ kukkuccaṁ paṭivinoditaṁ vippaṭisāriyaṁ paṭivinītaṁ, no ca vata re vattabbe—</span><br />
</p>
<p id="kv13p3c5p6">
<span class="m-text m-primary">“anantarāpayutto puggalo taṁ kammaṁ paṭisaṁharitvā kukkuccaṁ paṭivinodetvā vippaṭisāriyaṁ paṭivinetvā abhabbo sammattaniyāmaṁ okkamitun”ti.</span><br />
</p>
<p id="kv13p3c6p1">
<span class="m-text m-primary">Anantarāpayutto puggalo sammattaniyāmaṁ okkameyyāti?</span><br />
</p>
<p id="kv13p3c6p2">
<span class="m-text m-primary">Āmantā.</span><br />
</p>
<p id="kv13p3c6p3">
<span class="m-text m-primary">Nanu taṁ kammaṁ payutto āsīti?</span><br />
</p>
<p id="kv13p3c6p4">
<span class="m-text m-primary">Āmantā.</span><br />
</p>
<p id="kv13p3c6p5">
<span class="m-text m-primary">Hañci taṁ kammaṁ payutto āsi, no ca vata re vattabbe—</span><br />
</p>
<p id="kv13p3c6p6">
<span class="m-text m-primary">“anantarāpayutto puggalo sammattaniyāmaṁ okkameyyā”ti.</span><br />
</p>
<p id="kv13p3c6p7">
<span class="m-text m-primary">Anantarāpayuttakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>