<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mil0003p0003p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mil0003p0003p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/mil0003p0003p0008.html">Next</a></div>
</div>
<p>Translators: <span class="kelly m-text">kelly</span></p>
<p><span class="kelly m-text">Milinda's Questions</span></p>
<p id="mil3p3p7c0p2">
<span class="pali m-text">Vicāravagga</span><br />
<span class="kelly m-text">Examination Chapter</span><br />
</p>
<section id="cakkhuvinnanadipanha">
<span id="mil3p3p7c0p3"></span><h2><span class="pali m-text">7. Cakkhuviññāṇādipañha</span></h2>
<p><span class="kelly m-text">Question on Eye Consciousness, Etc.</span></p>
<p id="mil3p3p7c1p1">
<span class="pali m-text">Rājā āha—</span><br />
<span class="kelly m-text">The king asked:</span><br />
</p>
<p id="mil3p3p7c1p2">
<span class="pali m-text">“bhante nāgasena, yattha cakkhuviññāṇaṁ uppajjati, tattha manoviññāṇampi uppajjatī”ti?</span><br />
<span class="kelly m-text">“Venerable Nāgasena, does mind consciousness arise where eye consciousness arises?”</span><br />
</p>
<p id="mil3p3p7c1p3">
<span class="pali m-text">“Āma, mahārāja, yattha cakkhuviññāṇaṁ uppajjati, tattha manoviññāṇampi uppajjatī”ti.</span><br />
<span class="kelly m-text">“Yes, your majesty, mind consciousness arises where eye consciousness arises.”</span><br />
</p>
<p id="mil3p3p7c2p1">
<span class="pali m-text">“Kiṁ nu kho, bhante nāgasena, paṭhamaṁ cakkhuviññāṇaṁ uppajjati, pacchā manoviññāṇaṁ, udāhu manoviññāṇaṁ paṭhamaṁ uppajjati, pacchā cakkhuviññāṇan”ti?</span><br />
<span class="kelly m-text">“Venerable Nāgasena, does eye consciousness arise first, then mind consciousness after, or does mind consciousness arise first, then eye consciousness after?”</span><br />
</p>
<p id="mil3p3p7c2p2">
<span class="pali m-text">“Paṭhamaṁ, mahārāja, cakkhuviññāṇaṁ uppajjati, pacchā manoviññāṇan”ti.</span><br />
<span class="kelly m-text">“Eye consciousness arises first, your majesty, then mind consciousness arises after.”</span><br />
</p>
<p id="mil3p3p7c3p1">
<span class="pali m-text">“Kiṁ nu kho, bhante nāgasena, cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, udāhu manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’”ti?</span><br />
<span class="kelly m-text">“Venerable Nāgasena, does eye consciousness instruct mind consciousness, ‘where I arise, you should arise,’ or does mind consciousness instruct eye consciousness ‘where you will arise, there I will arise’?”</span><br />
</p>
<p id="mil3p3p7c3p2">
<span class="pali m-text">“Na hi, mahārāja, anālāpo tesaṁ aññamaññehī”ti.</span><br />
<span class="kelly m-text">“Certainly not, your majesty, there is no conversation between them.”</span><br />
</p>
<p id="mil3p3p7c4p1">
<span class="pali m-text">“Kathaṁ, bhante nāgasena, yattha cakkhuviññāṇaṁ uppajjati, tattha manoviññāṇampi uppajjatī”ti?</span><br />
<span class="kelly m-text">“Then, how is it, venerable Nāgasena, that mind consciousness arises where eye consciousness arises?”</span><br />
</p>
<p id="mil3p3p7c4p2">
<span class="pali m-text">“Ninnattā ca, mahārāja, dvārattā ca ciṇṇattā ca samudācaritattā cā”ti.</span><br />
<span class="kelly m-text">“It is because of inclination, your majesty, and because of door, of habit, and of practice.”</span><br />
</p>
<p id="mil3p3p7c5p1">
<span class="pali m-text">“Kathaṁ, bhante nāgasena, ninnattā yattha cakkhuviññāṇaṁ uppajjati, tattha manoviññāṇampi uppajjati?</span><br />
<span class="kelly m-text">“How is it, venerable Nāgasena, that because of inclination mind consciousness arises where eye consciousness arises?</span><br />
</p>
<p id="mil3p3p7c5p2">
<span class="pali m-text">Opammaṁ karohī”ti.</span><br />
<span class="kelly m-text">Please give me an analogy.”</span><br />
</p>
<p id="mil3p3p7c5p3">
<span class="pali m-text">“Taṁ kiṁ maññasi, mahārāja, deve vassante katamena udakaṁ gaccheyyā”ti?</span><br />
<span class="kelly m-text">“What do you think, your majesty, when it is raining what way would the water go?”</span><br />
</p>
<p id="mil3p3p7c5p4">
<span class="pali m-text">“Yena, bhante, ninnaṁ, tena gaccheyyā”ti.</span><br />
<span class="kelly m-text">“It would go according to the inclination, venerable sir.”</span><br />
</p>
<p id="mil3p3p7c5p5">
<span class="pali m-text">“Athāparena samayena devo vasseyya, katamena taṁ udakaṁ gaccheyyā”ti.</span><br />
<span class="kelly m-text">“And if it would continue to rain for some time, what way would that water go?”</span><br />
</p>
<p id="mil3p3p7c5p6">
<span class="pali m-text">“Yena, bhante, purimaṁ udakaṁ gataṁ, tampi tena gaccheyyā”ti.</span><br />
<span class="kelly m-text">“It would go in the same direction as the earlier water, venerable sir.”</span><br />
</p>
<p id="mil3p3p7c6p1">
<span class="pali m-text">“Kiṁ nu kho, mahārāja, purimaṁ udakaṁ pacchimaṁ udakaṁ āṇāpeti ‘yenāhaṁ gacchāmi, tvampi tena gacchāhī’ti, pacchimaṁ vā udakaṁ purimaṁ udakaṁ āṇāpeti ‘yena tvaṁ gacchissasi, ahampi tena gacchissāmī’”ti.</span><br />
<span class="kelly m-text">“Does the earlier water, your majesty, instruct the later water, ‘where I go, you should go,’ or does the later water instruct the earlier water ‘where you will go, there I will go?’”</span><br />
</p>
<p id="mil3p3p7c6p2">
<span class="pali m-text">“Na hi, bhante, anālāpo tesaṁ aññamaññehi, ninnattā gacchantī”ti.</span><br />
<span class="kelly m-text">“Certainly not, venerable sir, there is no conversation between them, they go because of the inclination.”</span><br />
</p>
<p id="mil3p3p7c6p3">
<span class="pali m-text">“Evameva kho, mahārāja, ninnattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, ninnattā uppajjantī”ti.</span><br />
<span class="kelly m-text">“In the same way, your majesty, because of the inclination eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of the inclination.”</span><br />
</p>
<p id="mil3p3p7c7p1">
<span class="pali m-text">“Kathaṁ, bhante nāgasena, dvārattā yattha cakkhuviññāṇaṁ uppajjati, tattha manoviññāṇampi uppajjati?</span><br />
<span class="kelly m-text">“How is it, venerable Nāgasena, that because of door mind consciousness arises where eye consciousness arises?</span><br />
</p>
<p id="mil3p3p7c7p2">
<span class="pali m-text">Opammaṁ karohī”ti.</span><br />
<span class="kelly m-text">Please give me an analogy.”</span><br />
</p>
<p id="mil3p3p7c7p3">
<span class="pali m-text">“Taṁ kiṁ maññasi, mahārāja, rañño paccantimaṁ nagaraṁ assa daḷhapākāratoraṇaṁ ekadvāraṁ, tato puriso nikkhamitukāmo bhaveyya, katamena nikkhameyyā”ti?</span><br />
<span class="kelly m-text">“What do you think, your majesty? There might be a king’s border town with strong ramparts, an arched gateway, and only one door, and there, if a man were wishing to depart, how would he do so?”</span><br />
</p>
<p id="mil3p3p7c7p4">
<span class="pali m-text">“Dvārena, bhante, nikkhameyyā”ti.</span><br />
<span class="kelly m-text">“He would depart through the door, venerable sir.”</span><br />
</p>
<p id="mil3p3p7c7p5">
<span class="pali m-text">“Athāparo puriso nikkhamitukāmo bhaveyya, katamena so nikkhameyyā”ti?</span><br />
<span class="kelly m-text">“Then, if there was another man wishing to depart, how would he do so?”</span><br />
</p>
<p id="mil3p3p7c7p6">
<span class="pali m-text">“Yena, bhante, purimo puriso nikkhanto, sopi tena nikkhameyyā”ti.</span><br />
<span class="kelly m-text">“He would depart in the same way as the first man, venerable sir.”</span><br />
</p>
<p id="mil3p3p7c8p1">
<span class="pali m-text">“Kiṁ nu kho, mahārāja, purimo puriso pacchimaṁ purisaṁ āṇāpeti ‘yenāhaṁ gacchāmi, tvampi tena gacchāhī’ti, pacchimo vā puriso purimaṁ purisaṁ āṇāpeti ‘yena tvaṁ gacchissasi, ahampi tena gacchissāmī’”ti.</span><br />
<span class="kelly m-text">“Does the first man, your majesty, instruct the later man, ‘where I go, you should go,’ or does the later man instruct the first man ‘where you will go, there I will go?’”</span><br />
</p>
<p id="mil3p3p7c8p2">
<span class="pali m-text">“Na hi, bhante, anālāpo tesaṁ aññamaññehi, dvārattā gacchantī”ti.</span><br />
<span class="kelly m-text">“Certainly not, venerable sir, there is no conversation between them, they go because of the door.”</span><br />
</p>
<p id="mil3p3p7c8p3">
<span class="pali m-text">“Evameva kho, mahārāja, dvārattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, dvārattā uppajjantī”ti.</span><br />
<span class="kelly m-text">“In the same way, your majesty, because of the door eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of the door.”</span><br />
</p>
<p id="mil3p3p7c9p1">
<span class="pali m-text">“Kathaṁ, bhante nāgasena, ciṇṇattā yattha cakkhuviññāṇaṁ uppajjati, tattha manoviññāṇampi uppajjati?</span><br />
<span class="kelly m-text">“How is it, venerable Nāgasena, that because of habit mind consciousness arises where eye consciousness arises?</span><br />
</p>
<p id="mil3p3p7c9p2">
<span class="pali m-text">Opammaṁ karohī”ti.</span><br />
<span class="kelly m-text">Please give me an analogy.”</span><br />
</p>
<p id="mil3p3p7c9p3">
<span class="pali m-text">“Taṁ kiṁ maññasi, mahārāja, paṭhamaṁ ekaṁ sakaṭaṁ gaccheyya, atha dutiyaṁ sakaṭaṁ katamena gaccheyyā”ti?</span><br />
<span class="kelly m-text">“What do you think, your majesty? If one cart goes first, then which way would a second cart go?”</span><br />
</p>
<p id="mil3p3p7c9p4">
<span class="pali m-text">“Yena, bhante, purimaṁ sakaṭaṁ gataṁ, tampi tena gaccheyyā”ti.</span><br />
<span class="kelly m-text">“It would go in the same way as the first cart, venerable sir.”</span><br />
</p>
<p id="mil3p3p7c10p1">
<span class="pali m-text">“Kiṁ nu kho, mahārāja, purimaṁ sakaṭaṁ pacchimaṁ sakaṭaṁ āṇāpeti ‘yenāhaṁ gacchāmi, tvampi tena gacchāhī’ti, pacchimaṁ vā sakaṭaṁ purimaṁ sakaṭaṁ āṇāpeti ‘yena tvaṁ gacchissasi, ahampi tena gacchissāmī’”ti.</span><br />
<span class="kelly m-text">“Does the first cart, your majesty, instruct the later cart, ‘where I go, you should go,’ or does the later cart instruct the first cart ‘where you will go, there I will go?’”</span><br />
</p>
<p id="mil3p3p7c10p2">
<span class="pali m-text">“Na hi, bhante, anālāpo tesaṁ aññamaññehi, ciṇṇattā gacchantī”ti.</span><br />
<span class="kelly m-text">“Certainly not, venerable sir, there is no conversation between them, they go because of habit.”</span><br />
</p>
<p id="mil3p3p7c10p3">
<span class="pali m-text">“Evameva kho, mahārāja, ciṇṇattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, ciṇṇattā uppajjantī”ti.</span><br />
<span class="kelly m-text">“In the same way, your majesty, because of habit eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of habit.”</span><br />
</p>
<p id="mil3p3p7c11p1">
<span class="pali m-text">“Kathaṁ, bhante nāgasena, samudācaritattā yattha cakkhuviññāṇaṁ uppajjati, tattha manoviññāṇampi uppajjati?</span><br />
<span class="kelly m-text">“How is it, venerable Nāgasena, that because of practice mind consciousness arises where eye consciousness arises?</span><br />
</p>
<p id="mil3p3p7c11p2">
<span class="pali m-text">Opammaṁ karohī”ti.</span><br />
<span class="kelly m-text">Please give me an analogy.”</span><br />
</p>
<p id="mil3p3p7c11p3">
<span class="pali m-text">“Yathā, mahārāja, muddāgaṇanāsaṅkhyālekhāsippaṭṭhānesu ādikammikassa dandhāyanā bhavati, athāparena samayena nisammakiriyāya samudācaritattā adandhāyanā bhavati.</span><br />
<span class="kelly m-text">“Just as, your majesty, a beginner might be clumsy in the arts of hand reckoning, calculation, mental reckoning, and writing, but then, after some time, with careful working and practice, he would become skilful.</span><br />
</p>
<p id="mil3p3p7c11p4">
<span class="pali m-text">Evameva kho, mahārāja, samudācaritattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, samudācaritattā uppajjantī”ti.</span><br />
<span class="kelly m-text">In the same way, your majesty, because of practice eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of practice.”</span><br />
</p>
<p id="mil3p3p7c12p1">
<span class="pali m-text">“Bhante nāgasena, yattha sotaviññāṇaṁ uppajjati, tattha manoviññāṇampi uppajjatīti …pe…</span><br />
<span class="kelly m-text">“Venerable Nāgasena, does mind consciousness arise where ear consciousness arises? ...</span><br />
</p>
<p id="mil3p3p7c12p2">
<span class="pali m-text">yattha ghānaviññāṇaṁ uppajjati … yattha jivhāviññāṇaṁ uppajjati … yattha kāyaviññāṇaṁ uppajjati, tattha manoviññāṇampi uppajjatī”ti?</span><br />
<span class="kelly m-text">where nose consciousness arises … where tongue consciousness arises … where body consciousness arises?”</span><br />
</p>
<p id="mil3p3p7c12p3">
<span class="pali m-text">“Āma, mahārāja, yattha kāyaviññāṇaṁ uppajjati, tattha manoviññāṇampi uppajjatī”ti.</span><br />
<span class="kelly m-text">“Yes, your majesty, mind consciousness arises where body consciousness arises.”</span><br />
</p>
<p id="mil3p3p7c13p1">
<span class="pali m-text">“Kiṁ nu kho, bhante nāgasena, paṭhamaṁ kāyaviññāṇaṁ uppajjati, pacchā manoviññāṇaṁ, udāhu manoviññāṇaṁ paṭhamaṁ uppajjati, pacchā kāyaviññāṇan”ti?</span><br />
<span class="kelly m-text">“Venerable Nāgasena, does body consciousness arise first, then mind consciousness after, or does mind consciousness arise first, then body consciousness after?”</span><br />
</p>
<p id="mil3p3p7c13p2">
<span class="pali m-text">“Kāyaviññāṇaṁ, mahārāja, paṭhamaṁ uppajjati, pacchā manoviññāṇan”ti.</span><br />
<span class="kelly m-text">“Body consciousness arises first, your majesty, then mind consciousness arises after.”</span><br />
</p>
<p id="mil3p3p7c14p1">
<span class="pali m-text">“Kiṁ nu kho, bhante nāgasena …pe…</span><br />
<span class="kelly m-text">“Venerable Nāgasena, does …</span><br />
</p>
<p id="mil3p3p7c14p2">
<span class="pali m-text">anālāpo tesaṁ aññamaññehi, samudācaritattā uppajjantī”ti.</span><br />
<span class="kelly m-text">... there is no conversation between them, they arise because of practice.”</span><br />
</p>
<p id="mil3p3p7c15p1">
<span class="pali m-text">“Kallosi, bhante nāgasenā”ti.</span><br />
<span class="kelly m-text">“You are clever, venerable Nāgasena.”</span><br />
</p>
<p id="mil3p3p7c16p1">
<span class="pali m-text">Cakkhuviññāṇādipañho sattamo.</span><br />
<span class="kelly m-text">Question on Eye Consciousness, Etc. seventh</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mil0003p0003p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/mil0003p0003p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>