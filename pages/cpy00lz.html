<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cpy00lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://theravadan.org/pages/cpy00lz.html" />
  <meta property="og:description" content="Hatthināgavagga Sīlapāramī 8 Dhammadevaputtacariya “Punāparaṁ yadā homi, mahāpakkho mahiddhiko; Dhammo nāma mahāyakkho, sabbalokānukampako. Dasakusalakammapathe, samādapento mahājanaṁ; Carāmi gāmanigamaṁ, samitto saparijjano. Pāpo kadariyo yakkho, dīpento dasa pāpake; Sopettha mahiyā carati, samitto saparijjano. Dhammavādī adhammo ca, ubho paccanikā mayaṁ; Dhure dhuraṁ ghaṭṭayantā, samimhā paṭipathe ubho. Kalaho vattatī bhesmā, kalyāṇapāpakassa …" />
  <meta name="twitter:description" content="Hatthināgavagga Sīlapāramī 8 Dhammadevaputtacariya “Punāparaṁ yadā homi, mahāpakkho mahiddhiko; Dhammo nāma mahāyakkho, sabbalokānukampako. Dasakusalakammapathe, samādapento mahājanaṁ; Carāmi gāmanigamaṁ, samitto saparijjano. Pāpo kadariyo yakkho, dīpento dasa pāpake; Sopettha mahiyā carati, samitto saparijjano. Dhammavādī adhammo ca, ubho paccanikā mayaṁ; Dhure dhuraṁ ghaṭṭayantā, samimhā paṭipathe ubho. Kalaho vattatī bhesmā, kalyāṇapāpakassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="hatthinagavagga">
<h2><a href="#hatthinagavagga">Hatthināgavagga</a></h2>
<section id="silaparami-8">
<h3><a href="#silaparami-8">Sīlapāramī 8</a></h3>
<p id="cp18c0p4">
<span class="m-text m-primary">Dhammadevaputtacariya</span><br />
</p>
<p id="cp18c1p1">
<span class="m-text m-primary">“Punāparaṁ yadā homi,</span><br />
</p>
<p id="cp18c1p2">
<span class="m-text m-primary">mahāpakkho mahiddhiko;</span><br />
</p>
<p id="cp18c1p3">
<span class="m-text m-primary">Dhammo nāma mahāyakkho,</span><br />
</p>
<p id="cp18c1p4">
<span class="m-text m-primary">sabbalokānukampako.</span><br />
</p>
<p id="cp18c2p1">
<span class="m-text m-primary">Dasakusalakammapathe,</span><br />
</p>
<p id="cp18c2p2">
<span class="m-text m-primary">samādapento mahājanaṁ;</span><br />
</p>
<p id="cp18c2p3">
<span class="m-text m-primary">Carāmi gāmanigamaṁ,</span><br />
</p>
<p id="cp18c2p4">
<span class="m-text m-primary">samitto saparijjano.</span><br />
</p>
<p id="cp18c3p1">
<span class="m-text m-primary">Pāpo kadariyo yakkho,</span><br />
</p>
<p id="cp18c3p2">
<span class="m-text m-primary">dīpento dasa pāpake;</span><br />
</p>
<p id="cp18c3p3">
<span class="m-text m-primary">Sopettha mahiyā carati,</span><br />
</p>
<p id="cp18c3p4">
<span class="m-text m-primary">samitto saparijjano.</span><br />
</p>
<p id="cp18c4p1">
<span class="m-text m-primary">Dhammavādī adhammo ca,</span><br />
</p>
<p id="cp18c4p2">
<span class="m-text m-primary">ubho paccanikā mayaṁ;</span><br />
</p>
<p id="cp18c4p3">
<span class="m-text m-primary">Dhure dhuraṁ ghaṭṭayantā,</span><br />
</p>
<p id="cp18c4p4">
<span class="m-text m-primary">samimhā paṭipathe ubho.</span><br />
</p>
<p id="cp18c5p1">
<span class="m-text m-primary">Kalaho vattatī bhesmā,</span><br />
</p>
<p id="cp18c5p2">
<span class="m-text m-primary">kalyāṇapāpakassa ca;</span><br />
</p>
<p id="cp18c5p3">
<span class="m-text m-primary">Maggā okkamanatthāya,</span><br />
</p>
<p id="cp18c5p4">
<span class="m-text m-primary">mahāyuddho upaṭṭhito.</span><br />
</p>
<p id="cp18c6p1">
<span class="m-text m-primary">Yadihaṁ tassa kuppeyyaṁ,</span><br />
</p>
<p id="cp18c6p2">
<span class="m-text m-primary">yadi bhinde tapoguṇaṁ;</span><br />
</p>
<p id="cp18c6p3">
<span class="m-text m-primary">Sahaparijanaṁ tassa,</span><br />
</p>
<p id="cp18c6p4">
<span class="m-text m-primary">rajabhūtaṁ kareyyahaṁ.</span><br />
</p>
<p id="cp18c7p1">
<span class="m-text m-primary">Api cāhaṁ sīlarakkhāya,</span><br />
</p>
<p id="cp18c7p2">
<span class="m-text m-primary">nibbāpetvāna mānasaṁ;</span><br />
</p>
<p id="cp18c7p3">
<span class="m-text m-primary">Saha janenokkamitvā,</span><br />
</p>
<p id="cp18c7p4">
<span class="m-text m-primary">pathaṁ pāpassa dāsahaṁ.</span><br />
</p>
<p id="cp18c8p1">
<span class="m-text m-primary">Saha pathato okkante,</span><br />
</p>
<p id="cp18c8p2">
<span class="m-text m-primary">katvā cittassa nibbutiṁ;</span><br />
</p>
<p id="cp18c8p3">
<span class="m-text m-primary">Vivaraṁ adāsi pathavī,</span><br />
</p>
<p id="cp18c8p4">
<span class="m-text m-primary">pāpayakkhassa tāvade”ti.</span><br />
</p>
<p id="cp18c9p1">
<span class="m-text m-primary">Dhammadevaputtacariyaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>