<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0ivz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0ivz.html" />
  <meta property="og:description" content="Dasakanipāta Catudvāravagga 7. Nigrodhajātaka “Na vāhametaṁ jānāmi, ko vāyaṁ kassa vāti vā; Yathā sākho cari evaṁ, nigrodha kinti maññasi. Tato galavinītena, purisā nīhariṁsu maṁ; Datvā mukhapahārāni, sākhassa vacanaṅkarā. Etādisaṁ dummatinā, akataññuna dubbhinā; Kataṁ anariyaṁ sākhena, sakhinā te janādhipa”. “Na vāhametaṁ jānāmi, napi me koci saṁsati; Yaṁ me …" />
  <meta name="twitter:description" content="Dasakanipāta Catudvāravagga 7. Nigrodhajātaka “Na vāhametaṁ jānāmi, ko vāyaṁ kassa vāti vā; Yathā sākho cari evaṁ, nigrodha kinti maññasi. Tato galavinītena, purisā nīhariṁsu maṁ; Datvā mukhapahārāni, sākhassa vacanaṅkarā. Etādisaṁ dummatinā, akataññuna dubbhinā; Kataṁ anariyaṁ sākhena, sakhinā te janādhipa”. “Na vāhametaṁ jānāmi, napi me koci saṁsati; Yaṁ me …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="nigrodhajataka">
<h4><a href="#nigrodhajataka">7. Nigrodhajātaka</a></h4>
<p id="ja445c1p1">
<span class="m-text m-primary">“Na vāhametaṁ jānāmi,</span><br />
</p>
<p id="ja445c1p2">
<span class="m-text m-primary">ko vāyaṁ kassa vāti vā;</span><br />
</p>
<p id="ja445c1p3">
<span class="m-text m-primary">Yathā sākho cari evaṁ,</span><br />
</p>
<p id="ja445c1p4">
<span class="m-text m-primary">nigrodha kinti maññasi.</span><br />
</p>
<p id="ja445c2p1">
<span class="m-text m-primary">Tato galavinītena,</span><br />
</p>
<p id="ja445c2p2">
<span class="m-text m-primary">purisā nīhariṁsu maṁ;</span><br />
</p>
<p id="ja445c2p3">
<span class="m-text m-primary">Datvā mukhapahārāni,</span><br />
</p>
<p id="ja445c2p4">
<span class="m-text m-primary">sākhassa vacanaṅkarā.</span><br />
</p>
<p id="ja445c3p1">
<span class="m-text m-primary">Etādisaṁ dummatinā,</span><br />
</p>
<p id="ja445c3p2">
<span class="m-text m-primary">akataññuna dubbhinā;</span><br />
</p>
<p id="ja445c3p3">
<span class="m-text m-primary">Kataṁ anariyaṁ sākhena,</span><br />
</p>
<p id="ja445c3p4">
<span class="m-text m-primary">sakhinā te janādhipa”.</span><br />
</p>
<p id="ja445c4p1">
<span class="m-text m-primary">“Na vāhametaṁ jānāmi,</span><br />
</p>
<p id="ja445c4p2">
<span class="m-text m-primary">napi me koci saṁsati;</span><br />
</p>
<p id="ja445c4p3">
<span class="m-text m-primary">Yaṁ me tvaṁ samma akkhāsi,</span><br />
</p>
<p id="ja445c4p4">
<span class="m-text m-primary">sākhena kāraṇaṁ kataṁ.</span><br />
</p>
<p id="ja445c5p1">
<span class="m-text m-primary">Sakhīnaṁ sājīvakaro,</span><br />
</p>
<p id="ja445c5p2">
<span class="m-text m-primary">mama sākhassa cūbhayaṁ;</span><br />
</p>
<p id="ja445c5p3">
<span class="m-text m-primary">Tvaṁ nosissariyaṁ dātā,</span><br />
</p>
<p id="ja445c5p4">
<span class="m-text m-primary">manussesu mahantataṁ;</span><br />
</p>
<p id="ja445c5p5">
<span class="m-text m-primary">Tayāmā labbhitā iddhī,</span><br />
</p>
<p id="ja445c5p6">
<span class="m-text m-primary">ettha me natthi saṁsayo.</span><br />
</p>
<p id="ja445c6p1">
<span class="m-text m-primary">Yathāpi bījamaggimhi,</span><br />
</p>
<p id="ja445c6p2">
<span class="m-text m-primary">ḍayhati na virūhati;</span><br />
</p>
<p id="ja445c6p3">
<span class="m-text m-primary">Evaṁ kataṁ asappurise,</span><br />
</p>
<p id="ja445c6p4">
<span class="m-text m-primary">nassati na virūhati.</span><br />
</p>
<p id="ja445c7p1">
<span class="m-text m-primary">Kataññumhi ca posamhi,</span><br />
</p>
<p id="ja445c7p2">
<span class="m-text m-primary">Sīlavante ariyavuttine;</span><br />
</p>
<p id="ja445c7p3">
<span class="m-text m-primary">Sukhette viya bījāni,</span><br />
</p>
<p id="ja445c7p4">
<span class="m-text m-primary">Kataṁ tamhi na nassati”.</span><br />
</p>
<p id="ja445c8p1">
<span class="m-text m-primary">“Imaṁ jammaṁ nekatikaṁ,</span><br />
</p>
<p id="ja445c8p2">
<span class="m-text m-primary">asappurisacintakaṁ;</span><br />
</p>
<p id="ja445c8p3">
<span class="m-text m-primary">Hanantu sākhaṁ sattīhi,</span><br />
</p>
<p id="ja445c8p4">
<span class="m-text m-primary">nāssa icchāmi jīvitaṁ”.</span><br />
</p>
<p id="ja445c9p1">
<span class="m-text m-primary">“Khamatassa mahārāja,</span><br />
</p>
<p id="ja445c9p2">
<span class="m-text m-primary">Pāṇā na paṭiānayā;</span><br />
</p>
<p id="ja445c9p3">
<span class="m-text m-primary">Khama deva asappurisassa,</span><br />
</p>
<p id="ja445c9p4">
<span class="m-text m-primary">Nāssa icchāmahaṁ vadhaṁ”.</span><br />
</p>
<p id="ja445c10p1">
<span class="m-text m-primary">“Nigrodhameva seveyya,</span><br />
</p>
<p id="ja445c10p2">
<span class="m-text m-primary">na sākhamupasaṁvase;</span><br />
</p>
<p id="ja445c10p3">
<span class="m-text m-primary">Nigrodhasmiṁ mataṁ seyyo,</span><br />
</p>
<p id="ja445c10p4">
<span class="m-text m-primary">yañce sākhasmi jīvitan”ti.</span><br />
</p>
<p id="ja445c11p1">
<span class="m-text m-primary">Nigrodhajātakaṁ sattamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>