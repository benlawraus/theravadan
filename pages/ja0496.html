<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0496.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0495.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0497.html">Next</a></div>
</div>
<p id="ja496c0p2">
<span class="pali m-text">Pakiṇṇakanipāta</span><br />
</p>
<p id="ja496c0p3">
<span class="pali m-text">Sālikedāravagga</span><br />
</p>
<section id="bhikkhaparamparajataka">
<span id="ja496c0p4"></span><h2><span class="pali m-text">13. Bhikkhāparamparajātaka</span></h2>
<p id="ja496c1p1">
<span class="pali m-text">“Sukhumālarūpaṁ disvā,</span><br />
</p>
<p id="ja496c1p2">
<span class="pali m-text">raṭṭhā vivanamāgataṁ;</span><br />
</p>
<p id="ja496c1p3">
<span class="pali m-text">Kūṭāgāravarūpetaṁ,</span><br />
</p>
<p id="ja496c1p4">
<span class="pali m-text">mahāsayanamupāsitaṁ.</span><br />
</p>
<p id="ja496c2p1">
<span class="pali m-text">Tassa te pemakenāhaṁ,</span><br />
</p>
<p id="ja496c2p2">
<span class="pali m-text">adāsiṁ vaḍḍhamodanaṁ;</span><br />
</p>
<p id="ja496c2p3">
<span class="pali m-text">Sālīnaṁ vicitaṁ bhattaṁ,</span><br />
</p>
<p id="ja496c2p4">
<span class="pali m-text">suciṁ maṁsūpasecanaṁ.</span><br />
</p>
<p id="ja496c3p1">
<span class="pali m-text">Taṁ tvaṁ bhattaṁ paṭiggayha,</span><br />
</p>
<p id="ja496c3p2">
<span class="pali m-text">brāhmaṇassa adāsayi;</span><br />
</p>
<p id="ja496c3p3">
<span class="pali m-text">Attānaṁ anasitvāna,</span><br />
</p>
<p id="ja496c3p4">
<span class="pali m-text">koyaṁ dhammo namatthu te”.</span><br />
</p>
<p id="ja496c4p1">
<span class="pali m-text">“Ācariyo brāhmaṇo mayhaṁ,</span><br />
</p>
<p id="ja496c4p2">
<span class="pali m-text">kiccākiccesu byāvaṭo;</span><br />
</p>
<p id="ja496c4p3">
<span class="pali m-text">Garu ca āmantanīyo ca,</span><br />
</p>
<p id="ja496c4p4">
<span class="pali m-text">dātumarahāmi bhojanaṁ”.</span><br />
</p>
<p id="ja496c5p1">
<span class="pali m-text">“Brāhmaṇaṁ dāni pucchāmi,</span><br />
</p>
<p id="ja496c5p2">
<span class="pali m-text">gotamaṁ rājapūjitaṁ;</span><br />
</p>
<p id="ja496c5p3">
<span class="pali m-text">Rājā te bhattaṁ pādāsi,</span><br />
</p>
<p id="ja496c5p4">
<span class="pali m-text">suciṁ maṁsūpasecanaṁ.</span><br />
</p>
<p id="ja496c6p1">
<span class="pali m-text">Taṁ tvaṁ bhattaṁ paṭiggayha,</span><br />
</p>
<p id="ja496c6p2">
<span class="pali m-text">isissa bhojanaṁ adā;</span><br />
</p>
<p id="ja496c6p3">
<span class="pali m-text">Akhettaññūsi dānassa,</span><br />
</p>
<p id="ja496c6p4">
<span class="pali m-text">koyaṁ dhammo namatthu te”.</span><br />
</p>
<p id="ja496c7p1">
<span class="pali m-text">“Bharāmi puttadāre ca,</span><br />
</p>
<p id="ja496c7p2">
<span class="pali m-text">gharesu gadhito ahaṁ;</span><br />
</p>
<p id="ja496c7p3">
<span class="pali m-text">Bhuñje mānusake kāme,</span><br />
</p>
<p id="ja496c7p4">
<span class="pali m-text">anusāsāmi rājino.</span><br />
</p>
<p id="ja496c8p1">
<span class="pali m-text">Āraññikassa isino,</span><br />
</p>
<p id="ja496c8p2">
<span class="pali m-text">cirarattaṁ tapassino;</span><br />
</p>
<p id="ja496c8p3">
<span class="pali m-text">Vuḍḍhassa bhāvitattassa,</span><br />
</p>
<p id="ja496c8p4">
<span class="pali m-text">dātumarahāmi bhojanaṁ”.</span><br />
</p>
<p id="ja496c9p1">
<span class="pali m-text">“Isiñca dāni pucchāmi,</span><br />
</p>
<p id="ja496c9p2">
<span class="pali m-text">kisaṁ dhamanisanthataṁ;</span><br />
</p>
<p id="ja496c9p3">
<span class="pali m-text">Parūḷhakacchanakhalomaṁ,</span><br />
</p>
<p id="ja496c9p4">
<span class="pali m-text">paṅkadantaṁ rajassiraṁ.</span><br />
</p>
<p id="ja496c10p1">
<span class="pali m-text">Eko araññe viharasi,</span><br />
</p>
<p id="ja496c10p2">
<span class="pali m-text">nāvakaṅkhasi jīvitaṁ;</span><br />
</p>
<p id="ja496c10p3">
<span class="pali m-text">Bhikkhu kena tayā seyyo,</span><br />
</p>
<p id="ja496c10p4">
<span class="pali m-text">yassa tvaṁ bhojanaṁ adā”.</span><br />
</p>
<p id="ja496c11p1">
<span class="pali m-text">“Khaṇantālukalambāni,</span><br />
</p>
<p id="ja496c11p2">
<span class="pali m-text">bilālitakkalāni ca;</span><br />
</p>
<p id="ja496c11p3">
<span class="pali m-text">Dhunaṁ sāmākanīvāraṁ,</span><br />
</p>
<p id="ja496c11p4">
<span class="pali m-text">saṅghāriyaṁ pasāriyaṁ.</span><br />
</p>
<p id="ja496c12p1">
<span class="pali m-text">Sākaṁ bhisaṁ madhuṁ maṁsaṁ,</span><br />
</p>
<p id="ja496c12p2">
<span class="pali m-text">Badarāmalakāni ca;</span><br />
</p>
<p id="ja496c12p3">
<span class="pali m-text">Tāni āharitvā bhuñjāmi,</span><br />
</p>
<p id="ja496c12p4">
<span class="pali m-text">Atthi me so pariggaho.</span><br />
</p>
<p id="ja496c13p1">
<span class="pali m-text">Pacanto apacantassa,</span><br />
</p>
<p id="ja496c13p2">
<span class="pali m-text">amamassa sakiñcano;</span><br />
</p>
<p id="ja496c13p3">
<span class="pali m-text">Anādānassa sādāno,</span><br />
</p>
<p id="ja496c13p4">
<span class="pali m-text">dātumarahāmi bhojanaṁ”.</span><br />
</p>
<p id="ja496c14p1">
<span class="pali m-text">“Bhikkhuñca dāni pucchāmi,</span><br />
</p>
<p id="ja496c14p2">
<span class="pali m-text">tuṇhīmāsīna subbataṁ;</span><br />
</p>
<p id="ja496c14p3">
<span class="pali m-text">Isi te bhattaṁ pādāsi,</span><br />
</p>
<p id="ja496c14p4">
<span class="pali m-text">suciṁ maṁsūpasecanaṁ.</span><br />
</p>
<p id="ja496c15p1">
<span class="pali m-text">Taṁ tvaṁ bhattaṁ paṭiggayha,</span><br />
</p>
<p id="ja496c15p2">
<span class="pali m-text">tuṇhī bhuñjasi ekako;</span><br />
</p>
<p id="ja496c15p3">
<span class="pali m-text">Nāññaṁ kañci nimantesi,</span><br />
</p>
<p id="ja496c15p4">
<span class="pali m-text">koyaṁ dhammo namatthu te”.</span><br />
</p>
<p id="ja496c16p1">
<span class="pali m-text">“Na pacāmi na pācemi,</span><br />
</p>
<p id="ja496c16p2">
<span class="pali m-text">na chindāmi na chedaye;</span><br />
</p>
<p id="ja496c16p3">
<span class="pali m-text">Taṁ maṁ akiñcanaṁ ñatvā,</span><br />
</p>
<p id="ja496c16p4">
<span class="pali m-text">sabbapāpehi ārataṁ.</span><br />
</p>
<p id="ja496c17p1">
<span class="pali m-text">Vāmena bhikkhamādāya,</span><br />
</p>
<p id="ja496c17p2">
<span class="pali m-text">dakkhiṇena kamaṇḍaluṁ;</span><br />
</p>
<p id="ja496c17p3">
<span class="pali m-text">Isi me bhattaṁ pādāsi,</span><br />
</p>
<p id="ja496c17p4">
<span class="pali m-text">suciṁ maṁsūpasecanaṁ.</span><br />
</p>
<p id="ja496c18p1">
<span class="pali m-text">Ete hi dātumarahanti,</span><br />
</p>
<p id="ja496c18p2">
<span class="pali m-text">samamā sapariggahā;</span><br />
</p>
<p id="ja496c18p3">
<span class="pali m-text">Paccanīkamahaṁ maññe,</span><br />
</p>
<p id="ja496c18p4">
<span class="pali m-text">yo dātāraṁ nimantaye”.</span><br />
</p>
<p id="ja496c19p1">
<span class="pali m-text">“Atthāya vata me ajja,</span><br />
</p>
<p id="ja496c19p2">
<span class="pali m-text">idhāgacchi rathesabho;</span><br />
</p>
<p id="ja496c19p3">
<span class="pali m-text">Sohaṁ ajja pajānāmi,</span><br />
</p>
<p id="ja496c19p4">
<span class="pali m-text">yattha dinnaṁ mahapphalaṁ.</span><br />
</p>
<p id="ja496c20p1">
<span class="pali m-text">Raṭṭhesu giddhā rājāno,</span><br />
</p>
<p id="ja496c20p2">
<span class="pali m-text">Kiccākiccesu brāhmaṇā;</span><br />
</p>
<p id="ja496c20p3">
<span class="pali m-text">Isī mūlaphale giddhā,</span><br />
</p>
<p id="ja496c20p4">
<span class="pali m-text">Vippamuttā ca bhikkhavo”ti.</span><br />
</p>
<p id="ja496c21p1">
<span class="pali m-text">Bhikkhāparamparajātakaṁ terasamaṁ.</span><br />
</p>
<p id="ja496c22p1">
<span class="pali m-text">Pakiṇṇakanipātaṁ niṭṭhitaṁ.</span><br />
</p>
<p id="ja496c23p1">
<span class="pali m-text">Tassuddānaṁ</span><br />
</p>
<p id="ja496c24p1">
<span class="pali m-text">Suva kinnara mukka kharājinaso,</span><br />
</p>
<p id="ja496c24p2">
<span class="pali m-text">Bhisajāta mahesi kapotavaro;</span><br />
</p>
<p id="ja496c24p3">
<span class="pali m-text">Atha mora satacchaka vāṇijako,</span><br />
</p>
<p id="ja496c24p4">
<span class="pali m-text">Atha rāja sabrāhmaṇa bhikkhaparanti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0495.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0497.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>