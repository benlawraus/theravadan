<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any005p053z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://theravadan.org/pages/any005p053z.html" />
  <meta property="og:description" content="Numbered Discourses 5 15. Tikaṇḍakīvagga 15. At Tikaṇḍakī 143. Sārandadasutta 143. At Sārandada Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. At one time the Buddha was staying near Vesālī, at the Great Wood, in the hall with the peaked roof. Atha kho bhagavā pubbaṇhasamayaṁ nivāsetvā pattacīvaramādāya …" />
  <meta name="twitter:description" content="Numbered Discourses 5 15. Tikaṇḍakīvagga 15. At Tikaṇḍakī 143. Sārandadasutta 143. At Sārandada Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. At one time the Buddha was staying near Vesālī, at the Great Wood, in the hall with the peaked roof. Atha kho bhagavā pubbaṇhasamayaṁ nivāsetvā pattacīvaramādāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p><span class="m-text">Numbered Discourses 5</span></p>
<section id="tikandakivagga">
<h2><a href="#tikandakivagga">15. Tikaṇḍakīvagga</a></h2>
<p><span class="m-text">15. At Tikaṇḍakī</span></p>
<section id="sarandadasutta">
<h3><a href="#sarandadasutta">143. Sārandadasutta</a></h3>
<p><span class="m-text">143. At Sārandada</span></p>
<p id="an5p143c1p1">
<span class="m-text m-primary">Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="an5p143c1p2">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi.</span><br />
<span class="m-text">Then the Buddha robed up in the morning and, taking his bowl and robe, entered Vesālī for alms.</span><br />
</p>
<p id="an5p143c1p3">
<span class="m-text m-primary">Tena kho pana samayena pañcamattānaṁ licchavisatānaṁ sārandade cetiye sannisinnānaṁ sannipatitānaṁ ayamantarākathā udapādi:</span><br />
<span class="m-text">Now at that time around five hundred Licchavis were sitting together at the Sārandada shrine, and this discussion came up among them,</span><br />
</p>
<p id="an5p143c1p4">
<span class="m-text m-primary">“pañcannaṁ ratanānaṁ pātubhāvo dullabho lokasmiṁ.</span><br />
<span class="m-text">“The appearance of five treasures is rare in the world.</span><br />
</p>
<p id="an5p143c1p5">
<span class="m-text m-primary">Katamesaṁ pañcannaṁ?</span><br />
<span class="m-text">What five?</span><br />
</p>
<p id="an5p143c1p6">
<span class="m-text m-primary">Hatthiratanassa pātubhāvo dullabho lokasmiṁ, assaratanassa pātubhāvo dullabho lokasmiṁ, maṇiratanassa pātubhāvo dullabho lokasmiṁ, itthiratanassa pātubhāvo dullabho lokasmiṁ, gahapatiratanassa pātubhāvo dullabho lokasmiṁ.</span><br />
<span class="m-text">The elephant-treasure, the horse-treasure, the jewel-treasure, the woman-treasure, and the householder-treasure.</span><br />
</p>
<p id="an5p143c1p7">
<span class="m-text m-primary">Imesaṁ pañcannaṁ ratanānaṁ pātubhāvo dullabho lokasmin”ti.</span><br />
<span class="m-text">The appearance of these five treasures is rare in the world.”</span><br />
</p>
<p id="an5p143c2p1">
<span class="m-text m-primary">Atha kho te licchavī magge purisaṁ ṭhapesuṁ:</span><br />
<span class="m-text">Then those Licchavis sent a man out on to the road, saying,</span><br />
</p>
<p id="an5p143c2p2">
<span class="m-text m-primary">“yadā tvaṁ, ambho purisa, passeyyāsi bhagavantaṁ, atha amhākaṁ āroceyyāsī”ti.</span><br />
<span class="m-text">“Mister, please tell us when you see the Buddha.”</span><br />
</p>
<p id="an5p143c2p3">
<span class="m-text m-primary">Addasā kho so puriso bhagavantaṁ dūratova āgacchantaṁ;</span><br />
<span class="m-text">That man saw the Buddha coming off in the distance.</span><br />
</p>
<p id="an5p143c2p4">
<span class="m-text m-primary">disvāna yena te licchavī tenupasaṅkami; upasaṅkamitvā te licchavī etadavoca:</span><br />
<span class="m-text">He went to the Licchavis and said,</span><br />
</p>
<p id="an5p143c2p5">
<span class="m-text m-primary">“ayaṁ so, bhante, bhagavā gacchati arahaṁ sammāsambuddho;</span><br />
<span class="m-text">“Sirs, the Blessed One, the perfected one, the fully awakened Buddha is coming.</span><br />
</p>
<p id="an5p143c2p6">
<span class="m-text m-primary">yassadāni kālaṁ maññathā”ti.</span><br />
<span class="m-text">Please go at your convenience.”</span><br />
</p>
<p id="an5p143c3p1">
<span class="m-text m-primary">Atha kho te licchavī yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho te licchavī bhagavantaṁ etadavocuṁ:</span><br />
<span class="m-text">Then those Licchavis went up to the Buddha, bowed, stood to one side, and said to him,</span><br />
</p>
<p id="an5p143c4p1">
<span class="m-text m-primary">“Sādhu, bhante, yena sārandadaṁ cetiyaṁ tenupasaṅkamatu anukampaṁ upādāyā”ti.</span><br />
<span class="m-text">“Please go to the Sārandada shrine, out of compassion.”</span><br />
</p>
<p id="an5p143c4p2">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented in silence.</span><br />
</p>
<p id="an5p143c4p3">
<span class="m-text m-primary">Atha kho bhagavā yena sārandadaṁ cetiyaṁ tenupasaṅkami; upasaṅkamitvā paññatte āsane nisīdi. Nisajja kho bhagavā te licchavī etadavoca:</span><br />
<span class="m-text">Then the Buddha went up to the Sārandada shrine, where he sat on the seat spread out, and said to the Licchavis,</span><br />
</p>
<p id="an5p143c4p4">
<span class="m-text m-primary">“kāya nuttha, licchavī, etarahi kathāya sannisinnā, kā ca pana vo antarākathā vippakatā”ti?</span><br />
<span class="m-text">“Licchavis, what were you sitting talking about just now? What conversation was unfinished?”</span><br />
</p>
<p id="an5p143c4p5">
<span class="m-text m-primary">“Idha, bhante, amhākaṁ sannisinnānaṁ sannipatitānaṁ ayamantarākathā udapādi:</span><br />
<span class="m-text">“Well, Master Gotama, this discussion came up among us while we were sitting together:</span><br />
</p>
<p id="an5p143c4p6">
<span class="m-text m-primary">‘pañcannaṁ ratanānaṁ pātubhāvo dullabho lokasmiṁ.</span><br />
<span class="m-text">‘The appearance of five treasures is rare in the world. …’”</span><br />
</p>
<p id="an5p143c4p7">
<span class="m-text m-primary">Katamesaṁ pañcannaṁ?</span><br />
</p>
<p id="an5p143c4p8">
<span class="m-text m-primary">Hatthiratanassa pātubhāvo dullabho lokasmiṁ, assaratanassa pātubhāvo dullabho lokasmiṁ, maṇiratanassa pātubhāvo dullabho lokasmiṁ, itthiratanassa pātubhāvo dullabho lokasmiṁ, gahapatiratanassa pātubhāvo dullabho lokasmiṁ.</span><br />
</p>
<p id="an5p143c4p9">
<span class="m-text m-primary">Imesaṁ pañcannaṁ ratanānaṁ pātubhāvo dullabho lokasmin’”ti.</span><br />
</p>
<p id="an5p143c5p1">
<span class="m-text m-primary">“Kāmādhimuttānaṁ vata bho licchavīnaṁ kāmaṁyeva ārabbha antarākathā udapādi.</span><br />
<span class="m-text">“You Licchavis are so fixated on sensual pleasures, that’s the only discussion that came up!</span><br />
</p>
<p id="an5p143c5p2">
<span class="m-text m-primary">Pañcannaṁ, licchavī, ratanānaṁ pātubhāvo dullabho lokasmiṁ.</span><br />
<span class="m-text">Licchavis, the appearance of five treasures is rare in the world.</span><br />
</p>
<p id="an5p143c5p3">
<span class="m-text m-primary">Katamesaṁ pañcannaṁ?</span><br />
<span class="m-text">What five?</span><br />
</p>
<p id="an5p143c5p4">
<span class="m-text m-primary">Tathāgatassa arahato sammāsambuddhassa pātubhāvo dullabho lokasmiṁ,</span><br />
<span class="m-text">The appearance of a Realized One, a perfected one, a fully awakened Buddha.</span><br />
</p>
<p id="an5p143c5p5">
<span class="m-text m-primary">tathāgatappaveditassa dhammavinayassa desetā puggalo dullabho lokasmiṁ,</span><br />
<span class="m-text">A person who explains the teaching and training proclaimed by a Realized One.</span><br />
</p>
<p id="an5p143c5p6">
<span class="m-text m-primary">tathāgatappaveditassa dhammavinayassa desitassa viññātā puggalo dullabho lokasmiṁ,</span><br />
<span class="m-text">A person who understands the teaching and training proclaimed by a Realized One.</span><br />
</p>
<p id="an5p143c5p7">
<span class="m-text m-primary">tathāgatappaveditassa dhammavinayassa desitassa viññātā dhammānudhammappaṭipanno puggalo dullabho lokasmiṁ,</span><br />
<span class="m-text">A person who practices in line with the teaching.</span><br />
</p>
<p id="an5p143c5p8">
<span class="m-text m-primary">kataññū katavedī puggalo dullabho lokasmiṁ.</span><br />
<span class="m-text">A person who is grateful and thankful.</span><br />
</p>
<p id="an5p143c5p9">
<span class="m-text m-primary">Imesaṁ kho, licchavī, pañcannaṁ ratanānaṁ pātubhāvo dullabho lokasmin”ti.</span><br />
<span class="m-text">The appearance of these five treasures is rare in the world.”</span><br />
</p>
<p id="an5p143c5p10">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>