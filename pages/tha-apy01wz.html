<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy01wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy01wz.html" />
  <meta property="og:description" content="Bījanivagga 2 Sataraṁsittheraapadāna “Ubbiddhaṁ selamāruyha, nisīdi purisuttamo; Pabbatassāvidūramhi, brāhmaṇo mantapāragū. Upaviṭṭhaṁ mahāvīraṁ, devadevaṁ narāsabhaṁ; Añjaliṁ paggahetvāna, santhaviṁ lokanāyakaṁ. ‘Esa buddho mahāvīro, varadhammappakāsako; Jalati aggikhandhova, bhikkhusaṅghapurakkhato. Mahāsamuddovakkhubbho, aṇṇavova duruttaro; Migarājāvasambhīto, dhammaṁ deseti cakkhumā’. Mama saṅkappamaññāya, padumuttaranāyako; Bhikkhusaṅghe ṭhito satthā, imā gāthā abhāsatha. ‘Yenāyaṁ añjalī …" />
  <meta name="twitter:description" content="Bījanivagga 2 Sataraṁsittheraapadāna “Ubbiddhaṁ selamāruyha, nisīdi purisuttamo; Pabbatassāvidūramhi, brāhmaṇo mantapāragū. Upaviṭṭhaṁ mahāvīraṁ, devadevaṁ narāsabhaṁ; Añjaliṁ paggahetvāna, santhaviṁ lokanāyakaṁ. ‘Esa buddho mahāvīro, varadhammappakāsako; Jalati aggikhandhova, bhikkhusaṅghapurakkhato. Mahāsamuddovakkhubbho, aṇṇavova duruttaro; Migarājāvasambhīto, dhammaṁ deseti cakkhumā’. Mama saṅkappamaññāya, padumuttaranāyako; Bhikkhusaṅghe ṭhito satthā, imā gāthā abhāsatha. ‘Yenāyaṁ añjalī …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bijanivagga">
<h2><a href="#bijanivagga">Bījanivagga</a></h2>
<section id="sataramsittheraapadana">
<h3><a href="#sataramsittheraapadana">2 Sataraṁsittheraapadāna</a></h3>
<p id="tha-ap54c1p1">
<span class="m-text m-primary">“Ubbiddhaṁ selamāruyha,</span><br />
</p>
<p id="tha-ap54c1p2">
<span class="m-text m-primary">nisīdi purisuttamo;</span><br />
</p>
<p id="tha-ap54c1p3">
<span class="m-text m-primary">Pabbatassāvidūramhi,</span><br />
</p>
<p id="tha-ap54c1p4">
<span class="m-text m-primary">brāhmaṇo mantapāragū.</span><br />
</p>
<p id="tha-ap54c2p1">
<span class="m-text m-primary">Upaviṭṭhaṁ mahāvīraṁ,</span><br />
</p>
<p id="tha-ap54c2p2">
<span class="m-text m-primary">devadevaṁ narāsabhaṁ;</span><br />
</p>
<p id="tha-ap54c2p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap54c2p4">
<span class="m-text m-primary">santhaviṁ lokanāyakaṁ.</span><br />
</p>
<p id="tha-ap54c3p1">
<span class="m-text m-primary">‘Esa buddho mahāvīro,</span><br />
</p>
<p id="tha-ap54c3p2">
<span class="m-text m-primary">varadhammappakāsako;</span><br />
</p>
<p id="tha-ap54c3p3">
<span class="m-text m-primary">Jalati aggikhandhova,</span><br />
</p>
<p id="tha-ap54c3p4">
<span class="m-text m-primary">bhikkhusaṅghapurakkhato.</span><br />
</p>
<p id="tha-ap54c4p1">
<span class="m-text m-primary">Mahāsamuddovakkhubbho,</span><br />
</p>
<p id="tha-ap54c4p2">
<span class="m-text m-primary">aṇṇavova duruttaro;</span><br />
</p>
<p id="tha-ap54c4p3">
<span class="m-text m-primary">Migarājāvasambhīto,</span><br />
</p>
<p id="tha-ap54c4p4">
<span class="m-text m-primary">dhammaṁ deseti cakkhumā’.</span><br />
</p>
<p id="tha-ap54c5p1">
<span class="m-text m-primary">Mama saṅkappamaññāya,</span><br />
</p>
<p id="tha-ap54c5p2">
<span class="m-text m-primary">padumuttaranāyako;</span><br />
</p>
<p id="tha-ap54c5p3">
<span class="m-text m-primary">Bhikkhusaṅghe ṭhito satthā,</span><br />
</p>
<p id="tha-ap54c5p4">
<span class="m-text m-primary">imā gāthā abhāsatha.</span><br />
</p>
<p id="tha-ap54c6p1">
<span class="m-text m-primary">‘Yenāyaṁ añjalī dinno,</span><br />
</p>
<p id="tha-ap54c6p2">
<span class="m-text m-primary">buddhaseṭṭho ca thomito;</span><br />
</p>
<p id="tha-ap54c6p3">
<span class="m-text m-primary">Tiṁsakappasahassāni,</span><br />
</p>
<p id="tha-ap54c6p4">
<span class="m-text m-primary">devarajjaṁ karissati.</span><br />
</p>
<p id="tha-ap54c7p1">
<span class="m-text m-primary">Kappasatasahassamhi,</span><br />
</p>
<p id="tha-ap54c7p2">
<span class="m-text m-primary">aṅgīrasasanāmako;</span><br />
</p>
<p id="tha-ap54c7p3">
<span class="m-text m-primary">Vivaṭṭacchado sambuddho,</span><br />
</p>
<p id="tha-ap54c7p4">
<span class="m-text m-primary">uppajjissati tāvade.</span><br />
</p>
<p id="tha-ap54c8p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap54c8p2">
<span class="m-text m-primary">oraso dhammanimmito;</span><br />
</p>
<p id="tha-ap54c8p3">
<span class="m-text m-primary">Sataraṁsīti nāmena,</span><br />
</p>
<p id="tha-ap54c8p4">
<span class="m-text m-primary">arahā so bhavissati’.</span><br />
</p>
<p id="tha-ap54c9p1">
<span class="m-text m-primary">Jātiyā sattavassohaṁ,</span><br />
</p>
<p id="tha-ap54c9p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap54c9p3">
<span class="m-text m-primary">Sataraṁsimhi nāmena,</span><br />
</p>
<p id="tha-ap54c9p4">
<span class="m-text m-primary">pabhā niddhāvate mama.</span><br />
</p>
<p id="tha-ap54c10p1">
<span class="m-text m-primary">Maṇḍape rukkhamūle vā,</span><br />
</p>
<p id="tha-ap54c10p2">
<span class="m-text m-primary">jhāyī jhānarato ahaṁ;</span><br />
</p>
<p id="tha-ap54c10p3">
<span class="m-text m-primary">Dhāremi antimaṁ dehaṁ,</span><br />
</p>
<p id="tha-ap54c10p4">
<span class="m-text m-primary">sammāsambuddhasāsane.</span><br />
</p>
<p id="tha-ap54c11p1">
<span class="m-text m-primary">Saṭṭhikappasahassamhi,</span><br />
</p>
<p id="tha-ap54c11p2">
<span class="m-text m-primary">caturo rāmanāmakā;</span><br />
</p>
<p id="tha-ap54c11p3">
<span class="m-text m-primary">Sattaratanasampannā,</span><br />
</p>
<p id="tha-ap54c11p4">
<span class="m-text m-primary">cakkavattī mahabbalā.</span><br />
</p>
<p id="tha-ap54c12p1">
<span class="m-text m-primary">Paṭisambhidā catasso,</span><br />
</p>
<p id="tha-ap54c12p2">
<span class="m-text m-primary">…pe…</span><br />
</p>
<p id="tha-ap54c12p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap54c13p1">
<span class="m-text m-primary">Itthaṁ sudaṁ āyasmā sataraṁsi thero imā gāthāyo abhāsitthāti.</span><br />
</p>
<p id="tha-ap54c14p1">
<span class="m-text m-primary">Sataraṁsittherassāpadānaṁ dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>