<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 100 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0100.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 100
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mn0099.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mn0101.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 100</span></p>
<section id="sangaravasutta">
<span id="mn100c0p2"></span><h2><span class="pali m-text">Saṅgāravasutta</span></h2>
<p><span class="sujato m-text">With Saṅgārava</span></p>
<p id="mn100c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn100c1p2">
<span class="pali m-text">ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants.</span><br />
</p>
<p id="mn100c2p1">
<span class="pali m-text">Tena kho pana samayena dhanañjānī nāma brāhmaṇī cañcalikappe paṭivasati abhippasannā buddhe ca dhamme ca saṅghe ca.</span><br />
<span class="sujato m-text">Now at that time a brahmin lady named Dhanañjānī was residing at Caṇḍalakappa. She was devoted to the Buddha, the teaching, and the Saṅgha.</span><br />
</p>
<p id="mn100c2p2">
<span class="pali m-text">Atha kho dhanañjānī brāhmaṇī upakkhalitvā tikkhattuṁ udānaṁ udānesi:</span><br />
<span class="sujato m-text">Once, she tripped and expressed this heartfelt sentiment three times:</span><br />
</p>
<p id="mn100c2p3">
<span class="pali m-text">“Namo tassa bhagavato arahato sammāsambuddhassa.</span><br />
<span class="sujato m-text">“Homage to that Blessed One, the perfected one, the fully awakened Buddha!</span><br />
</p>
<p id="mn100c2p4">
<span class="pali m-text">Namo tassa bhagavato arahato sammāsambuddhassa.</span><br />
<span class="sujato m-text">Homage to that Blessed One, the perfected one, the fully awakened Buddha!</span><br />
</p>
<p id="mn100c2p5">
<span class="pali m-text">Namo tassa bhagavato arahato sammāsambuddhassā”ti.</span><br />
<span class="sujato m-text">Homage to that Blessed One, the perfected one, the fully awakened Buddha!”</span><br />
</p>
<p id="mn100c3p1">
<span class="pali m-text">Tena kho pana samayena saṅgāravo nāma māṇavo cañcalikappe paṭivasati tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo, lokāyatamahāpurisalakkhaṇesu anavayo.</span><br />
<span class="sujato m-text">Now at that time the brahmin student Saṅgārava was residing in Caṇḍalakappa. He was young, newly tonsured; he was sixteen years old. He had mastered the three Vedas, together with their vocabularies, ritual, phonology and etymology, and the testament as fifth. He knew philology and grammar, and was well versed in cosmology and the marks of a great man.</span><br />
</p>
<p id="mn100c3p2">
<span class="pali m-text">Assosi kho saṅgāravo māṇavo dhanañjāniyā brāhmaṇiyā evaṁ vācaṁ bhāsamānāya.</span><br />
<span class="sujato m-text">Hearing Dhanañjānī’s exclamation,</span><br />
</p>
<p id="mn100c3p3">
<span class="pali m-text">Sutvā dhanañjāniṁ brāhmaṇiṁ etadavoca:</span><br />
<span class="sujato m-text">he said to her,</span><br />
</p>
<p id="mn100c3p4">
<span class="pali m-text">“avabhūtāva ayaṁ dhanañjānī brāhmaṇī, parabhūtāva ayaṁ dhanañjānī brāhmaṇī, vijjamānānaṁ tevijjānaṁ brāhmaṇānaṁ, atha ca pana tassa muṇḍakassa samaṇakassa vaṇṇaṁ bhāsissatī”ti.</span><br />
<span class="sujato m-text">“The brahmin lady named Dhanañjānī is a disgrace! Though brahmins who are proficient in the three Vedas are found, she praises that shaveling, that fake ascetic.”</span><br />
</p>
<p id="mn100c3p5">
<span class="pali m-text">“Na hi pana tvaṁ, tāta bhadramukha, tassa bhagavato sīlapaññāṇaṁ jānāsi.</span><br />
<span class="sujato m-text">“But my little dear, you don’t understand the Buddha’s ethics and wisdom.</span><br />
</p>
<p id="mn100c3p6">
<span class="pali m-text">Sace tvaṁ, tāta bhadramukha, tassa bhagavato sīlapaññāṇaṁ jāneyyāsi, na tvaṁ, tāta bhadramukha, taṁ bhagavantaṁ akkositabbaṁ paribhāsitabbaṁ maññeyyāsī”ti.</span><br />
<span class="sujato m-text">If you did, you’d never think of abusing or insulting him.”</span><br />
</p>
<p id="mn100c3p7">
<span class="pali m-text">“Tena hi, bhoti, yadā samaṇo gotamo cañcalikappaṁ anuppatto hoti atha me āroceyyāsī”ti.</span><br />
<span class="sujato m-text">“Well then, ma’am, let me know when the Buddha arrives in Caṇḍalakappa.”</span><br />
</p>
<p id="mn100c3p8">
<span class="pali m-text">“Evaṁ, bhadramukhā”ti kho dhanañjānī brāhmaṇī saṅgāravassa māṇavassa paccassosi.</span><br />
<span class="sujato m-text">“I will, dear,” she replied.</span><br />
</p>
<p id="mn100c4p1">
<span class="pali m-text">Atha kho bhagavā kosalesu anupubbena cārikaṁ caramāno yena cañcalikappaṁ tadavasari.</span><br />
<span class="sujato m-text">And then the Buddha, traveling stage by stage in the Kosalan lands, arrived at Caṇḍalakappa,</span><br />
</p>
<p id="mn100c4p2">
<span class="pali m-text">Tatra sudaṁ bhagavā cañcalikappe viharati todeyyānaṁ brāhmaṇānaṁ ambavane.</span><br />
<span class="sujato m-text">where he stayed in the mango grove of the Todeyya brahmins.</span><br />
</p>
<p id="mn100c5p1">
<span class="pali m-text">Assosi kho dhanañjānī brāhmaṇī: “bhagavā kira cañcalikappaṁ anuppatto, cañcalikappe viharati todeyyānaṁ brāhmaṇānaṁ ambavane”ti.</span><br />
<span class="sujato m-text">Dhanañjānī heard that he had arrived.</span><br />
</p>
<p id="mn100c5p2">
<span class="pali m-text">Atha kho dhanañjānī brāhmaṇī yena saṅgāravo māṇavo tenupasaṅkami; upasaṅkamitvā saṅgāravaṁ māṇavaṁ etadavoca:</span><br />
<span class="sujato m-text">So she went to Saṅgārava and told him, adding,</span><br />
</p>
<p id="mn100c5p3">
<span class="pali m-text">“ayaṁ, tāta bhadramukha, so bhagavā cañcalikappaṁ anuppatto, cañcalikappe viharati todeyyānaṁ brāhmaṇānaṁ ambavane.</span><br />
</p>
<p id="mn100c5p4">
<span class="pali m-text">Yassadāni, tāta bhadramukha, kālaṁ maññasī”ti.</span><br />
<span class="sujato m-text">“Please, my little dear, go at your convenience.”</span><br />
</p>
<p id="mn100c5p5">
<span class="pali m-text">“Evaṁ, bho”ti kho saṅgāravo māṇavo dhanañjāniyā brāhmaṇiyā paṭissutvā yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">“Yes, ma’am,” replied Saṅgārava. He went to the Buddha and exchanged greetings with him.</span><br />
</p>
<p id="mn100c5p6">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo māṇavo bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to the Buddha:</span><br />
</p>
<p id="mn100c6p1">
<span class="pali m-text">“Santi kho, bho gotama, eke samaṇabrāhmaṇā diṭṭhadhammābhiññāvosānapāramippattā, ādibrahmacariyaṁ paṭijānanti.</span><br />
<span class="sujato m-text">“Master Gotama, there are some ascetics and brahmins who claim to have mastered the fundamentals of the spiritual life having attained perfection and consummation of insight in the present life.</span><br />
</p>
<p id="mn100c6p2">
<span class="pali m-text">Tatra, bho gotama, ye te samaṇabrāhmaṇā diṭṭhadhammābhiññāvosānapāramippattā, ādibrahmacariyaṁ paṭijānanti, tesaṁ bhavaṁ gotamo katamo”ti?</span><br />
<span class="sujato m-text">Where do you stand regarding these?”</span><br />
</p>
<p id="mn100c7p1">
<span class="pali m-text">“Diṭṭhadhammābhiññāvosānapāramippattānaṁ, ādibrahmacariyaṁ paṭijānantānampi kho ahaṁ, bhāradvāja, vemattaṁ vadāmi.</span><br />
<span class="sujato m-text">“I say there is a diversity among those who claim to have mastered the fundamentals of the spiritual life having attained perfection and consummation of insight in the present life.</span><br />
</p>
<p id="mn100c7p2">
<span class="pali m-text">Santi, bhāradvāja, eke samaṇabrāhmaṇā anussavikā.</span><br />
<span class="sujato m-text">There are some ascetics and brahmins who are oral transmitters.</span><br />
</p>
<p id="mn100c7p3">
<span class="pali m-text">Te anussavena diṭṭhadhammābhiññāvosānapāramippattā, ādibrahmacariyaṁ paṭijānanti;</span><br />
<span class="sujato m-text">Through oral transmission they claim to have mastered the fundamentals of the spiritual life.</span><br />
</p>
<p id="mn100c7p4">
<span class="pali m-text">seyyathāpi brāhmaṇā tevijjā.</span><br />
<span class="sujato m-text">For example, the brahmins who are proficient in the three Vedas.</span><br />
</p>
<p id="mn100c7p5">
<span class="pali m-text">Santi pana, bhāradvāja, eke samaṇabrāhmaṇā kevalaṁ saddhāmattakena diṭṭhadhammābhiññāvosānapāramippattā, ādibrahmacariyaṁ paṭijānanti;</span><br />
<span class="sujato m-text">There are some ascetics and brahmins who solely by mere faith claim to have mastered the fundamentals of the spiritual life.</span><br />
</p>
<p id="mn100c7p6">
<span class="pali m-text">seyyathāpi takkī vīmaṁsī.</span><br />
<span class="sujato m-text">For example, those who rely on logic and inquiry.</span><br />
</p>
<p id="mn100c7p7">
<span class="pali m-text">Santi, bhāradvāja, eke samaṇabrāhmaṇā pubbe ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā, ādibrahmacariyaṁ paṭijānanti.</span><br />
<span class="sujato m-text">There are some ascetics and brahmins who, having directly known for themselves the principle regarding teachings not learned before from another, claim to have mastered the fundamentals of the spiritual life.</span><br />
</p>
<p id="mn100c7p8">
<span class="pali m-text">Tatra, bhāradvāja, ye te samaṇabrāhmaṇā pubbe ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā, ādibrahmacariyaṁ paṭijānanti, tesāhamasmi.</span><br />
<span class="sujato m-text">I am one of those.</span><br />
</p>
<p id="mn100c8p1">
<span class="pali m-text">Tadamināpetaṁ, bhāradvāja, pariyāyena veditabbaṁ, yathā ye te samaṇabrāhmaṇā pubbe ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā, ādibrahmacariyaṁ paṭijānanti, tesāhamasmi.</span><br />
<span class="sujato m-text">And here’s a way to understand that I am one of them.</span><br />
</p>
<p id="mn100c9p1">
<span class="pali m-text">Idha me, bhāradvāja, pubbeva sambodhā anabhisambuddhassa bodhisattasseva sato etadahosi:</span><br />
<span class="sujato m-text">Before my awakening—when I was still unawakened but intent on awakening—I thought:</span><br />
</p>
<p id="mn100c9p2">
<span class="pali m-text">‘sambādho gharāvāso rajāpatho, abbhokāso pabbajjā.</span><br />
<span class="sujato m-text">‘Living in a house is cramped and dirty, but the life of one gone forth is wide open.</span><br />
</p>
<p id="mn100c9p3">
<span class="pali m-text">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="sujato m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="mn100c9p4">
<span class="pali m-text">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
<span class="sujato m-text">Why don’t I shave off my hair and beard, dress in ocher robes, and go forth from the lay life to homelessness?’</span><br />
</p>
<p id="mn100c9p5">
<span class="pali m-text">So kho ahaṁ, bhāradvāja, aparena samayena daharova samāno susukāḷakeso bhadrena yobbanena samannāgato paṭhamena vayasā akāmakānaṁ mātāpitūnaṁ assumukhānaṁ rudantānaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁ.</span><br />
<span class="sujato m-text">Some time later, while still black-haired, blessed with youth, in the prime of life—though my mother and father wished otherwise, weeping with tearful faces—I shaved off my hair and beard, dressed in ocher robes, and went forth from the lay life to homelessness.</span><br />
</p>
<p id="mn100c9p6">
<span class="pali m-text">So evaṁ pabbajito samāno kiṅkusalagavesī anuttaraṁ santivarapadaṁ pariyesamāno yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">Once I had gone forth I set out to discover what is skillful, seeking the supreme state of sublime peace. I approached Āḷāra Kālāma and said to him,</span><br />
</p>
<p id="mn100c9p7">
<span class="pali m-text">‘icchāmahaṁ, āvuso kālāma, imasmiṁ dhammavinaye brahmacariyaṁ caritun’ti.</span><br />
<span class="sujato m-text">‘Reverend Kālāma, I wish to lead the spiritual life in this teaching and training.’</span><br />
</p>
<p id="mn100c9p8">
<span class="pali m-text">Evaṁ vutte, bhāradvāja, āḷāro kālāmo maṁ etadavoca:</span><br />
<span class="sujato m-text">Āḷāra Kālāma replied,</span><br />
</p>
<p id="mn100c9p9">
<span class="pali m-text">‘viharatāyasmā.</span><br />
<span class="sujato m-text">‘Stay, venerable.</span><br />
</p>
<p id="mn100c9p10">
<span class="pali m-text">Tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.</span><br />
<span class="sujato m-text">This teaching is such that a sensible person can soon realize their own tradition with their own insight and live having achieved it.’</span><br />
</p>
<p id="mn100c9p11">
<span class="pali m-text">So kho ahaṁ, bhāradvāja, nacirasseva khippameva taṁ dhammaṁ pariyāpuṇiṁ.</span><br />
<span class="sujato m-text">I quickly memorized that teaching.</span><br />
</p>
<p id="mn100c9p12">
<span class="pali m-text">So kho ahaṁ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca.</span><br />
<span class="sujato m-text">So far as lip-recital and oral recitation were concerned, I spoke with knowledge and the authority of the elders. I claimed to know and see, and so did others.</span><br />
</p>
<p id="mn100c9p13">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c9p14">
<span class="pali m-text">‘na kho āḷāro kālāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedeti;</span><br />
<span class="sujato m-text">‘It is not solely by mere faith that Āḷāra Kālāma declares: “I realize this teaching with my own insight, and live having achieved it.”</span><br />
</p>
<p id="mn100c9p15">
<span class="pali m-text">addhā āḷāro kālāmo imaṁ dhammaṁ jānaṁ passaṁ viharatī’ti.</span><br />
<span class="sujato m-text">Surely he meditates knowing and seeing this teaching.’</span><br />
</p>
<p id="mn100c10p1">
<span class="pali m-text">Atha khvāhaṁ, bhāradvāja, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">So I approached Āḷāra Kālāma and said to him:</span><br />
</p>
<p id="mn100c10p2">
<span class="pali m-text">‘kittāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?</span><br />
<span class="sujato m-text">‘Reverend Kālāma, to what extent do you say you’ve realized this teaching with your own insight?’</span><br />
</p>
<p id="mn100c10p3">
<span class="pali m-text">Evaṁ vutte, bhāradvāja, āḷāro kālāmo ākiñcaññāyatanaṁ pavedesi.</span><br />
<span class="sujato m-text">When I said this, he declared the dimension of nothingness.</span><br />
</p>
<p id="mn100c10p4">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c10p5">
<span class="pali m-text">‘na kho āḷārasseva kālāmassa atthi saddhā, mayhampatthi saddhā;</span><br />
<span class="sujato m-text">‘It’s not just Āḷāra Kālāma who has faith,</span><br />
</p>
<p id="mn100c10p6">
<span class="pali m-text">na kho āḷārasseva kālāmassa atthi vīriyaṁ …pe…</span><br />
<span class="sujato m-text">energy,</span><br />
</p>
<p id="mn100c10p7">
<span class="pali m-text">sati …</span><br />
<span class="sujato m-text">mindfulness,</span><br />
</p>
<p id="mn100c10p8">
<span class="pali m-text">samādhi …</span><br />
<span class="sujato m-text">immersion,</span><br />
</p>
<p id="mn100c10p9">
<span class="pali m-text">paññā, mayhampatthi paññā.</span><br />
<span class="sujato m-text">and wisdom; I too have these things.</span><br />
</p>
<p id="mn100c10p10">
<span class="pali m-text">Yannūnāhaṁ yaṁ dhammaṁ āḷāro kālāmo sayaṁ abhiññā sacchikatvā upasampajja viharāmīti pavedeti tassa dhammassa sacchikiriyāya padaheyyan’ti.</span><br />
<span class="sujato m-text">Why don’t I make an effort to realize the same teaching that Āḷāra Kālāma says he has realized with his own insight?’</span><br />
</p>
<p id="mn100c10p11">
<span class="pali m-text">So kho ahaṁ, bhāradvāja, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.</span><br />
<span class="sujato m-text">I quickly realized that teaching with my own insight, and lived having achieved it.</span><br />
</p>
<p id="mn100c10p12">
<span class="pali m-text">Atha khvāhaṁ, bhāradvāja, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">So I approached Āḷāra Kālāma and said to him,</span><br />
</p>
<p id="mn100c10p13">
<span class="pali m-text">‘ettāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja pavedesī’ti?</span><br />
<span class="sujato m-text">‘Reverend Kālāma, have you realized this teaching with your own insight up to this point, and declare having achieved it?’</span><br />
</p>
<p id="mn100c10p14">
<span class="pali m-text">‘Ettāvatā kho ahaṁ, āvuso, imaṁ dhammaṁ sayaṁ abhiññā sacchikatvā upasampajja pavedemī’ti.</span><br />
<span class="sujato m-text">‘I have, reverend.’</span><br />
</p>
<p id="mn100c10p15">
<span class="pali m-text">‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.</span><br />
<span class="sujato m-text">‘I too have realized this teaching with my own insight up to this point, and live having achieved it.’</span><br />
</p>
<p id="mn100c10p16">
<span class="pali m-text">‘Lābhā no, āvuso, suladdhaṁ no, āvuso,</span><br />
<span class="sujato m-text">‘We are fortunate, reverend, so very fortunate</span><br />
</p>
<p id="mn100c10p17">
<span class="pali m-text">ye mayaṁ āyasmantaṁ tādisaṁ sabrahmacāriṁ passāma.</span><br />
<span class="sujato m-text">to see a venerable such as yourself as one of our spiritual companions!</span><br />
</p>
<p id="mn100c10p18">
<span class="pali m-text">Iti yāhaṁ dhammaṁ sayaṁ abhiññā sacchikatvā upasampajja pavedemi taṁ tvaṁ dhammaṁ sayaṁ abhiññā sacchikatvā upasampajja viharasi;</span><br />
<span class="sujato m-text">So the teaching that I’ve realized with my own insight, and declare having achieved it, you’ve realized with your own insight, and live having achieved it.</span><br />
</p>
<p id="mn100c10p19">
<span class="pali m-text">yaṁ tvaṁ dhammaṁ sayaṁ abhiññā sacchikatvā upasampajja viharasi tamahaṁ dhammaṁ sayaṁ abhiññā sacchikatvā upasampajja pavedemi.</span><br />
<span class="sujato m-text">The teaching that you’ve realized with your own insight, and live having achieved it, I’ve realized with my own insight, and declare having achieved it.</span><br />
</p>
<p id="mn100c10p20">
<span class="pali m-text">Iti yāhaṁ dhammaṁ jānāmi taṁ tvaṁ dhammaṁ jānāsi, yaṁ tvaṁ dhammaṁ jānāsi tamahaṁ dhammaṁ jānāmi.</span><br />
<span class="sujato m-text">So the teaching that I know, you know, and the teaching you know, I know.</span><br />
</p>
<p id="mn100c10p21">
<span class="pali m-text">Iti yādiso ahaṁ tādiso tuvaṁ, yādiso tuvaṁ tādiso ahaṁ.</span><br />
<span class="sujato m-text">I am like you and you are like me.</span><br />
</p>
<p id="mn100c10p22">
<span class="pali m-text">Ehi dāni, āvuso, ubhova santā imaṁ gaṇaṁ pariharāmā’ti.</span><br />
<span class="sujato m-text">Come now, reverend! We should both lead this community together.’</span><br />
</p>
<p id="mn100c10p23">
<span class="pali m-text">Iti kho, bhāradvāja, āḷāro kālāmo ācariyo me samāno attano antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesi.</span><br />
<span class="sujato m-text">And that is how my teacher Āḷāra Kālāma placed me, his student, on the same position as him, and honored me with lofty praise.</span><br />
</p>
<p id="mn100c10p24">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c10p25">
<span class="pali m-text">‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva ākiñcaññāyatanūpapattiyā’ti.</span><br />
<span class="sujato m-text">‘This teaching doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the dimension of nothingness.’</span><br />
</p>
<p id="mn100c10p26">
<span class="pali m-text">So kho ahaṁ, bhāradvāja, taṁ dhammaṁ analaṅkaritvā tasmā dhammā nibbijja apakkamiṁ.</span><br />
<span class="sujato m-text">Realizing that this teaching was inadequate, I left disappointed.</span><br />
</p>
<p id="mn100c11p1">
<span class="pali m-text">So kho ahaṁ, bhāradvāja, kiṅkusalagavesī anuttaraṁ santivarapadaṁ pariyesamāno yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">I set out to discover what is skillful, seeking the supreme state of sublime peace. I approached Uddaka, son of Rāma, and said to him,</span><br />
</p>
<p id="mn100c11p2">
<span class="pali m-text">‘icchāmahaṁ, āvuso, imasmiṁ dhammavinaye brahmacariyaṁ caritun’ti.</span><br />
<span class="sujato m-text">‘Reverend, I wish to lead the spiritual life in this teaching and training.’</span><br />
</p>
<p id="mn100c11p3">
<span class="pali m-text">Evaṁ vutte, bhāradvāja, udako rāmaputto maṁ etadavoca:</span><br />
<span class="sujato m-text">Uddaka replied,</span><br />
</p>
<p id="mn100c11p4">
<span class="pali m-text">‘viharatāyasmā.</span><br />
<span class="sujato m-text">‘Stay, venerable.</span><br />
</p>
<p id="mn100c11p5">
<span class="pali m-text">Tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.</span><br />
<span class="sujato m-text">This teaching is such that a sensible person can soon realize their own tradition with their own insight and live having achieved it.’</span><br />
</p>
<p id="mn100c11p6">
<span class="pali m-text">So kho ahaṁ, bhāradvāja, nacirasseva khippameva taṁ dhammaṁ pariyāpuṇiṁ.</span><br />
<span class="sujato m-text">I quickly memorized that teaching.</span><br />
</p>
<p id="mn100c11p7">
<span class="pali m-text">So kho ahaṁ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca.</span><br />
<span class="sujato m-text">So far as lip-recital and oral recitation were concerned, I spoke with knowledge and the authority of the elders. I claimed to know and see, and so did others.</span><br />
</p>
<p id="mn100c11p8">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c11p9">
<span class="pali m-text">‘na kho rāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedesi;</span><br />
<span class="sujato m-text">‘It is not solely by mere faith that Rāma declared: “I realize this teaching with my own insight, and live having achieved it.”</span><br />
</p>
<p id="mn100c11p10">
<span class="pali m-text">addhā rāmo imaṁ dhammaṁ jānaṁ passaṁ vihāsī’ti.</span><br />
<span class="sujato m-text">Surely he meditated knowing and seeing this teaching.’</span><br />
</p>
<p id="mn100c11p11">
<span class="pali m-text">Atha khvāhaṁ, bhāradvāja, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">So I approached Uddaka, son of Rāma, and said to him,</span><br />
</p>
<p id="mn100c11p12">
<span class="pali m-text">‘kittāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?</span><br />
<span class="sujato m-text">‘Reverend, to what extent did Rāma say he’d realized this teaching with his own insight?’</span><br />
</p>
<p id="mn100c11p13">
<span class="pali m-text">Evaṁ vutte, bhāradvāja, udako rāmaputto nevasaññānāsaññāyatanaṁ pavedesi.</span><br />
<span class="sujato m-text">When I said this, Uddaka, son of Rāma, declared the dimension of neither perception nor non-perception.</span><br />
</p>
<p id="mn100c11p14">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c11p15">
<span class="pali m-text">‘na kho rāmasseva ahosi saddhā, mayhampatthi saddhā;</span><br />
<span class="sujato m-text">‘It’s not just Rāma who had faith,</span><br />
</p>
<p id="mn100c11p16">
<span class="pali m-text">na kho rāmasseva ahosi vīriyaṁ …pe…</span><br />
<span class="sujato m-text">energy,</span><br />
</p>
<p id="mn100c11p17">
<span class="pali m-text">sati …</span><br />
<span class="sujato m-text">mindfulness,</span><br />
</p>
<p id="mn100c11p18">
<span class="pali m-text">samādhi …</span><br />
<span class="sujato m-text">immersion,</span><br />
</p>
<p id="mn100c11p19">
<span class="pali m-text">paññā, mayhampatthi paññā.</span><br />
<span class="sujato m-text">and wisdom; I too have these things.</span><br />
</p>
<p id="mn100c11p20">
<span class="pali m-text">Yannūnāhaṁ yaṁ dhammaṁ rāmo sayaṁ abhiññā sacchikatvā upasampajja viharāmīti pavedesi tassa dhammassa sacchikiriyāya padaheyyan’ti.</span><br />
<span class="sujato m-text">Why don’t I make an effort to realize the same teaching that Rāma said he had realized with his own insight?’</span><br />
</p>
<p id="mn100c11p21">
<span class="pali m-text">So kho ahaṁ, bhāradvāja, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.</span><br />
<span class="sujato m-text">I quickly realized that teaching with my own insight, and lived having achieved it.</span><br />
</p>
<p id="mn100c12p1">
<span class="pali m-text">Atha khvāhaṁ, bhāradvāja, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">So I approached Uddaka, son of Rāma, and said to him,</span><br />
</p>
<p id="mn100c12p2">
<span class="pali m-text">‘ettāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti?</span><br />
<span class="sujato m-text">‘Reverend, had Rāma realized this teaching with his own insight up to this point, and declared having achieved it?’</span><br />
</p>
<p id="mn100c12p3">
<span class="pali m-text">‘Ettāvatā kho, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti.</span><br />
<span class="sujato m-text">‘He had, reverend.’</span><br />
</p>
<p id="mn100c12p4">
<span class="pali m-text">‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.</span><br />
<span class="sujato m-text">‘I too have realized this teaching with my own insight up to this point, and live having achieved it.’</span><br />
</p>
<p id="mn100c12p5">
<span class="pali m-text">‘Lābhā no, āvuso, suladdhaṁ no, āvuso,</span><br />
<span class="sujato m-text">‘We are fortunate, reverend, so very fortunate</span><br />
</p>
<p id="mn100c12p6">
<span class="pali m-text">ye mayaṁ āyasmantaṁ tādisaṁ sabrahmacāriṁ passāma.</span><br />
<span class="sujato m-text">to see a venerable such as yourself as one of our spiritual companions!</span><br />
</p>
<p id="mn100c12p7">
<span class="pali m-text">Iti yaṁ dhammaṁ rāmo sayaṁ abhiññā sacchikatvā upasampajja pavedesi taṁ tvaṁ dhammaṁ sayaṁ abhiññā sacchikatvā upasampajja viharasi;</span><br />
<span class="sujato m-text">So the teaching that Rāma had realized with his own insight, and declared having achieved it, you’ve realized with your own insight, and live having achieved it.</span><br />
</p>
<p id="mn100c12p8">
<span class="pali m-text">yaṁ tvaṁ dhammaṁ sayaṁ abhiññā sacchikatvā upasampajja viharasi taṁ dhammaṁ rāmo sayaṁ abhiññā sacchikatvā upasampajja pavedesi.</span><br />
<span class="sujato m-text">The teaching that you’ve realized with your own insight, and live having achieved it, Rāma had realized with his own insight, and declared having achieved it.</span><br />
</p>
<p id="mn100c12p9">
<span class="pali m-text">Iti yaṁ dhammaṁ rāmo abhiññāsi taṁ tvaṁ dhammaṁ jānāsi, yaṁ tvaṁ dhammaṁ jānāsi taṁ dhammaṁ rāmo abhiññāsi.</span><br />
<span class="sujato m-text">So the teaching that Rāma directly knew, you know, and the teaching you know, Rāma directly knew.</span><br />
</p>
<p id="mn100c12p10">
<span class="pali m-text">Iti yādiso rāmo ahosi tādiso tuvaṁ, yādiso tuvaṁ tādiso rāmo ahosi.</span><br />
<span class="sujato m-text">Rāma was like you and you are like Rāma.</span><br />
</p>
<p id="mn100c12p11">
<span class="pali m-text">Ehi dāni, āvuso, tuvaṁ imaṁ gaṇaṁ pariharā’ti.</span><br />
<span class="sujato m-text">Come now, reverend! You should lead this community.’</span><br />
</p>
<p id="mn100c12p12">
<span class="pali m-text">Iti kho, bhāradvāja, udako rāmaputto sabrahmacārī me samāno ācariyaṭṭhāne maṁ ṭhapesi, uḷārāya ca maṁ pūjāya pūjesi.</span><br />
<span class="sujato m-text">And that is how my spiritual companion Uddaka, son of Rāma, placed me in the position of a teacher, and honored me with lofty praise.</span><br />
</p>
<p id="mn100c12p13">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c12p14">
<span class="pali m-text">‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva nevasaññānāsaññāyatanūpapattiyā’ti.</span><br />
<span class="sujato m-text">‘This teaching doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in dimension of neither perception nor non-perception.’</span><br />
</p>
<p id="mn100c12p15">
<span class="pali m-text">So kho ahaṁ, bhāradvāja, taṁ dhammaṁ analaṅkaritvā tasmā dhammā nibbijja apakkamiṁ.</span><br />
<span class="sujato m-text">Realizing that this teaching was inadequate, I left disappointed.</span><br />
</p>
<p id="mn100c13p1">
<span class="pali m-text">So kho ahaṁ, bhāradvāja, kiṅkusalagavesī anuttaraṁ santivarapadaṁ pariyesamāno magadhesu anupubbena cārikaṁ caramāno yena uruvelā senānigamo tadavasariṁ.</span><br />
<span class="sujato m-text">I set out to discover what is skillful, seeking the supreme state of sublime peace. Traveling stage by stage in the Magadhan lands, I arrived at Senānigama near Uruvelā.</span><br />
</p>
<p id="mn100c13p2">
<span class="pali m-text">Tatthaddasaṁ ramaṇīyaṁ bhūmibhāgaṁ, pāsādikañca vanasaṇḍaṁ, nadiñca sandantiṁ setakaṁ supatitthaṁ ramaṇīyaṁ, samantā ca gocaragāmaṁ.</span><br />
<span class="sujato m-text">There I saw a delightful park, a lovely grove with a flowing river that was clean and charming, with smooth banks. And nearby was a village for alms.</span><br />
</p>
<p id="mn100c13p3">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c13p4">
<span class="pali m-text">‘ramaṇīyo vata bho bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo.</span><br />
<span class="sujato m-text">‘This park is truly delightful, a lovely grove with a flowing river that’s clean and charming, with smooth banks. And nearby there’s a village to go for alms.</span><br />
</p>
<p id="mn100c13p5">
<span class="pali m-text">Alaṁ vatidaṁ kulaputtassa padhānatthikassa padhānāyā’ti.</span><br />
<span class="sujato m-text">This is good enough for a gentleman who wishes to put forth effort in meditation.’</span><br />
</p>
<p id="mn100c13p6">
<span class="pali m-text">So kho ahaṁ, bhāradvāja, tattheva nisīdiṁ:</span><br />
<span class="sujato m-text">So I sat down right there, thinking:</span><br />
</p>
<p id="mn100c13p7">
<span class="pali m-text">‘alamidaṁ padhānāyā’ti.</span><br />
<span class="sujato m-text">‘This is good enough for meditation.’</span><br />
</p>
<p id="mn100c14p1">
<span class="pali m-text">Apissu maṁ, bhāradvāja, tisso upamā paṭibhaṁsu anacchariyā pubbe assutapubbā.</span><br />
<span class="sujato m-text">And then these three examples, which were neither supernaturally inspired, nor learned before in the past, occurred to me.</span><br />
</p>
<p id="mn100c14p2">
<span class="pali m-text">Seyyathāpi, bhāradvāja, allaṁ kaṭṭhaṁ sasnehaṁ udake nikkhittaṁ.</span><br />
<span class="sujato m-text">Suppose there was a green, sappy log, and it was lying in water.</span><br />
</p>
<p id="mn100c14p3">
<span class="pali m-text">Atha puriso āgaccheyya uttarāraṇiṁ ādāya:</span><br />
<span class="sujato m-text">Then a person comes along with a drill-stick, thinking</span><br />
</p>
<p id="mn100c14p4">
<span class="pali m-text">‘aggiṁ abhinibbattessāmi, tejo pātukarissāmī’ti.</span><br />
<span class="sujato m-text">to light a fire and produce heat.</span><br />
</p>
<p id="mn100c14p5">
<span class="pali m-text">Taṁ kiṁ maññasi, bhāradvāja,</span><br />
<span class="sujato m-text">What do you think, Bhāradvāja?</span><br />
</p>
<p id="mn100c14p6">
<span class="pali m-text">api nu so puriso amuṁ allaṁ kaṭṭhaṁ sasnehaṁ udake nikkhittaṁ uttarāraṇiṁ ādāya abhimanthento aggiṁ abhinibbatteyya, tejo pātukareyyā”ti?</span><br />
<span class="sujato m-text">By drilling the stick against that green, sappy log lying in water, could they light a fire and produce heat?”</span><br />
</p>
<p id="mn100c14p7">
<span class="pali m-text">“No hidaṁ, bho gotama.</span><br />
<span class="sujato m-text">“No, Master Gotama.</span><br />
</p>
<p id="mn100c14p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn100c14p9">
<span class="pali m-text">Aduñhi, bho gotama, allaṁ kaṭṭhaṁ sasnehaṁ, tañca pana udake nikkhittaṁ;</span><br />
<span class="sujato m-text">Because it’s a green, sappy log, and it’s lying in the water.</span><br />
</p>
<p id="mn100c14p10">
<span class="pali m-text">yāvadeva ca pana so puriso kilamathassa vighātassa bhāgī assā”ti.</span><br />
<span class="sujato m-text">That person will eventually get weary and frustrated.”</span><br />
</p>
<p id="mn100c14p11">
<span class="pali m-text">“Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi avūpakaṭṭhā viharanti, yo ca nesaṁ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṁ na suppahīno hoti na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti abhabbāva te ñāṇāya dassanāya anuttarāya sambodhāya.</span><br />
<span class="sujato m-text">“In the same way, there are ascetics and brahmins who don’t live withdrawn in body and mind from sensual pleasures. They haven’t internally given up or stilled desire, affection, infatuation, thirst, and passion for sensual pleasures. Regardless of whether or not they suffer painful, sharp, severe, acute feelings due to overexertion, they are incapable of knowledge and vision, of supreme awakening.</span><br />
</p>
<p id="mn100c14p12">
<span class="pali m-text">Ayaṁ kho maṁ, bhāradvāja, paṭhamā upamā paṭibhāsi anacchariyā pubbe assutapubbā.</span><br />
<span class="sujato m-text">This was the first example that occurred to me.</span><br />
</p>
<p id="mn100c15p1">
<span class="pali m-text">Aparāpi kho maṁ, bhāradvāja, dutiyā upamā paṭibhāsi anacchariyā pubbe assutapubbā.</span><br />
<span class="sujato m-text">Then a second example occurred to me.</span><br />
</p>
<p id="mn100c15p2">
<span class="pali m-text">Seyyathāpi, bhāradvāja, allaṁ kaṭṭhaṁ sasnehaṁ ārakā udakā thale nikkhittaṁ.</span><br />
<span class="sujato m-text">Suppose there was a green, sappy log, and it was lying on dry land far from the water.</span><br />
</p>
<p id="mn100c15p3">
<span class="pali m-text">Atha puriso āgaccheyya uttarāraṇiṁ ādāya:</span><br />
<span class="sujato m-text">Then a person comes along with a drill-stick, thinking</span><br />
</p>
<p id="mn100c15p4">
<span class="pali m-text">‘aggiṁ abhinibbattessāmi, tejo pātukarissāmī’ti.</span><br />
<span class="sujato m-text">to light a fire and produce heat.</span><br />
</p>
<p id="mn100c15p5">
<span class="pali m-text">Taṁ kiṁ maññasi, bhāradvāja,</span><br />
<span class="sujato m-text">What do you think, Bhāradvāja?</span><br />
</p>
<p id="mn100c15p6">
<span class="pali m-text">api nu so puriso amuṁ allaṁ kaṭṭhaṁ sasnehaṁ ārakā udakā thale nikkhittaṁ uttarāraṇiṁ ādāya abhimanthento aggiṁ abhinibbatteyya tejo pātukareyyā”ti?</span><br />
<span class="sujato m-text">By drilling the stick against that green, sappy log on dry land far from water, could they light a fire and produce heat?”</span><br />
</p>
<p id="mn100c15p7">
<span class="pali m-text">“No hidaṁ, bho gotama.</span><br />
<span class="sujato m-text">“No, Master Gotama.</span><br />
</p>
<p id="mn100c15p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn100c15p9">
<span class="pali m-text">Aduñhi, bho gotama, allaṁ kaṭṭhaṁ sasnehaṁ, kiñcāpi ārakā udakā thale nikkhittaṁ;</span><br />
<span class="sujato m-text">Because it’s still a green, sappy log, despite the fact that it’s lying on dry land far from water.</span><br />
</p>
<p id="mn100c15p10">
<span class="pali m-text">yāvadeva ca pana so puriso kilamathassa vighātassa bhāgī assā”ti. “Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṁ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṁ na suppahīno hoti na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya.</span><br />
<span class="sujato m-text">That person will eventually get weary and frustrated.” “In the same way, there are ascetics and brahmins who live withdrawn in body and mind from sensual pleasures. But they haven’t internally given up or stilled desire, affection, infatuation, thirst, and passion for sensual pleasures. Regardless of whether or not they suffer painful, sharp, severe, acute feelings due to overexertion, they are incapable of knowledge and vision, of supreme awakening.</span><br />
</p>
<p id="mn100c15p11">
<span class="pali m-text">Ayaṁ kho maṁ, bhāradvāja, dutiyā upamā paṭibhāsi anacchariyā pubbe assutapubbā.</span><br />
<span class="sujato m-text">This was the second example that occurred to me.</span><br />
</p>
<p id="mn100c16p1">
<span class="pali m-text">Aparāpi kho maṁ, bhāradvāja, tatiyā upamā paṭibhāsi anacchariyā pubbe assutapubbā.</span><br />
<span class="sujato m-text">Then a third example occurred to me.</span><br />
</p>
<p id="mn100c16p2">
<span class="pali m-text">Seyyathāpi, bhāradvāja, sukkhaṁ kaṭṭhaṁ koḷāpaṁ ārakā udakā thale nikkhittaṁ.</span><br />
<span class="sujato m-text">Suppose there was a dried up, withered log, and it was lying on dry land far from the water.</span><br />
</p>
<p id="mn100c16p3">
<span class="pali m-text">Atha puriso āgaccheyya uttarāraṇiṁ ādāya:</span><br />
<span class="sujato m-text">Then a person comes along with a drill-stick, thinking</span><br />
</p>
<p id="mn100c16p4">
<span class="pali m-text">‘aggiṁ abhinibbattessāmi, tejo pātukarissāmī’ti.</span><br />
<span class="sujato m-text">to light a fire and produce heat.</span><br />
</p>
<p id="mn100c16p5">
<span class="pali m-text">Taṁ kiṁ maññasi, bhāradvāja,</span><br />
<span class="sujato m-text">What do you think, Bhāradvāja?</span><br />
</p>
<p id="mn100c16p6">
<span class="pali m-text">api nu so puriso amuṁ sukkhaṁ kaṭṭhaṁ koḷāpaṁ ārakā udakā thale nikkhittaṁ uttarāraṇiṁ ādāya abhimanthento aggiṁ abhinibbatteyya, tejo pātukareyyā”ti?</span><br />
<span class="sujato m-text">By drilling the stick against that dried up, withered log on dry land far from water, could they light a fire and produce heat?”</span><br />
</p>
<p id="mn100c16p7">
<span class="pali m-text">“Evaṁ, bho gotama.</span><br />
<span class="sujato m-text">“Yes, Master Gotama.</span><br />
</p>
<p id="mn100c16p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn100c16p9">
<span class="pali m-text">Aduñhi, bho gotama, sukkhaṁ kaṭṭhaṁ koḷāpaṁ, tañca pana ārakā udakā thale nikkhittan”ti.</span><br />
<span class="sujato m-text">Because it’s a dried up, withered log, and it’s lying on dry land far from water.”</span><br />
</p>
<p id="mn100c16p10">
<span class="pali m-text">“Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṁ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṁ suppahīno hoti suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya.</span><br />
<span class="sujato m-text">“In the same way, there are ascetics and brahmins who live withdrawn in body and mind from sensual pleasures. And they have internally given up and stilled desire, affection, infatuation, thirst, and passion for sensual pleasures. Regardless of whether or not they suffer painful, sharp, severe, acute feelings due to overexertion, they are capable of knowledge and vision, of supreme awakening.</span><br />
</p>
<p id="mn100c16p11">
<span class="pali m-text">Ayaṁ kho maṁ, bhāradvāja, tatiyā upamā paṭibhāsi anacchariyā pubbe assutapubbā.</span><br />
<span class="sujato m-text">This was the third example that occurred to me.</span><br />
</p>
<p id="mn100c16p12">
<span class="pali m-text">Imā kho maṁ, bhāradvāja, tisso upamā paṭibhaṁsu anacchariyā pubbe assutapubbā.</span><br />
<span class="sujato m-text">These are the three examples, which were neither supernaturally inspired, nor learned before in the past, that occurred to me.</span><br />
</p>
<p id="mn100c17p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c17p2">
<span class="pali m-text">‘yannūnāhaṁ dantebhidantamādhāya, jivhāya tāluṁ āhacca, cetasā cittaṁ abhiniggaṇheyyaṁ abhinippīḷeyyaṁ abhisantāpeyyan’ti.</span><br />
<span class="sujato m-text">‘Why don’t I, with teeth clenched and tongue pressed against the roof of my mouth, squeeze, squash, and torture mind with mind.’</span><br />
</p>
<p id="mn100c17p3">
<span class="pali m-text">So kho ahaṁ, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhāmi abhinippīḷemi abhisantāpemi.</span><br />
<span class="sujato m-text">So that’s what I did,</span><br />
</p>
<p id="mn100c17p4">
<span class="pali m-text">Tassa mayhaṁ, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhato abhinippīḷayato abhisantāpayato kacchehi sedā muccanti.</span><br />
<span class="sujato m-text">until sweat ran from my armpits.</span><br />
</p>
<p id="mn100c17p5">
<span class="pali m-text">Seyyathāpi, bhāradvāja, balavā puriso dubbalataraṁ purisaṁ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya;</span><br />
<span class="sujato m-text">It was like when a strong man grabs a weaker man by the head or throat or shoulder and squeezes, squashes, and tortures them.</span><br />
</p>
<p id="mn100c17p6">
<span class="pali m-text">evameva kho me, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhato abhinippīḷayato abhisantāpayato kacchehi sedā muccanti.</span><br />
<span class="sujato m-text">In the same way, with teeth clenched and tongue pressed against the roof of my mouth, I squeezed, squashed, and tortured mind with mind until sweat ran from my armpits.</span><br />
</p>
<p id="mn100c17p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c18p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c18p2">
<span class="pali m-text">‘yannūnāhaṁ appāṇakaṁyeva jhānaṁ jhāyeyyan’ti.</span><br />
<span class="sujato m-text">‘Why don’t I practice the breathless absorption?’</span><br />
</p>
<p id="mn100c18p3">
<span class="pali m-text">So kho ahaṁ, bhāradvāja, mukhato ca nāsato ca assāsapassāse uparundhiṁ.</span><br />
<span class="sujato m-text">So I cut off my breathing through my mouth and nose.</span><br />
</p>
<p id="mn100c18p4">
<span class="pali m-text">Tassa mayhaṁ, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṁ nikkhamantānaṁ adhimatto saddo hoti.</span><br />
<span class="sujato m-text">But then winds came out my ears making a loud noise,</span><br />
</p>
<p id="mn100c18p5">
<span class="pali m-text">Seyyathāpi nāma kammāragaggariyā dhamamānāya adhimatto saddo hoti;</span><br />
<span class="sujato m-text">like the puffing of a blacksmith’s bellows.</span><br />
</p>
<p id="mn100c18p6">
<span class="pali m-text">evameva kho me, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṁ nikkhamantānaṁ adhimatto saddo hoti.</span><br />
</p>
<p id="mn100c18p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c19p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c19p2">
<span class="pali m-text">‘yannūnāhaṁ appāṇakaṁyeva jhānaṁ jhāyeyyan’ti.</span><br />
<span class="sujato m-text">‘Why don’t I keep practicing the breathless absorption?’</span><br />
</p>
<p id="mn100c19p3">
<span class="pali m-text">So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.</span><br />
<span class="sujato m-text">So I cut off my breathing through my mouth and nose.</span><br />
</p>
<p id="mn100c19p4">
<span class="pali m-text">Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti.</span><br />
<span class="sujato m-text">But then strong winds ground my head,</span><br />
</p>
<p id="mn100c19p5">
<span class="pali m-text">Seyyathāpi, bhāradvāja, balavā puriso, tiṇhena sikharena muddhani abhimattheyya;</span><br />
<span class="sujato m-text">like a strong man was drilling into my head with a sharp point.</span><br />
</p>
<p id="mn100c19p6">
<span class="pali m-text">evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti.</span><br />
</p>
<p id="mn100c19p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c20p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c20p2">
<span class="pali m-text">‘yannūnāhaṁ appāṇakaṁyeva jhānaṁ jhāyeyyan’ti.</span><br />
<span class="sujato m-text">‘Why don’t I keep practicing the breathless absorption?’</span><br />
</p>
<p id="mn100c20p3">
<span class="pali m-text">So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.</span><br />
<span class="sujato m-text">So I cut off my breathing through my mouth and nose.</span><br />
</p>
<p id="mn100c20p4">
<span class="pali m-text">Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.</span><br />
<span class="sujato m-text">But then I got a severe headache,</span><br />
</p>
<p id="mn100c20p5">
<span class="pali m-text">Seyyathāpi, bhāradvāja, balavā puriso daḷhena varattakkhaṇḍena sīse sīsaveṭhaṁ dadeyya;</span><br />
<span class="sujato m-text">like a strong man was tightening a tough leather strap around my head.</span><br />
</p>
<p id="mn100c20p6">
<span class="pali m-text">evameva kho, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.</span><br />
</p>
<p id="mn100c20p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c21p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c21p2">
<span class="pali m-text">‘yannūnāhaṁ appāṇakaṁyeva jhānaṁ jhāyeyyan’ti.</span><br />
<span class="sujato m-text">‘Why don’t I keep practicing the breathless absorption?’</span><br />
</p>
<p id="mn100c21p3">
<span class="pali m-text">So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.</span><br />
<span class="sujato m-text">So I cut off my breathing through my mouth and nose.</span><br />
</p>
<p id="mn100c21p4">
<span class="pali m-text">Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṁ parikantanti.</span><br />
<span class="sujato m-text">But then strong winds carved up my belly,</span><br />
</p>
<p id="mn100c21p5">
<span class="pali m-text">Seyyathāpi, bhāradvāja, dakkho goghātako vā goghātakantevāsī vā tiṇhena govikantanena kucchiṁ parikanteyya;</span><br />
<span class="sujato m-text">like a deft butcher or their apprentice was slicing my belly open with a meat cleaver.</span><br />
</p>
<p id="mn100c21p6">
<span class="pali m-text">evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṁ parikantanti.</span><br />
</p>
<p id="mn100c21p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c22p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c22p2">
<span class="pali m-text">‘yannūnāhaṁ appāṇakaṁyeva jhānaṁ jhāyeyyan’ti.</span><br />
<span class="sujato m-text">‘Why don’t I keep practicing the breathless absorption?’</span><br />
</p>
<p id="mn100c22p3">
<span class="pali m-text">So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.</span><br />
<span class="sujato m-text">So I cut off my breathing through my mouth and nose.</span><br />
</p>
<p id="mn100c22p4">
<span class="pali m-text">Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṁ ḍāho hoti.</span><br />
<span class="sujato m-text">But then there was an intense burning in my body,</span><br />
</p>
<p id="mn100c22p5">
<span class="pali m-text">Seyyathāpi, bhāradvāja, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ;</span><br />
<span class="sujato m-text">like two strong men grabbing a weaker man by the arms to burn and scorch him on a pit of glowing coals.</span><br />
</p>
<p id="mn100c22p6">
<span class="pali m-text">evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṁ ḍāho hoti.</span><br />
</p>
<p id="mn100c22p7">
<span class="pali m-text">Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā, sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.</span><br />
<span class="sujato m-text">My energy was roused up and unflagging, and my mindfulness was established and lucid, but my body was disturbed, not tranquil, because I’d pushed too hard with that painful striving.</span><br />
</p>
<p id="mn100c23p1">
<span class="pali m-text">Apissu maṁ, bhāradvāja, devatā disvā evamāhaṁsu:</span><br />
<span class="sujato m-text">Then some deities saw me and said,</span><br />
</p>
<p id="mn100c23p2">
<span class="pali m-text">‘kālaṅkato samaṇo gotamo’ti.</span><br />
<span class="sujato m-text">‘The ascetic Gotama is dead.’</span><br />
</p>
<p id="mn100c23p3">
<span class="pali m-text">Ekaccā devatā evamāhaṁsu:</span><br />
<span class="sujato m-text">Others said,</span><br />
</p>
<p id="mn100c23p4">
<span class="pali m-text">‘na kālaṅkato samaṇo gotamo, api ca kālaṁ karotī’ti.</span><br />
<span class="sujato m-text">‘He’s not dead, but he’s dying.’</span><br />
</p>
<p id="mn100c23p5">
<span class="pali m-text">Ekaccā devatā evamāhaṁsu:</span><br />
<span class="sujato m-text">Others said,</span><br />
</p>
<p id="mn100c23p6">
<span class="pali m-text">‘na kālaṅkato samaṇo gotamo, nāpi kālaṁ karoti;</span><br />
<span class="sujato m-text">‘He’s not dead or dying. The ascetic Gotama is a perfected one, for that is how the perfected ones live.’</span><br />
</p>
<p id="mn100c23p7">
<span class="pali m-text">arahaṁ samaṇo gotamo, vihāro tveva so arahato evarūpo hotī’ti.</span><br />
</p>
<p id="mn100c24p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c24p2">
<span class="pali m-text">‘yannūnāhaṁ sabbaso āhārupacchedāya paṭipajjeyyan’ti.</span><br />
<span class="sujato m-text">‘Why don’t I practice completely cutting off food?’</span><br />
</p>
<p id="mn100c24p3">
<span class="pali m-text">Atha kho maṁ, bhāradvāja, devatā upasaṅkamitvā etadavocuṁ:</span><br />
<span class="sujato m-text">But deities came to me and said,</span><br />
</p>
<p id="mn100c24p4">
<span class="pali m-text">‘mā kho tvaṁ, mārisa, sabbaso āhārupacchedāya paṭipajji.</span><br />
<span class="sujato m-text">‘Good sir, don’t practice totally cutting off food.</span><br />
</p>
<p id="mn100c24p5">
<span class="pali m-text">Sace kho tvaṁ, mārisa, sabbaso āhārupacchedāya paṭipajjissasi, tassa te mayaṁ dibbaṁ ojaṁ lomakūpehi ajjhohāressāma.</span><br />
<span class="sujato m-text">If you do, we’ll infuse divine nectar into your pores and you will live on that.’</span><br />
</p>
<p id="mn100c24p6">
<span class="pali m-text">Tāya tvaṁ yāpessasī’ti.</span><br />
</p>
<p id="mn100c24p7">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c24p8">
<span class="pali m-text">‘ahañceva kho pana sabbaso ajajjitaṁ paṭijāneyyaṁ, imā ca me devatā dibbaṁ ojaṁ lomakūpehi ajjhohāreyyuṁ, tāya cāhaṁ yāpeyyaṁ.</span><br />
<span class="sujato m-text">‘If I claim to be completely fasting while these deities are infusing divine nectar in my pores, that would be a lie on my part.’</span><br />
</p>
<p id="mn100c24p9">
<span class="pali m-text">Taṁ mamassa musā’ti.</span><br />
</p>
<p id="mn100c24p10">
<span class="pali m-text">So kho ahaṁ, bhāradvāja, tā devatā paccācikkhāmi, ‘halan’ti vadāmi.</span><br />
<span class="sujato m-text">So I dismissed those deities, saying, ‘There’s no need.’</span><br />
</p>
<p id="mn100c25p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c25p2">
<span class="pali m-text">‘yannūnāhaṁ thokaṁ thokaṁ āhāraṁ āhāreyyaṁ pasataṁ pasataṁ, yadi vā muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsan’ti.</span><br />
<span class="sujato m-text">‘Why don’t I just take a little bit of food each time, a cup of broth made from mung beans, horse gram, chickpeas, or green gram.’</span><br />
</p>
<p id="mn100c25p3">
<span class="pali m-text">So kho ahaṁ, bhāradvāja, thokaṁ thokaṁ āhāraṁ āhāresiṁ pasataṁ pasataṁ, yadi vā muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsaṁ.</span><br />
<span class="sujato m-text">So that’s what I did,</span><br />
</p>
<p id="mn100c25p4">
<span class="pali m-text">Tassa mayhaṁ, bhāradvāja, thokaṁ thokaṁ āhāraṁ āhārayato pasataṁ pasataṁ, yadi vā muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsaṁ, adhimattakasimānaṁ patto kāyo hoti.</span><br />
<span class="sujato m-text">until my body became extremely emaciated.</span><br />
</p>
<p id="mn100c25p5">
<span class="pali m-text">Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya.</span><br />
<span class="sujato m-text">Due to eating so little, my limbs became like the joints of an eighty-year-old or a corpse,</span><br />
</p>
<p id="mn100c25p6">
<span class="pali m-text">Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya;</span><br />
<span class="sujato m-text">my bottom became like a camel’s hoof,</span><br />
</p>
<p id="mn100c25p7">
<span class="pali m-text">seyyathāpi nāma vaṭṭanāvaḷī; evamevassu me piṭṭhikaṇṭako uṇṇatāvanato hoti tāyevappāhāratāya.</span><br />
<span class="sujato m-text">my vertebrae stuck out like beads on a string,</span><br />
</p>
<p id="mn100c25p8">
<span class="pali m-text">Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya.</span><br />
<span class="sujato m-text">and my ribs were as gaunt as the broken-down rafters on an old barn.</span><br />
</p>
<p id="mn100c25p9">
<span class="pali m-text">Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya.</span><br />
<span class="sujato m-text">Due to eating so little, the gleam of my eyes sank deep in their sockets, like the gleam of water sunk deep down a well.</span><br />
</p>
<p id="mn100c25p10">
<span class="pali m-text">Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya.</span><br />
<span class="sujato m-text">Due to eating so little, my scalp shriveled and withered like a green bitter-gourd in the wind and sun.</span><br />
</p>
<p id="mn100c25p11">
<span class="pali m-text">So kho ahaṁ, bhāradvāja, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi, ‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi; yāvassu me, bhāradvāja, udaracchavi piṭṭhikaṇṭakaṁ allīnā hoti tāyevappāhāratāya.</span><br />
<span class="sujato m-text">Due to eating so little, the skin of my belly stuck to my backbone, so that when I tried to rub the skin of my belly I grabbed my backbone, and when I tried to rub my backbone I rubbed the skin of my belly.</span><br />
</p>
<p id="mn100c25p12">
<span class="pali m-text">So kho ahaṁ, bhāradvāja, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya.</span><br />
<span class="sujato m-text">Due to eating so little, when I tried to urinate or defecate I fell face down right there.</span><br />
</p>
<p id="mn100c25p13">
<span class="pali m-text">So kho ahaṁ, bhāradvāja, imameva kāyaṁ assāsento pāṇinā gattāni anumajjāmi. Tassa mayhaṁ, bhāradvāja, pāṇinā gattāni anumajjato pūtimūlāni lomāni kāyasmā papatanti tāyevappāhāratāya.</span><br />
<span class="sujato m-text">Due to eating so little, when I tried to relieve my body by rubbing my limbs with my hands, the hair, rotted at its roots, fell out.</span><br />
</p>
<p id="mn100c26p1">
<span class="pali m-text">Apissu maṁ, bhāradvāja, manussā disvā evamāhaṁsu: ‘kāḷo samaṇo gotamo’ti.</span><br />
<span class="sujato m-text">Then some people saw me and said: ‘The ascetic Gotama is black.’</span><br />
</p>
<p id="mn100c26p2">
<span class="pali m-text">Ekacce manussā evamāhaṁsu: ‘na kāḷo samaṇo gotamo, sāmo samaṇo gotamo’ti.</span><br />
<span class="sujato m-text">Some said: ‘He’s not black, he’s brown.’</span><br />
</p>
<p id="mn100c26p3">
<span class="pali m-text">Ekacce manussā evamāhaṁsu: ‘na kāḷo samaṇo gotamo napi sāmo, maṅguracchavi samaṇo gotamo’ti;</span><br />
<span class="sujato m-text">Some said: ‘He’s neither black nor brown. The ascetic Gotama has tawny skin.’</span><br />
</p>
<p id="mn100c26p4">
<span class="pali m-text">yāvassu me, bhāradvāja, tāva parisuddho chavivaṇṇo pariyodāto upahato hoti tāyevappāhāratāya.</span><br />
<span class="sujato m-text">That’s how far the pure, bright complexion of my skin had been ruined by taking so little food.</span><br />
</p>
<p id="mn100c27p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c27p2">
<span class="pali m-text">‘ye kho keci atītamaddhānaṁ samaṇā vā brāhmaṇā vā opakkamikā dukkhā tibbā kharā kaṭukā vedanā vedayiṁsu, etāvaparamaṁ, nayito bhiyyo;</span><br />
<span class="sujato m-text">‘Whatever ascetics and brahmins have experienced painful, sharp, severe, acute feelings due to overexertion—whether in the past, future, or present—this is as far as it goes, no-one has done more than this.</span><br />
</p>
<p id="mn100c27p3">
<span class="pali m-text">yepi hi keci anāgatamaddhānaṁ samaṇā vā brāhmaṇā vā opakkamikā dukkhā tibbā kharā kaṭukā vedanā vedayissanti, etāvaparamaṁ, nayito bhiyyo;</span><br />
</p>
<p id="mn100c27p4">
<span class="pali m-text">yepi hi keci etarahi samaṇā vā brāhmaṇā vā opakkamikā dukkhā tibbā kharā kaṭukā vedanā vedayanti, etāvaparamaṁ, nayito bhiyyo.</span><br />
</p>
<p id="mn100c27p5">
<span class="pali m-text">Na kho panāhaṁ imāya kaṭukāya dukkarakārikāya adhigacchāmi uttari manussadhammā alamariyañāṇadassanavisesaṁ.</span><br />
<span class="sujato m-text">But I have not achieved any superhuman distinction in knowledge and vision worthy of the noble ones by this severe, grueling work.</span><br />
</p>
<p id="mn100c27p6">
<span class="pali m-text">Siyā nu kho añño maggo bodhāyā’ti?</span><br />
<span class="sujato m-text">Could there be another path to awakening?’</span><br />
</p>
<p id="mn100c28p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c28p2">
<span class="pali m-text">‘abhijānāmi kho panāhaṁ pitu sakkassa kammante sītāya jambucchāyāya nisinno vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharitā.</span><br />
<span class="sujato m-text">‘I recall sitting in the cool shade of the rose-apple tree while my father the Sakyan was off working. Quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn100c28p3">
<span class="pali m-text">Siyā nu kho eso maggo bodhāyā’ti?</span><br />
<span class="sujato m-text">Could that be the path to awakening?’</span><br />
</p>
<p id="mn100c28p4">
<span class="pali m-text">Tassa mayhaṁ, bhāradvāja, satānusāri viññāṇaṁ ahosi:</span><br />
<span class="sujato m-text">Stemming from that memory came the realization:</span><br />
</p>
<p id="mn100c28p5">
<span class="pali m-text">‘eseva maggo bodhāyā’ti.</span><br />
<span class="sujato m-text">‘&lt;em&gt;That&lt;/em&gt; is the path to awakening!’</span><br />
</p>
<p id="mn100c29p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c29p2">
<span class="pali m-text">‘kiṁ nu kho ahaṁ tassa sukhassa bhāyāmi yaṁ taṁ sukhaṁ aññatreva kāmehi aññatra akusalehi dhammehī’ti?</span><br />
<span class="sujato m-text">‘Why am I afraid of that pleasure, for it has nothing to do with sensual pleasures or unskillful qualities?’</span><br />
</p>
<p id="mn100c29p3">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">I thought,</span><br />
</p>
<p id="mn100c29p4">
<span class="pali m-text">‘na kho ahaṁ tassa sukhassa bhāyāmi yaṁ taṁ sukhaṁ aññatreva kāmehi aññatra akusalehi dhammehī’ti.</span><br />
<span class="sujato m-text">‘I’m not afraid of that pleasure, for it has nothing to do with sensual pleasures or unskillful qualities.’</span><br />
</p>
<p id="mn100c30p1">
<span class="pali m-text">Tassa mayhaṁ, bhāradvāja, etadahosi:</span><br />
<span class="sujato m-text">Then it occurred to me,</span><br />
</p>
<p id="mn100c30p2">
<span class="pali m-text">‘na kho taṁ sukaraṁ sukhaṁ adhigantuṁ evaṁ adhimattakasimānaṁ pattakāyena.</span><br />
<span class="sujato m-text">‘I can’t achieve that pleasure with a body so excessively emaciated. Why don’t I eat some solid food, some rice and porridge?’</span><br />
</p>
<p id="mn100c30p3">
<span class="pali m-text">Yannūnāhaṁ oḷārikaṁ āhāraṁ āhāreyyaṁ odanakummāsan’ti.</span><br />
</p>
<p id="mn100c30p4">
<span class="pali m-text">So kho ahaṁ, bhāradvāja, oḷārikaṁ āhāraṁ āhāresiṁ odanakummāsaṁ.</span><br />
<span class="sujato m-text">So I ate some solid food.</span><br />
</p>
<p id="mn100c30p5">
<span class="pali m-text">Tena kho pana maṁ, bhāradvāja, samayena pañcavaggiyā bhikkhū paccupaṭṭhitā honti:</span><br />
<span class="sujato m-text">Now at that time the five mendicants were attending on me, thinking,</span><br />
</p>
<p id="mn100c30p6">
<span class="pali m-text">‘yaṁ kho samaṇo gotamo dhammaṁ adhigamissati taṁ no ārocessatī’ti.</span><br />
<span class="sujato m-text">‘The ascetic Gotama will tell us of any truth that he realizes.’</span><br />
</p>
<p id="mn100c30p7">
<span class="pali m-text">Yato kho ahaṁ, bhāradvāja, oḷārikaṁ āhāraṁ āhāresiṁ odanakummāsaṁ, atha me te pañcavaggiyā bhikkhū nibbijja pakkamiṁsu:</span><br />
<span class="sujato m-text">But when I ate some solid food, they left disappointed in me, saying,</span><br />
</p>
<p id="mn100c30p8">
<span class="pali m-text">‘bāhulliko samaṇo gotamo padhānavibbhanto āvatto bāhullāyā’ti.</span><br />
<span class="sujato m-text">‘The ascetic Gotama has become indulgent; he has strayed from the struggle and returned to indulgence.’</span><br />
</p>
<p id="mn100c31-33p1">
<span class="pali m-text">So kho ahaṁ, bhāradvāja, oḷārikaṁ āhāraṁ āhāretvā balaṁ gahetvā vivicceva kāmehi …pe… paṭhamaṁ jhānaṁ upasampajja vihāsiṁ.</span><br />
<span class="sujato m-text">After eating solid food and gathering my strength, quite secluded from sensual pleasures, secluded from unskillful qualities, I entered and remained in the first absorption …</span><br />
</p>
<p id="mn100c31-33p2">
<span class="pali m-text">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …</span><br />
<span class="sujato m-text">As the placing of the mind and keeping it connected were stilled, I entered and remained in the second absorption …</span><br />
</p>
<p id="mn100c31-33p3">
<span class="pali m-text">tatiyaṁ jhānaṁ …</span><br />
<span class="sujato m-text">third absorption …</span><br />
</p>
<p id="mn100c31-33p4">
<span class="pali m-text">catutthaṁ jhānaṁ upasampajja vihāsiṁ.</span><br />
<span class="sujato m-text">fourth absorption.</span><br />
</p>
<p id="mn100c34p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward recollection of past lives.</span><br />
</p>
<p id="mn100c34p2">
<span class="pali m-text">So anekavihitaṁ pubbenivāsaṁ anussarāmi, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarāmi.</span><br />
<span class="sujato m-text">I recollected many past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. And so I recollected my many kinds of past lives, with features and details.</span><br />
</p>
<p id="mn100c35p1">
<span class="pali m-text">Ayaṁ kho me, bhāradvāja, rattiyā paṭhame yāme paṭhamā vijjā adhigatā,</span><br />
<span class="sujato m-text">This was the first knowledge, which I achieved in the first watch of the night.</span><br />
</p>
<p id="mn100c35p2">
<span class="pali m-text">avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.</span><br />
</p>
<p id="mn100c36-38p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the death and rebirth of sentient beings.</span><br />
</p>
<p id="mn100c36-38p2">
<span class="pali m-text">So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi …pe…</span><br />
<span class="sujato m-text">With clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds …</span><br />
</p>
<p id="mn100c36-38p3">
<span class="pali m-text">ayaṁ kho me, bhāradvāja, rattiyā majjhime yāme dutiyā</span><br />
<span class="sujato m-text">This was the second knowledge, which I achieved in the middle watch of the night.</span><br />
</p>
<p id="mn100c36-38p4">
<span class="pali m-text">vijjā adhigatā, avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.</span><br />
</p>
<p id="mn100c39p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ.</span><br />
<span class="sujato m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the ending of defilements.</span><br />
</p>
<p id="mn100c39p2">
<span class="pali m-text">So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ;</span><br />
<span class="sujato m-text">I truly understood: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="mn100c39p3">
<span class="pali m-text">‘ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ.</span><br />
<span class="sujato m-text">I truly understood: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’.</span><br />
</p>
<p id="mn100c40p1">
<span class="pali m-text">Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha.</span><br />
<span class="sujato m-text">Knowing and seeing like this, my mind was freed from the defilements of sensuality, desire to be reborn, and ignorance.</span><br />
</p>
<p id="mn100c40p2">
<span class="pali m-text">Vimuttasmiṁ vimuttamiti ñāṇaṁ ahosi.</span><br />
<span class="sujato m-text">When it was freed, I knew it was freed.</span><br />
</p>
<p id="mn100c40p3">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ.</span><br />
<span class="sujato m-text">I understood: ‘Rebirth is ended; the spiritual journey has been completed; what had to be done has been done; there is no return to any state of existence.’</span><br />
</p>
<p id="mn100c41p1">
<span class="pali m-text">Ayaṁ kho me, bhāradvāja, rattiyā pacchime yāme tatiyā</span><br />
<span class="sujato m-text">This was the third knowledge, which I achieved in the last watch of the night.</span><br />
</p>
<p id="mn100c41p2">
<span class="pali m-text">vijjā adhigatā, avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato”ti.</span><br />
<span class="sujato m-text">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute.”</span><br />
</p>
<p id="mn100c42p1">
<span class="pali m-text">Evaṁ vutte, saṅgāravo māṇavo bhagavantaṁ etadavoca:</span><br />
<span class="sujato m-text">When he had spoken, Saṅgārava said to the Buddha,</span><br />
</p>
<p id="mn100c42p2">
<span class="pali m-text">“aṭṭhitavataṁ bhoto gotamassa padhānaṁ ahosi, sappurisavataṁ bhoto gotamassa padhānaṁ ahosi;</span><br />
<span class="sujato m-text">“Master Gotama’s effort was steadfast and appropriate for a good person,</span><br />
</p>
<p id="mn100c42p3">
<span class="pali m-text">yathā taṁ arahato sammāsambuddhassa.</span><br />
<span class="sujato m-text">since he is a perfected one, a fully awakened Buddha.</span><br />
</p>
<p id="mn100c42p4">
<span class="pali m-text">Kiṁ nu kho, bho gotama, atthi devā”ti?</span><br />
<span class="sujato m-text">But Master Gotama, do gods survive?”</span><br />
</p>
<p id="mn100c42p5">
<span class="pali m-text">“Ṭhānaso metaṁ, bhāradvāja, viditaṁ yadidaṁ—</span><br />
<span class="sujato m-text">“I’ve understood about gods in terms of causes.”</span><br />
</p>
<p id="mn100c42p6">
<span class="pali m-text">adhidevā”ti.</span><br />
</p>
<p id="mn100c42p7">
<span class="pali m-text">“Kiṁ nu kho, bho gotama, ‘atthi devā’ti puṭṭho samāno ‘ṭhānaso metaṁ, bhāradvāja, viditaṁ yadidaṁ adhidevā’ti vadesi.</span><br />
<span class="sujato m-text">“But Master Gotama, when asked ‘Do gods survive?’ why did you say that you have understood about gods in terms of causes?</span><br />
</p>
<p id="mn100c42p8">
<span class="pali m-text">Nanu, bho gotama, evaṁ sante tucchā musā hotī”ti?</span><br />
<span class="sujato m-text">If that’s the case, isn’t it a hollow lie?”</span><br />
</p>
<p id="mn100c42p9">
<span class="pali m-text">“‘Atthi devā’ti, bhāradvāja, puṭṭho samāno ‘atthi devā’ti yo vadeyya, ‘ṭhānaso me viditā’ti yo vadeyya;</span><br />
<span class="sujato m-text">“When asked ‘Do gods survive’, whether you reply ‘Gods survive’ or ‘I’ve understood in terms of causes’</span><br />
</p>
<p id="mn100c42p10">
<span class="pali m-text">atha khvettha viññunā purisena ekaṁsena niṭṭhaṁ gantabbaṁ yadidaṁ:</span><br />
<span class="sujato m-text">a sensible person would come to the definite conclusion that</span><br />
</p>
<p id="mn100c42p11">
<span class="pali m-text">‘atthi devā’”ti.</span><br />
<span class="sujato m-text">gods survive.”</span><br />
</p>
<p id="mn100c42p12">
<span class="pali m-text">“Kissa pana me bhavaṁ gotamo ādikeneva na byākāsī”ti?</span><br />
<span class="sujato m-text">“But why didn’t you say that in the first place?”</span><br />
</p>
<p id="mn100c42p13">
<span class="pali m-text">“Uccena sammataṁ kho etaṁ, bhāradvāja, lokasmiṁ yadidaṁ:</span><br />
<span class="sujato m-text">“It’s widely deemed in the world that</span><br />
</p>
<p id="mn100c42p14">
<span class="pali m-text">‘atthi devā’”ti.</span><br />
<span class="sujato m-text">gods survive.”</span><br />
</p>
<p id="mn100c43p1">
<span class="pali m-text">Evaṁ vutte, saṅgāravo māṇavo bhagavantaṁ etadavoca:</span><br />
<span class="sujato m-text">When he had spoken, Saṅgārava said to the Buddha,</span><br />
</p>
<p id="mn100c43p2">
<span class="pali m-text">“abhikkantaṁ, bho gotama, abhikkantaṁ, bho gotama.</span><br />
<span class="sujato m-text">“Excellent, Master Gotama! Excellent!</span><br />
</p>
<p id="mn100c43p3">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways.</span><br />
</p>
<p id="mn100c43p4">
<span class="pali m-text">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="mn100c43p5">
<span class="pali m-text">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn100c43p6">
<span class="pali m-text">Saṅgāravasuttaṁ niṭṭhitaṁ dasamaṁ.</span><br />
</p>
<p id="mn100c43p7">
<span class="pali m-text">Brāhmaṇavaggo niṭṭhito pañcamo.</span><br />
</p>
<p id="mn100c44p0">
<span class="pali m-text">Tassuddānaṁ</span><br />
</p>
<p id="mn100c44p1">
<span class="pali m-text">Brahmāyu selassalāyano,</span><br />
</p>
<p id="mn100c44p2">
<span class="pali m-text">ghoṭamukho ca brāhmaṇo;</span><br />
</p>
<p id="mn100c44p3">
<span class="pali m-text">Caṅkī esu dhanañjāni,</span><br />
</p>
<p id="mn100c44p4">
<span class="pali m-text">vāseṭṭho subhagāravoti.</span><br />
</p>
<p id="mn100c45p0">
<span class="pali m-text">Idaṁ vaggānamuddānaṁ</span><br />
</p>
<p id="mn100c45p1">
<span class="pali m-text">Vaggo gahapati bhikkhu,</span><br />
</p>
<p id="mn100c45p2">
<span class="pali m-text">paribbājakanāmako;</span><br />
</p>
<p id="mn100c45p3">
<span class="pali m-text">Rājavaggo brāhmaṇoti,</span><br />
</p>
<p id="mn100c45p4">
<span class="pali m-text">pañca majjhimaāgame.</span><br />
</p>
<p id="mn100c45p5">
<span class="pali m-text">Majjhimapaṇṇāsakaṁ samattaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>