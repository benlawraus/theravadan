<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.140 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0005p0140.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an5-index.html">an5</a> &raquo;
          </span>
          Aṅguttara Nikāya 5.140
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0005p0139.html">Previous</a></div>
<div class="m-col-t-6 m-text-right">
<a href="../pages/an0005p0141.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.140</span></p>
<p id="an5p140c0p2">
<span class="pali m-text">14. Rājavagga</span><br />
<span class="sujato m-text">14. Kings</span><br />
</p>
<section id="sotasutta">
<span id="an5p140c0p3"></span><h2><span class="pali m-text">Sotasutta</span></h2>
<p><span class="sujato m-text">A Listener</span></p>
<p id="an5p140c1p1">
<span class="pali m-text">“Pañcahi, bhikkhave, aṅgehi samannāgato rañño nāgo rājāraho hoti rājabhoggo, rañño aṅgaṁtveva saṅkhaṁ gacchati.</span><br />
<span class="sujato m-text">“Mendicants, a royal bull elephant with five factors is worthy of a king, fit to serve a king, and is considered a factor of kingship.</span><br />
</p>
<p id="an5p140c1p2">
<span class="pali m-text">Katamehi pañcahi?</span><br />
<span class="sujato m-text">What five?</span><br />
</p>
<p id="an5p140c1p3">
<span class="pali m-text">Idha, bhikkhave, rañño nāgo sotā ca hoti, hantā ca, rakkhitā ca, khantā ca, gantā ca.</span><br />
<span class="sujato m-text">A royal bull elephant listens, destroys, protects, endures, and goes fast.</span><br />
</p>
<p id="an5p140c2p1">
<span class="pali m-text">Kathañca, bhikkhave, rañño nāgo sotā hoti?</span><br />
<span class="sujato m-text">And how does a royal bull elephant listen?</span><br />
</p>
<p id="an5p140c2p2">
<span class="pali m-text">Idha, bhikkhave, rañño nāgo yamenaṁ hatthidammasārathi kāraṇaṁ kāreti—</span><br />
<span class="sujato m-text">It’s when a royal bull elephant pays attention, applies the mind, concentrates wholeheartedly, and actively listens to whatever task the elephant trainer has it do,</span><br />
</p>
<p id="an5p140c2p3">
<span class="pali m-text">yadi vā katapubbaṁ yadi vā akatapubbaṁ—</span><br />
<span class="sujato m-text">whether or not it has done it before.</span><br />
</p>
<p id="an5p140c2p4">
<span class="pali m-text">taṁ aṭṭhiṁ katvā manasi katvā sabbaṁ cetasā samannāharitvā ohitasoto suṇāti.</span><br />
</p>
<p id="an5p140c2p5">
<span class="pali m-text">Evaṁ kho, bhikkhave, rañño nāgo sotā hoti.</span><br />
<span class="sujato m-text">That’s how a royal bull elephant listens.</span><br />
</p>
<p id="an5p140c3p1">
<span class="pali m-text">Kathañca, bhikkhave, rañño nāgo hantā hoti?</span><br />
<span class="sujato m-text">And how does a royal bull elephant destroy?</span><br />
</p>
<p id="an5p140c3p2">
<span class="pali m-text">Idha, bhikkhave, rañño nāgo saṅgāmagato hatthimpi hanati, hatthāruhampi hanati, assampi hanati, assāruhampi hanati, rathampi hanati, rathikampi hanati, pattikampi hanati.</span><br />
<span class="sujato m-text">It’s when a royal bull elephant in battle destroys elephants with their riders, horses with their riders, chariots and charioteers, and foot soldiers.</span><br />
</p>
<p id="an5p140c3p3">
<span class="pali m-text">Evaṁ kho, bhikkhave, rañño nāgo hantā hoti.</span><br />
<span class="sujato m-text">That’s how a royal bull elephant destroys.</span><br />
</p>
<p id="an5p140c4p1">
<span class="pali m-text">Kathañca, bhikkhave, rañño nāgo rakkhitā hoti?</span><br />
<span class="sujato m-text">And how does a royal bull elephant protect?</span><br />
</p>
<p id="an5p140c4p2">
<span class="pali m-text">Idha, bhikkhave, rañño nāgo saṅgāmagato rakkhati purimaṁ kāyaṁ, rakkhati pacchimaṁ kāyaṁ, rakkhati purime pāde, rakkhati pacchime pāde, rakkhati sīsaṁ, rakkhati kaṇṇe, rakkhati dante, rakkhati soṇḍaṁ, rakkhati vāladhiṁ, rakkhati hatthāruhaṁ.</span><br />
<span class="sujato m-text">It’s when a royal bull elephant in battle protects its fore-quarters and hind-quarters, its fore-feet and hind-feet, and its head, ears, tusks, trunk, tail, and rider.</span><br />
</p>
<p id="an5p140c4p3">
<span class="pali m-text">Evaṁ kho, bhikkhave, rañño nāgo rakkhitā hoti.</span><br />
<span class="sujato m-text">That’s how a royal bull elephant protects.</span><br />
</p>
<p id="an5p140c5p1">
<span class="pali m-text">Kathañca, bhikkhave, rañño nāgo khantā hoti?</span><br />
<span class="sujato m-text">And how does a royal bull elephant endure?</span><br />
</p>
<p id="an5p140c5p2">
<span class="pali m-text">Idha, bhikkhave, rañño nāgo saṅgāmagato khamo hoti sattippahārānaṁ asippahārānaṁ usuppahārānaṁ pharasuppahārānaṁ bheripaṇavasaṅkhatiṇavaninnādasaddānaṁ.</span><br />
<span class="sujato m-text">It’s when a royal bull elephant in battle endures being struck by spears, swords, arrows, and axes; it endures the thunder of the drums, kettledrums, horns, and cymbals.</span><br />
</p>
<p id="an5p140c5p3">
<span class="pali m-text">Evaṁ kho, bhikkhave, rañño nāgo khantā hoti.</span><br />
<span class="sujato m-text">That’s how a royal bull elephant endures.</span><br />
</p>
<p id="an5p140c6p1">
<span class="pali m-text">Kathañca, bhikkhave, rañño nāgo gantā hoti?</span><br />
<span class="sujato m-text">And how does a royal bull elephant go fast?</span><br />
</p>
<p id="an5p140c6p2">
<span class="pali m-text">Idha, bhikkhave, rañño nāgo yamenaṁ hatthidammasārathi disaṁ peseti—</span><br />
<span class="sujato m-text">It’s when a royal bull elephant swiftly goes in whatever direction the elephant trainer sends it,</span><br />
</p>
<p id="an5p140c6p3">
<span class="pali m-text">yadi vā gatapubbaṁ yadi vā agatapubbaṁ—</span><br />
<span class="sujato m-text">whether or not it has been there before.</span><br />
</p>
<p id="an5p140c6p4">
<span class="pali m-text">taṁ khippameva gantā hoti.</span><br />
</p>
<p id="an5p140c6p5">
<span class="pali m-text">Evaṁ kho, bhikkhave, rañño nāgo gantā hoti.</span><br />
<span class="sujato m-text">That’s how a royal bull elephant goes fast.</span><br />
</p>
<p id="an5p140c7p1">
<span class="pali m-text">Imehi kho, bhikkhave, pañcahi aṅgehi samannāgato rañño nāgo rājāraho hoti rājabhoggo, rañño aṅgantveva saṅkhaṁ gacchati.</span><br />
<span class="sujato m-text">A royal bull elephant with these five factors is worthy of a king, fit to serve a king, and is considered a factor of kingship.</span><br />
</p>
<p id="an5p140c8p1">
<span class="pali m-text">Evamevaṁ kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa.</span><br />
<span class="sujato m-text">In the same way, a mendicant with five qualities is worthy of offerings dedicated to the gods, worthy of hospitality, worthy of a religious donation, worthy of veneration with joined palms, and is the supreme field of merit for the world.</span><br />
</p>
<p id="an5p140c8p2">
<span class="pali m-text">Katamehi pañcahi?</span><br />
<span class="sujato m-text">What five?</span><br />
</p>
<p id="an5p140c8p3">
<span class="pali m-text">Idha, bhikkhave, bhikkhu sotā ca hoti, hantā ca, rakkhitā ca, khantā ca, gantā ca.</span><br />
<span class="sujato m-text">A mendicant listens, destroys, protects, endures, and goes fast.</span><br />
</p>
<p id="an5p140c9p1">
<span class="pali m-text">Kathañca, bhikkhave, bhikkhu sotā hoti?</span><br />
<span class="sujato m-text">And how does a mendicant listen?</span><br />
</p>
<p id="an5p140c9p2">
<span class="pali m-text">Idha, bhikkhave, bhikkhu tathāgatappavedite dhammavinaye desiyamāne aṭṭhiṅkatvā manasi katvā sabbaṁ cetasā samannāharitvā ohitasoto dhammaṁ suṇāti.</span><br />
<span class="sujato m-text">It’s when a mendicant pays attention, applies the mind, concentrates wholeheartedly, and actively listens when the teaching and training proclaimed by a Realized One is being taught.</span><br />
</p>
<p id="an5p140c9p3">
<span class="pali m-text">Evaṁ kho, bhikkhave, bhikkhu sotā hoti.</span><br />
<span class="sujato m-text">That’s how a mendicant listens.</span><br />
</p>
<p id="an5p140c10p1">
<span class="pali m-text">Kathañca, bhikkhave, bhikkhu hantā hoti?</span><br />
<span class="sujato m-text">And how does a mendicant destroy?</span><br />
</p>
<p id="an5p140c10p2">
<span class="pali m-text">Idha, bhikkhave, bhikkhu uppannaṁ kāmavitakkaṁ nādhivāseti, pajahati vinodeti hanati byantīkaroti anabhāvaṁ gameti; uppannaṁ byāpādavitakkaṁ …pe… uppannaṁ vihiṁsāvitakkaṁ …pe… uppannuppanne pāpake akusale dhamme nādhivāseti, pajahati vinodeti hanati byantīkaroti anabhāvaṁ gameti.</span><br />
<span class="sujato m-text">It’s when a mendicant doesn’t tolerate a sensual, malicious, or cruel thought. They don’t tolerate any bad, unskillful qualities that have arisen, but give them up, get rid of them, calm them, eliminate them, and obliterate them.</span><br />
</p>
<p id="an5p140c10p3">
<span class="pali m-text">Evaṁ kho, bhikkhave, bhikkhu hantā hoti.</span><br />
<span class="sujato m-text">That’s how a mendicant destroys.</span><br />
</p>
<p id="an5p140c11p1">
<span class="pali m-text">Kathañca, bhikkhave, bhikkhu rakkhitā hoti?</span><br />
<span class="sujato m-text">And how does a mendicant protect?</span><br />
</p>
<p id="an5p140c11p2">
<span class="pali m-text">Idha, bhikkhave, bhikkhu cakkhunā rūpaṁ disvā na nimittaggāhī hoti nānubyañjanaggāhī.</span><br />
<span class="sujato m-text">When a mendicant sees a sight with the eyes, they don’t get caught up in the features and details.</span><br />
</p>
<p id="an5p140c11p3">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ; cakkhundriye saṁvaraṁ āpajjati.</span><br />
<span class="sujato m-text">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving restraint over it.</span><br />
</p>
<p id="an5p140c11p4">
<span class="pali m-text">Sotena saddaṁ sutvā …</span><br />
<span class="sujato m-text">Hearing a sound with the ears …</span><br />
</p>
<p id="an5p140c11p5">
<span class="pali m-text">ghānena gandhaṁ ghāyitvā …</span><br />
<span class="sujato m-text">Smelling an odor with the nose …</span><br />
</p>
<p id="an5p140c11p6">
<span class="pali m-text">jivhāya rasaṁ sāyitvā …</span><br />
<span class="sujato m-text">Tasting a flavor with the tongue …</span><br />
</p>
<p id="an5p140c11p7">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">Feeling a touch with the body …</span><br />
</p>
<p id="an5p140c11p8">
<span class="pali m-text">manasā dhammaṁ viññāya na nimittaggāhī hoti nānubyañjanaggāhī.</span><br />
<span class="sujato m-text">Knowing a thought with the mind, they don’t get caught up in the features and details.</span><br />
</p>
<p id="an5p140c11p9">
<span class="pali m-text">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ; manindriye saṁvaraṁ āpajjati.</span><br />
<span class="sujato m-text">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving restraint over it.</span><br />
</p>
<p id="an5p140c11p10">
<span class="pali m-text">Evaṁ kho, bhikkhave, bhikkhu rakkhitā hoti.</span><br />
<span class="sujato m-text">That’s how a mendicant protects.</span><br />
</p>
<p id="an5p140c12p1">
<span class="pali m-text">Kathañca, bhikkhave, bhikkhu khantā hoti?</span><br />
<span class="sujato m-text">And how does a mendicant endure?</span><br />
</p>
<p id="an5p140c12p2">
<span class="pali m-text">Idha, bhikkhave, bhikkhu khamo hoti sītassa uṇhassa jighacchāya pipāsāya ḍaṁsamakasavātātapasarīsapasamphassānaṁ; duruttānaṁ durāgatānaṁ vacanapathānaṁ uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti.</span><br />
<span class="sujato m-text">It’s when a mendicant endures cold, heat, hunger, and thirst; the touch of flies, mosquitoes, wind, sun, and reptiles; rude and unwelcome criticism; and puts up with physical pain—sharp, severe, acute, unpleasant, disagreeable, and life-threatening.</span><br />
</p>
<p id="an5p140c12p3">
<span class="pali m-text">Evaṁ kho, bhikkhave, bhikkhu khantā hoti.</span><br />
<span class="sujato m-text">That’s how a mendicant endures.</span><br />
</p>
<p id="an5p140c13p1">
<span class="pali m-text">Kathañca, bhikkhave, bhikkhu gantā hoti?</span><br />
<span class="sujato m-text">And how does a mendicant go fast?</span><br />
</p>
<p id="an5p140c13p2">
<span class="pali m-text">Idha, bhikkhave, bhikkhu yā sā disā agatapubbā iminā dīghena addhunā, yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṁ, taṁ khippaññeva gantā hoti.</span><br />
<span class="sujato m-text">It’s when a mendicant swiftly goes in the direction they’ve never gone before in all this long time; that is, the stilling of all activities, the letting go of all attachments, the ending of craving, fading away, cessation, extinguishment.</span><br />
</p>
<p id="an5p140c13p3">
<span class="pali m-text">Evaṁ kho, bhikkhave, bhikkhu gantā hoti.</span><br />
<span class="sujato m-text">That’s how a mendicant goes fast.</span><br />
</p>
<p id="an5p140c14p1">
<span class="pali m-text">Imehi kho, bhikkhave, pañcahi dhammehi samannāgato bhikkhu āhuneyyo hoti …pe… anuttaraṁ puññakkhettaṁ lokassā”ti.</span><br />
<span class="sujato m-text">A mendicant with these five qualities … is the supreme field of merit for the world.”</span><br />
</p>
<p id="an5p140c14p2">
<span class="pali m-text">Dasamaṁ.</span><br />
</p>
<p id="an5p140c14p3">
<span class="pali m-text">Rājavaggo catuttho.</span><br />
</p>
<p id="an5p140c15p0">
<span class="pali m-text">Tassuddānaṁ</span><br />
</p>
<p id="an5p140c15p1">
<span class="pali m-text">Cakkānuvattanā rājā,</span><br />
</p>
<p id="an5p140c15p2">
<span class="pali m-text">Yassaṁdisaṁ dve ceva patthanā;</span><br />
</p>
<p id="an5p140c15p3">
<span class="pali m-text">Appaṁsupati bhattādo,</span><br />
</p>
<p id="an5p140c15p4">
<span class="pali m-text">Akkhamo ca sotena cāti.</span><br />
</p>
<div class="m-row">
<div class="m-col-t-6 m-text-left">
<a href="../pages/an0005p0139.html">Previous</a></div>
<div class="m-col-t-6 m-text-right">
<a href="../pages/an0005p0141.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>