<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 73 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny02kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 73" />
  <meta name="twitter:title" content="Majjhima Nikāya 73" />
  <meta property="og:url" content="https://theravadan.org/pages/mny02kz.html" />
  <meta property="og:description" content="Middle Discourses 73 Mahāvacchasutta The Longer Discourse With Vacchagotta Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho vacchagotto paribbājako yena bhagavā tenupasaṅkami; upasa …" />
  <meta name="twitter:description" content="Middle Discourses 73 Mahāvacchasutta The Longer Discourse With Vacchagotta Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho vacchagotto paribbājako yena bhagavā tenupasaṅkami; upasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 73
        </h1>
<!-- content -->
<p><span class="m-text">Middle Discourses 73</span></p>
<p id="mn73c0p2">
<span class="m-text m-primary">Mahāvacchasutta</span><br />
<span class="m-text">The Longer Discourse With Vacchagotta</span><br />
</p>
<p id="mn73c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn73c1p2">
<span class="m-text m-primary">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="mn73c2p1">
<span class="m-text m-primary">Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the wanderer Vacchagotta went up to the Buddha and exchanged greetings with him.</span><br />
</p>
<p id="mn73c2p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha,</span><br />
</p>
<p id="mn73c3p1">
<span class="m-text m-primary">“dīgharattāhaṁ bhotā gotamena sahakathī.</span><br />
<span class="m-text">“For a long time I have had discussions with Master Gotama.</span><br />
</p>
<p id="mn73c3p2">
<span class="m-text m-primary">Sādhu me bhavaṁ gotamo saṅkhittena kusalākusalaṁ desetū”ti.</span><br />
<span class="m-text">Please teach me in brief what is skillful and what is unskillful.”</span><br />
</p>
<p id="mn73c3p3">
<span class="m-text m-primary">“Saṅkhittenapi kho te ahaṁ, vaccha, kusalākusalaṁ deseyyaṁ, vitthārenapi kho te ahaṁ, vaccha, kusalākusalaṁ deseyyaṁ;</span><br />
<span class="m-text">“Vaccha, I can teach you what is skillful and what is unskillful in brief or in detail.</span><br />
</p>
<p id="mn73c3p4">
<span class="m-text m-primary">api ca te ahaṁ, vaccha, saṅkhittena kusalākusalaṁ desessāmi.</span><br />
<span class="m-text">Still, let me do so in brief.</span><br />
</p>
<p id="mn73c3p5">
<span class="m-text m-primary">Taṁ suṇāhi, sādhukaṁ manasi karohi, bhāsissāmī”ti.</span><br />
<span class="m-text">Listen and pay close attention, I will speak.”</span><br />
</p>
<p id="mn73c3p6">
<span class="m-text m-primary">“Evaṁ, bho”ti kho vacchagotto paribbājako bhagavato paccassosi.</span><br />
<span class="m-text">“Yes, sir,” Vaccha replied.</span><br />
</p>
<p id="mn73c3p7">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn73c4p1">
<span class="m-text m-primary">“Lobho kho, vaccha, akusalaṁ, alobho kusalaṁ;</span><br />
<span class="m-text">“Greed is unskillful, contentment is skillful.</span><br />
</p>
<p id="mn73c4p2">
<span class="m-text m-primary">doso kho, vaccha, akusalaṁ, adoso kusalaṁ;</span><br />
<span class="m-text">Hate is unskillful, love is skillful.</span><br />
</p>
<p id="mn73c4p3">
<span class="m-text m-primary">moho kho, vaccha, akusalaṁ, amoho kusalaṁ.</span><br />
<span class="m-text">Delusion is unskillful, understanding is skillful.</span><br />
</p>
<p id="mn73c4p4">
<span class="m-text m-primary">Iti kho, vaccha, ime tayo dhammā akusalā, tayo dhammā kusalā.</span><br />
<span class="m-text">So there are these three unskillful things and three that are skillful.</span><br />
</p>
<p id="mn73c5p1">
<span class="m-text m-primary">Pāṇātipāto kho, vaccha, akusalaṁ, pāṇātipātā veramaṇī kusalaṁ;</span><br />
<span class="m-text">Killing living creatures, stealing, and sexual misconduct; speech that’s false, divisive, harsh, or nonsensical; covetousness, ill will, and wrong view: these things are unskillful.</span><br />
</p>
<p id="mn73c5p2">
<span class="m-text m-primary">adinnādānaṁ kho, vaccha, akusalaṁ, adinnādānā veramaṇī kusalaṁ;</span><br />
<span class="m-text">Refraining from killing living creatures, stealing, and sexual misconduct; refraining from speech that’s false, divisive, harsh, or nonsensical; contentment, kind-heartedness, and right view: these things are skillful.</span><br />
</p>
<p id="mn73c5p3">
<span class="m-text m-primary">kāmesumicchācāro kho, vaccha, akusalaṁ, kāmesumicchācārā veramaṇī kusalaṁ;</span><br />
</p>
<p id="mn73c5p4">
<span class="m-text m-primary">musāvādo kho, vaccha, akusalaṁ, musāvādā veramaṇī kusalaṁ;</span><br />
</p>
<p id="mn73c5p5">
<span class="m-text m-primary">pisuṇā vācā kho, vaccha, akusalaṁ, pisuṇāya vācāya veramaṇī kusalaṁ;</span><br />
</p>
<p id="mn73c5p6">
<span class="m-text m-primary">pharusā vācā kho, vaccha, akusalaṁ, pharusāya vācāya veramaṇī kusalaṁ;</span><br />
</p>
<p id="mn73c5p7">
<span class="m-text m-primary">samphappalāpo kho, vaccha, akusalaṁ, samphappalāpā veramaṇī kusalaṁ;</span><br />
</p>
<p id="mn73c5p8">
<span class="m-text m-primary">abhijjhā kho, vaccha, akusalaṁ, anabhijjhā kusalaṁ;</span><br />
</p>
<p id="mn73c5p9">
<span class="m-text m-primary">byāpādo kho, vaccha, akusalaṁ, abyāpādo kusalaṁ;</span><br />
</p>
<p id="mn73c5p10">
<span class="m-text m-primary">micchādiṭṭhi kho, vaccha, akusalaṁ sammādiṭṭhi kusalaṁ.</span><br />
</p>
<p id="mn73c5p11">
<span class="m-text m-primary">Iti kho, vaccha, ime dasa dhammā akusalā, dasa dhammā kusalā.</span><br />
<span class="m-text">So there are these ten unskillful things and ten that are skillful.</span><br />
</p>
<p id="mn73c6p1">
<span class="m-text m-primary">Yato kho, vaccha, bhikkhuno taṇhā pahīnā hoti ucchinnamūlā tālāvatthukatā anabhāvaṅkatā āyatiṁ anuppādadhammā, so hoti bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti.</span><br />
<span class="m-text">When a mendicant has given up craving so it is cut off at the root, made like a palm stump, obliterated, and unable to arise in the future, that mendicant is perfected. They’ve ended the defilements, completed the spiritual journey, done what had to be done, laid down the burden, achieved their own true goal, utterly ended the fetters of rebirth, and are rightly freed through enlightenment.”</span><br />
</p>
<p id="mn73c7p1">
<span class="m-text m-primary">“Tiṭṭhatu bhavaṁ gotamo.</span><br />
<span class="m-text">“Leaving aside Master Gotama,</span><br />
</p>
<p id="mn73c7p2">
<span class="m-text m-primary">Atthi pana te bhoto gotamassa ekabhikkhupi sāvako yo āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti?</span><br />
<span class="m-text">is there even a single monk disciple of Master Gotama who has realized the undefiled freedom of heart and freedom by wisdom in this very life, and lives having realized it with their own insight due to the ending of defilements?”</span><br />
</p>
<p id="mn73c7p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye bhikkhū mama sāvakā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantī”ti.</span><br />
<span class="m-text">“There are not just one hundred such monks who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c8p1">
<span class="m-text m-primary">“Tiṭṭhatu bhavaṁ gotamo, tiṭṭhantu bhikkhū.</span><br />
<span class="m-text">“Leaving aside Master Gotama and the monks,</span><br />
</p>
<p id="mn73c8p2">
<span class="m-text m-primary">Atthi pana bhoto gotamassa ekā bhikkhunīpi sāvikā yā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti?</span><br />
<span class="m-text">is there even a single nun disciple of Master Gotama who has realized the undefiled freedom of heart and freedom by wisdom in this very life, and lives having realized it with their own insight due to the ending of defilements?”</span><br />
</p>
<p id="mn73c8p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā bhikkhuniyo mama sāvikā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantī”ti.</span><br />
<span class="m-text">“There are not just one hundred such nuns who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c9p1">
<span class="m-text m-primary">“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo.</span><br />
<span class="m-text">“Leaving aside Master Gotama, the monks, and the nuns,</span><br />
</p>
<p id="mn73c9p2">
<span class="m-text m-primary">Atthi pana bhoto gotamassa ekupāsakopi sāvako gihī odātavasano brahmacārī yo pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā”ti?</span><br />
<span class="m-text">is there even a single layman disciple of Master Gotama—white-clothed and celibate—who, with the ending of the five lower fetters, is reborn spontaneously, to be extinguished there, not liable to return from that world?”</span><br />
</p>
<p id="mn73c9p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye upāsakā mama sāvakā gihī odātavasanā brahmacārino pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā”ti.</span><br />
<span class="m-text">“There are not just one hundred such celibate laymen who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c10p1">
<span class="m-text m-primary">“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino.</span><br />
<span class="m-text">“Leaving aside Master Gotama, the monks, the nuns, and the celibate laymen,</span><br />
</p>
<p id="mn73c10p2">
<span class="m-text m-primary">Atthi pana bhoto gotamassa ekupāsakopi sāvako gihī odātavasano kāmabhogī sāsanakaro ovādappaṭikaro yo tiṇṇavicikiccho vigatakathaṅkatho vesārajjappatto aparappaccayo satthusāsane viharatī”ti?</span><br />
<span class="m-text">is there even a single layman disciple of Master Gotama—white-clothed, enjoying sensual pleasures, following instructions, and responding to advice—who has gone beyond doubt, got rid of indecision, and lives self-assured and independent of others regarding the Teacher’s instruction?”</span><br />
</p>
<p id="mn73c10p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye upāsakā mama sāvakā gihī odātavasanā kāmabhogino sāsanakarā ovādappaṭikarā tiṇṇavicikicchā vigatakathaṅkathā vesārajjappattā aparappaccayā satthusāsane viharantī”ti.</span><br />
<span class="m-text">“There are not just one hundred such laymen enjoying sensual pleasures who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c11p1">
<span class="m-text m-primary">“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino.</span><br />
<span class="m-text">“Leaving aside Master Gotama, the monks, the nuns, the celibate laymen, and the laymen enjoying sensual pleasures,</span><br />
</p>
<p id="mn73c11p2">
<span class="m-text m-primary">Atthi pana bhoto gotamassa ekupāsikāpi sāvikā gihinī odātavasanā brahmacārinī yā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyinī anāvattidhammā tasmā lokā”ti?</span><br />
<span class="m-text">is there even a single laywoman disciple of Master Gotama—white-clothed and celibate—who, with the ending of the five lower fetters, is reborn spontaneously, to be extinguished there, not liable to return from that world?”</span><br />
</p>
<p id="mn73c11p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā brahmacāriniyo pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyiniyo anāvattidhammā tasmā lokā”ti.</span><br />
<span class="m-text">“There are not just one hundred such celibate laywomen who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c12p1">
<span class="m-text m-primary">“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino, tiṭṭhantu upāsikā gihiniyo odātavasanā brahmacāriniyo.</span><br />
<span class="m-text">“Leaving aside Master Gotama, the monks, the nuns, the celibate laymen, the laymen enjoying sensual pleasures, and the celibate laywomen,</span><br />
</p>
<p id="mn73c12p2">
<span class="m-text m-primary">Atthi pana bhoto gotamassa ekupāsikāpi sāvikā gihinī odātavasanā kāmabhoginī sāsanakarā ovādappaṭikarā yā tiṇṇavicikicchā vigatakathaṅkathā vesārajjappattā aparappaccayā satthusāsane viharatī”ti?</span><br />
<span class="m-text">is there even a single laywoman disciple of Master Gotama—white-clothed, enjoying sensual pleasures, following instructions, and responding to advice—who has gone beyond doubt, got rid of indecision, and lives self-assured and independent of others regarding the Teacher’s instruction?”</span><br />
</p>
<p id="mn73c12p3">
<span class="m-text m-primary">“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā kāmabhoginiyo sāsanakarā ovādappaṭikarā tiṇṇavicikicchā vigatakathaṅkathā vesārajjappattā aparappaccayā satthusāsane viharantī”ti.</span><br />
<span class="m-text">“There are not just one hundred such laywomen enjoying sensual pleasures who are my disciples, Vaccha, or two or three or four or five hundred, but many more than that.”</span><br />
</p>
<p id="mn73c13p1">
<span class="m-text m-primary">“Sace hi, bho gotama, imaṁ dhammaṁ bhavaṁyeva gotamo ārādhako abhavissa, no ca kho bhikkhū ārādhakā abhavissaṁsu;</span><br />
<span class="m-text">“If Master Gotama was the only one to succeed in this teaching, not any monks,</span><br />
</p>
<p id="mn73c13p2">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
<span class="m-text">then this spiritual path would be incomplete in that respect.</span><br />
</p>
<p id="mn73c13p3">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako bhikkhū ca ārādhakā;</span><br />
<span class="m-text">But because both Master Gotama and monks have succeeded in this teaching,</span><br />
</p>
<p id="mn73c13p4">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
<span class="m-text">this spiritual path is complete in that respect.</span><br />
</p>
<p id="mn73c13p5">
<span class="m-text m-primary">Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, no ca kho bhikkhuniyo ārādhikā abhavissaṁsu;</span><br />
<span class="m-text">If Master Gotama and the monks were the only ones to succeed in this teaching, not any nuns …</span><br />
</p>
<p id="mn73c13p6">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
</p>
<p id="mn73c13p7">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā;</span><br />
</p>
<p id="mn73c13p8">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
</p>
<p id="mn73c13p9">
<span class="m-text m-primary">Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, no ca kho upāsakā gihī odātavasanā brahmacārino ārādhakā abhavissaṁsu;</span><br />
<span class="m-text">celibate laymen …</span><br />
</p>
<p id="mn73c13p10">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
</p>
<p id="mn73c13p11">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā;</span><br />
</p>
<p id="mn73c13p12">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
</p>
<p id="mn73c13p13">
<span class="m-text m-primary">Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, no ca kho upāsakā gihī odātavasanā kāmabhogino ārādhakā abhavissaṁsu;</span><br />
<span class="m-text">laymen enjoying sensual pleasures …</span><br />
</p>
<p id="mn73c13p14">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
</p>
<p id="mn73c13p15">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā;</span><br />
</p>
<p id="mn73c13p16">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
</p>
<p id="mn73c13p17">
<span class="m-text m-primary">Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, upāsakā ca gihī odātavasanā kāmabhogino ārādhakā abhavissaṁsu, no ca kho upāsikā gihiniyo odātavasanā brahmacāriniyo ārādhikā abhavissaṁsu;</span><br />
<span class="m-text">celibate laywomen …</span><br />
</p>
<p id="mn73c13p18">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
</p>
<p id="mn73c13p19">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā, upāsikā ca gihiniyo odātavasanā brahmacāriniyo ārādhikā;</span><br />
</p>
<p id="mn73c13p20">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
</p>
<p id="mn73c13p21">
<span class="m-text m-primary">Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, upāsakā ca gihī odātavasanā kāmabhogino ārādhakā abhavissaṁsu, upāsikā ca gihiniyo odātavasanā brahmacāriniyo ārādhikā abhavissaṁsu, no ca kho upāsikā gihiniyo odātavasanā kāmabhoginiyo ārādhikā abhavissaṁsu;</span><br />
<span class="m-text">laywomen enjoying sensual pleasures,</span><br />
</p>
<p id="mn73c13p22">
<span class="m-text m-primary">evamidaṁ brahmacariyaṁ aparipūraṁ abhavissa tenaṅgena.</span><br />
<span class="m-text">then this spiritual path would be incomplete in that respect.</span><br />
</p>
<p id="mn73c13p23">
<span class="m-text m-primary">Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā, upāsikā ca gihiniyo odātavasanā brahmacāriniyo ārādhikā, upāsikā ca gihiniyo odātavasanā kāmabhoginiyo ārādhikā;</span><br />
<span class="m-text">But because Master Gotama, monks, nuns, celibate laymen, laymen enjoying sensual pleasures, celibate laywomen, and laywomen enjoying sensual pleasures have all succeeded in this teaching,</span><br />
</p>
<p id="mn73c13p24">
<span class="m-text m-primary">evamidaṁ brahmacariyaṁ paripūraṁ tenaṅgena.</span><br />
<span class="m-text">this spiritual path is complete in that respect.</span><br />
</p>
<p id="mn73c14p1">
<span class="m-text m-primary">Seyyathāpi, bho gotama, gaṅgā nadī samuddaninnā samuddapoṇā samuddapabbhārā samuddaṁ āhacca tiṭṭhati, evamevāyaṁ bhoto gotamassa parisā sagahaṭṭhapabbajitā nibbānaninnā nibbānapoṇā nibbānapabbhārā nibbānaṁ āhacca tiṭṭhati.</span><br />
<span class="m-text">Just as the Ganges river slants, slopes, and inclines towards the ocean, and keeps pushing into the ocean, in the same way Master Gotama’s assembly—with both laypeople and renunciates—slants, slopes, and inclines towards extinguishment, and keeps pushing into extinguishment.</span><br />
</p>
<p id="mn73c15p1">
<span class="m-text m-primary">Abhikkantaṁ, bho gotama …pe…</span><br />
<span class="m-text">Excellent, Master Gotama! …</span><br />
</p>
<p id="mn73c15p2">
<span class="m-text m-primary">esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="mn73c15p3">
<span class="m-text m-primary">Labheyyāhaṁ bhoto gotamassa santike pabbajjaṁ, labheyyaṁ upasampadan”ti.</span><br />
<span class="m-text">Sir, may I receive the going forth, the ordination in the Buddha’s presence?”</span><br />
</p>
<p id="mn73c16p1">
<span class="m-text m-primary">“Yo kho, vaccha, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ, so cattāro māse parivasati. Catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya;</span><br />
<span class="m-text">“Vaccha, if someone formerly ordained in another sect wishes to take the going forth, the ordination in this teaching and training, they must spend four months on probation. When four months have passed, if the mendicants are satisfied, they’ll give the going forth, the ordination into monkhood.</span><br />
</p>
<p id="mn73c16p2">
<span class="m-text m-primary">api ca mettha puggalavemattatā viditā”ti.</span><br />
<span class="m-text">However, I have recognized individual differences in this matter.”</span><br />
</p>
<p id="mn73c16p3">
<span class="m-text m-primary">“Sace, bhante, aññatitthiyapubbā imasmiṁ dhammavinaye ākaṅkhantā pabbajjaṁ, ākaṅkhantā upasampadaṁ cattāro māse parivasanti, catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya; ahaṁ cattāri vassāni parivasissāmi. Catunnaṁ vassānaṁ accayena āraddhacittā bhikkhū pabbājentu upasampādentu bhikkhubhāvāyā”ti.</span><br />
<span class="m-text">“Sir, if four months probation are required in such a case, I’ll spend four years on probation. When four years have passed, if the mendicants are satisfied, let them give me the going forth, the ordination into monkhood.”</span><br />
</p>
<p id="mn73c16p4">
<span class="m-text m-primary">Alattha kho vacchagotto paribbājako bhagavato santike pabbajjaṁ alattha upasampadaṁ.</span><br />
<span class="m-text">And the wanderer Vaccha received the going forth, the ordination in the Buddha’s presence.</span><br />
</p>
<p id="mn73c17p1">
<span class="m-text m-primary">Acirūpasampanno kho panāyasmā vacchagotto addhamāsūpasampanno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā vacchagotto bhagavantaṁ etadavoca:</span><br />
<span class="m-text">Not long after his ordination, a fortnight later, Venerable Vacchagotta went to the Buddha, bowed, sat down to one side, and said to him,</span><br />
</p>
<p id="mn73c17p2">
<span class="m-text m-primary">“yāvatakaṁ, bhante, sekhena ñāṇena sekhāya vijjāya pattabbaṁ, anuppattaṁ taṁ mayā;</span><br />
<span class="m-text">“Sir, I’ve reached as far as possible with the knowledge and understanding of a trainee.</span><br />
</p>
<p id="mn73c17p3">
<span class="m-text m-primary">uttari ca me bhagavā dhammaṁ desetū”ti.</span><br />
<span class="m-text">Please teach me further.”</span><br />
</p>
<p id="mn73c18p1">
<span class="m-text m-primary">“Tena hi tvaṁ, vaccha, dve dhamme uttari bhāvehi—samathañca vipassanañca.</span><br />
<span class="m-text">“Well then, Vaccha, further develop two things: serenity and discernment.</span><br />
</p>
<p id="mn73c18p2">
<span class="m-text m-primary">Ime kho te, vaccha, dve dhammā uttari bhāvitā—samatho ca vipassanā ca—anekadhātupaṭivedhāya saṁvattissanti.</span><br />
<span class="m-text">When you have further developed these two things, they’ll lead to the penetration of many elements.</span><br />
</p>
<p id="mn73c19p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c19p2">
<span class="m-text m-primary">‘anekavihitaṁ iddhividhaṁ paccanubhaveyyaṁ—ekopi hutvā bahudhā assaṁ, bahudhāpi hutvā eko assaṁ; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gaccheyyaṁ, seyyathāpi ākāse; pathaviyāpi ummujjanimujjaṁ kareyyaṁ, seyyathāpi udake; udakepi abhijjamāne gaccheyyaṁ, seyyathāpi pathaviyaṁ; ākāsepi pallaṅkena kameyyaṁ, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimaseyyaṁ, parimajjeyyaṁ; yāva brahmalokāpi kāyena vasaṁ vatteyyan’ti,</span><br />
<span class="m-text">‘May I wield the many kinds of psychic power: multiplying myself and becoming one again; appearing and disappearing; going unimpeded through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with my hand the sun and moon, so mighty and powerful; controlling my body as far as the Brahmā realm.’</span><br />
</p>
<p id="mn73c19p3">
<span class="m-text m-primary">tatra tatreva sakkhibhabbataṁ pāpuṇissasi, sati satiāyatane.</span><br />
</p>
<p id="mn73c20p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c20p2">
<span class="m-text m-primary">‘dibbāya sotadhātuyā visuddhāya atikkantamānusikāya ubho sadde suṇeyyaṁ—dibbe ca mānuse ca, ye dūre santike cā’ti, tatra tatreva sakkhibhabbataṁ pāpuṇissasi, sati satiāyatane.</span><br />
<span class="m-text">‘With clairaudience that is purified and superhuman, may I hear both kinds of sounds, human and divine, whether near or far.’</span><br />
</p>
<p id="mn73c21p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c21p2">
<span class="m-text m-primary">‘parasattānaṁ parapuggalānaṁ cetasā ceto paricca pajāneyyaṁ—</span><br />
<span class="m-text">‘May I understand the minds of other beings and individuals, having comprehended them with my mind.</span><br />
</p>
<p id="mn73c21p3">
<span class="m-text m-primary">sarāgaṁ vā cittaṁ sarāgaṁ cittanti pajāneyyaṁ,</span><br />
<span class="m-text">May I understand mind with greed as “mind with greed”,</span><br />
</p>
<p id="mn73c21p4">
<span class="m-text m-primary">vītarāgaṁ vā cittaṁ vītarāgaṁ cittanti pajāneyyaṁ;</span><br />
<span class="m-text">and mind without greed as “mind without greed”;</span><br />
</p>
<p id="mn73c21p5">
<span class="m-text m-primary">sadosaṁ vā cittaṁ sadosaṁ cittanti pajāneyyaṁ,</span><br />
<span class="m-text">mind with hate as “mind with hate”,</span><br />
</p>
<p id="mn73c21p6">
<span class="m-text m-primary">vītadosaṁ vā cittaṁ vītadosaṁ cittanti pajāneyyaṁ;</span><br />
<span class="m-text">and mind without hate as “mind without hate”;</span><br />
</p>
<p id="mn73c21p7">
<span class="m-text m-primary">samohaṁ vā cittaṁ samohaṁ cittanti pajāneyyaṁ,</span><br />
<span class="m-text">mind with delusion as “mind with delusion”,</span><br />
</p>
<p id="mn73c21p8">
<span class="m-text m-primary">vītamohaṁ vā cittaṁ vītamohaṁ cittanti pajāneyyaṁ;</span><br />
<span class="m-text">and mind without delusion as “mind without delusion”;</span><br />
</p>
<p id="mn73c21p9">
<span class="m-text m-primary">saṅkhittaṁ vā cittaṁ saṅkhittaṁ cittanti pajāneyyaṁ,</span><br />
<span class="m-text">constricted mind as “constricted mind”,</span><br />
</p>
<p id="mn73c21p10">
<span class="m-text m-primary">vikkhittaṁ vā cittaṁ vikkhittaṁ cittanti pajāneyyaṁ;</span><br />
<span class="m-text">and scattered mind as “scattered mind”;</span><br />
</p>
<p id="mn73c21p11">
<span class="m-text m-primary">mahaggataṁ vā cittaṁ mahaggataṁ cittanti pajāneyyaṁ,</span><br />
<span class="m-text">expansive mind as “expansive mind”,</span><br />
</p>
<p id="mn73c21p12">
<span class="m-text m-primary">amahaggataṁ vā cittaṁ amahaggataṁ cittanti pajāneyyaṁ;</span><br />
<span class="m-text">and unexpansive mind as “unexpansive mind”;</span><br />
</p>
<p id="mn73c21p13">
<span class="m-text m-primary">sauttaraṁ vā cittaṁ sauttaraṁ cittanti pajāneyyaṁ,</span><br />
<span class="m-text">mind that is not supreme as “mind that is not supreme”,</span><br />
</p>
<p id="mn73c21p14">
<span class="m-text m-primary">anuttaraṁ vā cittaṁ anuttaraṁ cittanti pajāneyyaṁ;</span><br />
<span class="m-text">and mind that is supreme as “mind that is supreme”;</span><br />
</p>
<p id="mn73c21p15">
<span class="m-text m-primary">samāhitaṁ vā cittaṁ samāhitaṁ cittanti pajāneyyaṁ,</span><br />
<span class="m-text">mind immersed in samādhi as “mind immersed in samādhi”,</span><br />
</p>
<p id="mn73c21p16">
<span class="m-text m-primary">asamāhitaṁ vā cittaṁ asamāhitaṁ cittanti pajāneyyaṁ;</span><br />
<span class="m-text">and mind not immersed in samādhi as “mind not immersed in samādhi”;</span><br />
</p>
<p id="mn73c21p17">
<span class="m-text m-primary">vimuttaṁ vā cittaṁ vimuttaṁ cittanti pajāneyyaṁ,</span><br />
<span class="m-text">freed mind as “freed mind”,</span><br />
</p>
<p id="mn73c21p18">
<span class="m-text m-primary">avimuttaṁ vā cittaṁ avimuttaṁ cittanti pajāneyyan’ti,</span><br />
<span class="m-text">and unfreed mind as “unfreed mind”.’</span><br />
</p>
<p id="mn73c21p19">
<span class="m-text m-primary">tatra tatreva sakkhibhabbataṁ pāpuṇissasi, sati satiāyatane.</span><br />
</p>
<p id="mn73c22p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c22p2">
<span class="m-text m-primary">‘anekavihitaṁ pubbenivāsaṁ anussareyyaṁ, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi; anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe—amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapannoti; iti sākāraṁ sauddesaṁ anekavihitaṁ pubbenivāsaṁ anussareyyan’ti,</span><br />
<span class="m-text">‘May I recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. May I remember: “There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.” May I recollect my many past lives, with features and details.’</span><br />
</p>
<p id="mn73c22p3">
<span class="m-text m-primary">tatra tatreva sakkhibhabbataṁ pāpuṇissasi, sati satiāyatane.</span><br />
</p>
<p id="mn73c23p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c23p2">
<span class="m-text m-primary">‘dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyaṁ—ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannāti; iti dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyan’ti,</span><br />
<span class="m-text">‘With clairvoyance that is purified and superhuman, may I see sentient beings passing away and being reborn—inferior and superior, beautiful and ugly, in a good place or a bad place—and understand how sentient beings are reborn according to their deeds: “These dear beings did bad things by way of body, speech, and mind. They spoke ill of the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.” And so, with clairvoyance that is purified and superhuman, may I see sentient beings passing away and being reborn—inferior and superior, beautiful and ugly, in a good place or a bad place. And may I understand how sentient beings are reborn according to their deeds.’</span><br />
</p>
<p id="mn73c23p3">
<span class="m-text m-primary">tatra tatreva sakkhibhabbataṁ pāpuṇissasi, sati satiāyatane.</span><br />
</p>
<p id="mn73c24p1">
<span class="m-text m-primary">So tvaṁ, vaccha, yāvadeva ākaṅkhissasi:</span><br />
<span class="m-text">Whenever you want, you’ll be capable of realizing the following, in each and every case:</span><br />
</p>
<p id="mn73c24p2">
<span class="m-text m-primary">‘āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti,</span><br />
<span class="m-text">‘May I realize the undefiled freedom of heart and freedom by wisdom in this very life, and live having realized it with my own insight due to the ending of defilements.’</span><br />
</p>
<p id="mn73c24p3">
<span class="m-text m-primary">tatra tatreva sakkhibhabbataṁ pāpuṇissasi, sati satiāyatane”ti.</span><br />
</p>
<p id="mn73c25p1">
<span class="m-text m-primary">Atha kho āyasmā vacchagotto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">And then Venerable Vacchagotta approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn73c26p1">
<span class="m-text m-primary">Atha kho āyasmā vacchagotto eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="m-text">Then Vacchagotta, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="mn73c26p2">
<span class="m-text m-primary">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn73c26p3">
<span class="m-text m-primary">Aññataro kho panāyasmā vacchagotto arahataṁ ahosi.</span><br />
<span class="m-text">And Venerable Vacchagotta became one of the perfected.</span><br />
</p>
<p id="mn73c27p1">
<span class="m-text m-primary">Tena kho pana samayena sambahulā bhikkhū bhagavantaṁ dassanāya gacchanti.</span><br />
<span class="m-text">Now at that time several mendicants were going to see the Buddha.</span><br />
</p>
<p id="mn73c27p2">
<span class="m-text m-primary">Addasā kho āyasmā vacchagotto te bhikkhū dūratova āgacchante.</span><br />
<span class="m-text">Vacchagotta saw them coming off in the distance,</span><br />
</p>
<p id="mn73c27p3">
<span class="m-text m-primary">Disvāna yena te bhikkhū tenupasaṅkami; upasaṅkamitvā te bhikkhū etadavoca:</span><br />
<span class="m-text">went up to them, and said,</span><br />
</p>
<p id="mn73c27p4">
<span class="m-text m-primary">“handa kahaṁ pana tumhe āyasmanto gacchathā”ti?</span><br />
<span class="m-text">“Hello venerables, where are you going?”</span><br />
</p>
<p id="mn73c27p5">
<span class="m-text m-primary">“Bhagavantaṁ kho mayaṁ, āvuso, dassanāya gacchāmā”ti.</span><br />
<span class="m-text">“Reverend, we are going to see the Buddha.”</span><br />
</p>
<p id="mn73c27p6">
<span class="m-text m-primary">“Tenahāyasmanto mama vacanena bhagavato pāde sirasā vandatha, evañca vadetha:</span><br />
<span class="m-text">“Well then, reverends, in my name please bow with your head to the Buddha’s feet and say:</span><br />
</p>
<p id="mn73c27p7">
<span class="m-text m-primary">‘vacchagotto, bhante, bhikkhu bhagavato pāde sirasā vandati, evañca vadeti—</span><br />
<span class="m-text">‘Sir, the mendicant Vacchagotta bows with his head to your feet and says,</span><br />
</p>
<p id="mn73c27p8">
<span class="m-text m-primary">pariciṇṇo me bhagavā, pariciṇṇo me sugato’”ti.</span><br />
<span class="m-text">“I have served the Blessed One! I have served the Holy One!”’”</span><br />
</p>
<p id="mn73c28p1">
<span class="m-text m-primary">“Evamāvuso”ti kho te bhikkhū āyasmato vacchagottassa paccassosuṁ.</span><br />
<span class="m-text">“Yes, reverend,” they replied.</span><br />
</p>
<p id="mn73c28p2">
<span class="m-text m-primary">Atha kho te bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="m-text">Then those mendicants went up to the Buddha, bowed, sat down to one side, and said to him,</span><br />
</p>
<p id="mn73c28p3">
<span class="m-text m-primary">“āyasmā, bhante, vacchagotto bhagavato pāde sirasā vandati, evañca vadeti:</span><br />
<span class="m-text">“Sir, the mendicant Vacchagotta bows with his head to your feet and says:</span><br />
</p>
<p id="mn73c28p4">
<span class="m-text m-primary">‘pariciṇṇo me bhagavā, pariciṇṇo me sugato’”ti.</span><br />
<span class="m-text">‘I have served the Blessed One! I have served the Holy One!’”</span><br />
</p>
<p id="mn73c28p5">
<span class="m-text m-primary">“Pubbeva me, bhikkhave, vacchagotto bhikkhu cetasā ceto paricca vidito:</span><br />
<span class="m-text">“I’ve already comprehended Vacchagotta’s mind and understood that</span><br />
</p>
<p id="mn73c28p6">
<span class="m-text m-primary">‘tevijjo vacchagotto bhikkhu mahiddhiko mahānubhāvo’ti.</span><br />
<span class="m-text">he has the three knowledges, and is very mighty and powerful.</span><br />
</p>
<p id="mn73c28p7">
<span class="m-text m-primary">Devatāpi me etamatthaṁ ārocesuṁ:</span><br />
<span class="m-text">And deities also told me about this.”</span><br />
</p>
<p id="mn73c28p8">
<span class="m-text m-primary">‘tevijjo, bhante, vacchagotto bhikkhu mahiddhiko mahānubhāvo’”ti.</span><br />
</p>
<p id="mn73c28p9">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn73c28p10">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn73c28p11">
<span class="m-text m-primary">Mahāvacchasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>