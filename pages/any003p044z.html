<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any003p044z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="/pages/any003p044z.html" />
  <meta property="og:description" content="Translators: sujato Numbered Discourses 3.116 12. Āpāyikavagga 12. Bound for Loss 116. Āneñjasutta Imperturbable “Tayome, bhikkhave, puggalā santo saṁvijjamānā lokasmiṁ. “Mendicants, these three people are found in the world. Katame tayo? What three? Idha, bhikkhave, ekacco puggalo sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso …" />
  <meta name="twitter:description" content="Translators: sujato Numbered Discourses 3.116 12. Āpāyikavagga 12. Bound for Loss 116. Āneñjasutta Imperturbable “Tayome, bhikkhave, puggalā santo saṁvijjamānā lokasmiṁ. “Mendicants, these three people are found in the world. Katame tayo? What three? Idha, bhikkhave, ekacco puggalo sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.116</span></p>
<section id="apayikavagga">
<h2><a href="#apayikavagga">12. Āpāyikavagga</a></h2>
<p><span class="sujato m-text">12. Bound for Loss</span></p>
<section id="anenjasutta">
<h3><a href="#anenjasutta">116. Āneñjasutta</a></h3>
<p><span class="sujato m-text">Imperturbable</span></p>
<p id="an3p116c1p1">
<span class="pali m-text">“Tayome, bhikkhave, puggalā santo saṁvijjamānā lokasmiṁ.</span><br />
<span class="sujato m-text">“Mendicants, these three people are found in the world.</span><br />
</p>
<p id="an3p116c1p2">
<span class="pali m-text">Katame tayo?</span><br />
<span class="sujato m-text">What three?</span><br />
</p>
<p id="an3p116c1p3">
<span class="pali m-text">Idha, bhikkhave, ekacco puggalo sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">First, a person, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space.</span><br />
</p>
<p id="an3p116c1p4">
<span class="pali m-text">So tadassādeti taṁ nikāmeti tena ca vittiṁ āpajjati, tatra ṭhito tadadhimutto tabbahulavihārī aparihīno kālaṁ kurumāno ākāsānañcāyatanūpagānaṁ devānaṁ sahabyataṁ upapajjati.</span><br />
<span class="sujato m-text">They enjoy it and like it and find it satisfying. If they’re set on that, committed to it, and meditate on it often without losing it, when they die they’re reborn in the company of the gods of the dimension of infinite space.</span><br />
</p>
<p id="an3p116c1p5">
<span class="pali m-text">Ākāsānañcāyatanūpagānaṁ, bhikkhave, devānaṁ vīsati kappasahassāni āyuppamāṇaṁ.</span><br />
<span class="sujato m-text">The lifespan of the gods of infinite space is twenty thousand eons.</span><br />
</p>
<p id="an3p116c1p6">
<span class="pali m-text">Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati.</span><br />
<span class="sujato m-text">An ordinary person stays there until the lifespan of those gods is spent, then they go to hell or the animal realm or the ghost realm.</span><br />
</p>
<p id="an3p116c1p7">
<span class="pali m-text">Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati.</span><br />
<span class="sujato m-text">But a disciple of the Buddha stays there until the lifespan of those gods is spent, then they’re extinguished in that very life.</span><br />
</p>
<p id="an3p116c1p8">
<span class="pali m-text">Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā.</span><br />
<span class="sujato m-text">This is the difference between an educated noble disciple and an uneducated ordinary person as regards their place of rebirth.</span><br />
</p>
<p id="an3p116c2p1">
<span class="pali m-text">Puna caparaṁ, bhikkhave, idhekacco puggalo sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="sujato m-text">Furthermore, a person, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness.</span><br />
</p>
<p id="an3p116c2p2">
<span class="pali m-text">So tadassādeti taṁ nikāmeti tena ca vittiṁ āpajjati, tatra ṭhito tadadhimutto tabbahulavihārī aparihīno kālaṁ kurumāno viññāṇañcāyatanūpagānaṁ devānaṁ sahabyataṁ upapajjati.</span><br />
<span class="sujato m-text">They enjoy it and like it and find it satisfying. If they’re set on that, committed to it, and meditate on it often without losing it, when they die they’re reborn in the company of the gods of the dimension of infinite consciousness.</span><br />
</p>
<p id="an3p116c2p3">
<span class="pali m-text">Viññāṇañcāyatanūpagānaṁ, bhikkhave, devānaṁ cattārīsaṁ kappasahassāni āyuppamāṇaṁ.</span><br />
<span class="sujato m-text">The lifespan of the gods of infinite consciousness is forty thousand eons.</span><br />
</p>
<p id="an3p116c2p4">
<span class="pali m-text">Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati.</span><br />
<span class="sujato m-text">An ordinary person stays there until the lifespan of those gods is spent, then they go to hell or the animal realm or the ghost realm.</span><br />
</p>
<p id="an3p116c2p5">
<span class="pali m-text">Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati.</span><br />
<span class="sujato m-text">But a disciple of the Buddha stays there until the lifespan of those gods is spent, then they’re extinguished in that very life.</span><br />
</p>
<p id="an3p116c2p6">
<span class="pali m-text">Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā.</span><br />
<span class="sujato m-text">This is the difference between an educated noble disciple and an uneducated ordinary person as regards their place of rebirth.</span><br />
</p>
<p id="an3p116c3p1">
<span class="pali m-text">Puna caparaṁ, bhikkhave, idhekacco puggalo sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">Furthermore, a person, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="an3p116c3p2">
<span class="pali m-text">So tadassādeti taṁ nikāmeti tena ca vittiṁ āpajjati, tatra ṭhito tadadhimutto tabbahulavihārī aparihīno kālaṁ kurumāno ākiñcaññāyatanūpagānaṁ devānaṁ sahabyataṁ upapajjati.</span><br />
<span class="sujato m-text">They enjoy it and like it and find it satisfying. If they’re set on that, committed to it, and meditate on it often without losing it, when they die they’re reborn in the company of the gods of the dimension of nothingness.</span><br />
</p>
<p id="an3p116c3p3">
<span class="pali m-text">Ākiñcaññāyatanūpagānaṁ, bhikkhave, devānaṁ saṭṭhi kappasahassāni āyuppamāṇaṁ.</span><br />
<span class="sujato m-text">The lifespan of the gods of nothingness is sixty thousand eons.</span><br />
</p>
<p id="an3p116c3p4">
<span class="pali m-text">Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati.</span><br />
<span class="sujato m-text">An ordinary person stays there until the lifespan of those gods is spent, then they go to hell or the animal realm or the ghost realm.</span><br />
</p>
<p id="an3p116c3p5">
<span class="pali m-text">Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati.</span><br />
<span class="sujato m-text">But a disciple of the Buddha stays there until the lifespan of those gods is spent, then they’re extinguished in that very life.</span><br />
</p>
<p id="an3p116c3p6">
<span class="pali m-text">Ayaṁ kho, bhikkhave, viseso, ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā.</span><br />
<span class="sujato m-text">This is the difference between an educated noble disciple and an uneducated ordinary person as regards their place of rebirth.</span><br />
</p>
<p id="an3p116c3p7">
<span class="pali m-text">Ime kho, bhikkhave, tayo puggalā santo saṁvijjamānā lokasmin”ti.</span><br />
<span class="sujato m-text">These are the three people found in the world.”</span><br />
</p>
<p id="an3p116c3p8">
<span class="pali m-text">Catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>