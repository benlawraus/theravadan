<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn21 &raquo; Saṁyutta Nikāya 21 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny00qp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 21" />
  <meta name="twitter:title" content="Saṁyutta Nikāya 21" />
  <meta property="og:url" content="/pages/sny00qp003z.html" />
  <meta property="og:description" content="Translators: sujato Linked Discourses 21.3 1. Bhikkhuvagga 1. Monks 3. Ghaṭasutta A Mound of Salt Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery …" />
  <meta name="twitter:description" content="Translators: sujato Linked Discourses 21.3 1. Bhikkhuvagga 1. Monks 3. Ghaṭasutta A Mound of Salt Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn21-index.html">sn21</a> &raquo;
          </span>
          Saṁyutta Nikāya 21
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 21.3</span></p>
<section id="bhikkhuvagga">
<h2><a href="#bhikkhuvagga">1. Bhikkhuvagga</a></h2>
<p><span class="sujato m-text">1. Monks</span></p>
<section id="ghatasutta">
<h3><a href="#ghatasutta">3. Ghaṭasutta</a></h3>
<p><span class="sujato m-text">A Mound of Salt</span></p>
<p id="sn21p3c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="sn21p3c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn21p3c1p3">
<span class="pali m-text">Tena kho pana samayena āyasmā ca sāriputto āyasmā ca mahāmoggallāno rājagahe viharanti veḷuvane kalandakanivāpe ekavihāre.</span><br />
<span class="sujato m-text">At that time Venerables Sāriputta and Moggallāna were staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn21p3c1p4">
<span class="pali m-text">Atha kho āyasmā sāriputto sāyanhasamayaṁ paṭisallānā vuṭṭhito yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṁ sammodi.</span><br />
<span class="sujato m-text">Then in the late afternoon, Venerable Sāriputta came out of retreat, went to Venerable Moggallāna, and exchanged greetings with him.</span><br />
</p>
<p id="sn21p3c1p5">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā sāriputto āyasmantaṁ mahāmoggallānaṁ etadavoca:</span><br />
<span class="sujato m-text">When the greetings and polite conversation were over, Sāriputta sat down to one side, and said to Mahāmoggallāna:</span><br />
</p>
<p id="sn21p3c2p1">
<span class="pali m-text">“Vippasannāni kho te, āvuso moggallāna, indriyāni;</span><br />
<span class="sujato m-text">“Reverend Moggallāna, your faculties are so very clear, and your complexion is pure and bright.</span><br />
</p>
<p id="sn21p3c2p2">
<span class="pali m-text">parisuddho mukhavaṇṇo pariyodāto santena nūnāyasmā mahāmoggallāno ajja vihārena vihāsī”ti.</span><br />
<span class="sujato m-text">Have you spent the day in a peaceful meditation?”</span><br />
</p>
<p id="sn21p3c2p3">
<span class="pali m-text">“Oḷārikena khvāhaṁ, āvuso, ajja vihārena vihāsiṁ.</span><br />
<span class="sujato m-text">“Reverend, I’ve spent the day in a coarse meditation.</span><br />
</p>
<p id="sn21p3c2p4">
<span class="pali m-text">Api ca me ahosi dhammī kathā”ti.</span><br />
<span class="sujato m-text">But I have had some Dhamma talk.”</span><br />
</p>
<p id="sn21p3c2p5">
<span class="pali m-text">“Kena saddhiṁ panāyasmato mahāmoggallānassa ahosi dhammī kathā”ti?</span><br />
<span class="sujato m-text">“Who did you have a Dhamma talk with?”</span><br />
</p>
<p id="sn21p3c2p6">
<span class="pali m-text">“Bhagavatā kho me, āvuso, saddhiṁ ahosi dhammī kathā”ti.</span><br />
<span class="sujato m-text">“With the Buddha.”</span><br />
</p>
<p id="sn21p3c2p7">
<span class="pali m-text">“Dūre kho, āvuso, bhagavā etarahi sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">“But Reverend, the Buddha is far away. He’s staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn21p3c2p8">
<span class="pali m-text">Kiṁ nu kho āyasmā mahāmoggallāno bhagavantaṁ iddhiyā upasaṅkami;</span><br />
<span class="sujato m-text">Did you go to him with your psychic power,</span><br />
</p>
<p id="sn21p3c2p9">
<span class="pali m-text">udāhu bhagavā āyasmantaṁ mahāmoggallānaṁ iddhiyā upasaṅkamī”ti?</span><br />
<span class="sujato m-text">or did he come to you?”</span><br />
</p>
<p id="sn21p3c2p10">
<span class="pali m-text">“Na khvāhaṁ, āvuso, bhagavantaṁ iddhiyā upasaṅkamiṁ;</span><br />
<span class="sujato m-text">“No reverend, I didn’t go to him with my psychic power,</span><br />
</p>
<p id="sn21p3c2p11">
<span class="pali m-text">napi maṁ bhagavā iddhiyā upasaṅkami.</span><br />
<span class="sujato m-text">nor did he come to me.</span><br />
</p>
<p id="sn21p3c2p12">
<span class="pali m-text">Api ca me yāvatā bhagavā ettāvatā dibbacakkhu visujjhi dibbā ca sotadhātu.</span><br />
<span class="sujato m-text">Rather, the Buddha cleared his clairvoyance and clairaudience towards me,</span><br />
</p>
<p id="sn21p3c2p13">
<span class="pali m-text">Bhagavatopi yāvatāhaṁ ettāvatā dibbacakkhu visujjhi dibbā ca sotadhātū”ti.</span><br />
<span class="sujato m-text">and I cleared my clairvoyance and clairaudience towards him.”</span><br />
</p>
<p id="sn21p3c2p14">
<span class="pali m-text">“Yathākathaṁ panāyasmato mahāmoggallānassa bhagavatā saddhiṁ ahosi dhammī kathā”ti?</span><br />
<span class="sujato m-text">“But what manner of Dhamma talk did you have together?”</span><br />
</p>
<p id="sn21p3c3p1">
<span class="pali m-text">“Idhāhaṁ, āvuso, bhagavantaṁ etadavocaṁ:</span><br />
<span class="sujato m-text">“Well, reverend, I said to the Buddha,</span><br />
</p>
<p id="sn21p3c3p2">
<span class="pali m-text">‘āraddhavīriyo āraddhavīriyoti, bhante, vuccati.</span><br />
<span class="sujato m-text">‘Sir, they speak of one who is energetic.</span><br />
</p>
<p id="sn21p3c3p3">
<span class="pali m-text">Kittāvatā nu kho, bhante, āraddhavīriyo hotī’ti?</span><br />
<span class="sujato m-text">How is an energetic person defined?’</span><br />
</p>
<p id="sn21p3c3p4">
<span class="pali m-text">Evaṁ vutte, maṁ, āvuso, bhagavā etadavoca:</span><br />
<span class="sujato m-text">When I said this, the Buddha said,</span><br />
</p>
<p id="sn21p3c3p5">
<span class="pali m-text">‘idha, moggallāna, bhikkhu āraddhavīriyo viharati—</span><br />
<span class="sujato m-text">‘Moggallāna, it’s when a mendicant lives with energy roused up:</span><br />
</p>
<p id="sn21p3c3p6">
<span class="pali m-text">kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatīti.</span><br />
<span class="sujato m-text">“Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.”</span><br />
</p>
<p id="sn21p3c3p7">
<span class="pali m-text">Evaṁ kho, moggallāna, āraddhavīriyo hotī’ti.</span><br />
<span class="sujato m-text">That’s how a person is energetic.’</span><br />
</p>
<p id="sn21p3c3p8">
<span class="pali m-text">Evaṁ kho me, āvuso, bhagavatā saddhiṁ ahosi dhammī kathā”ti.</span><br />
<span class="sujato m-text">That’s the Dhamma talk I had together with the Buddha.”</span><br />
</p>
<p id="sn21p3c4p1">
<span class="pali m-text">“Seyyathāpi, āvuso, himavato pabbatarājassa parittā pāsāṇasakkharā yāvadeva upanikkhepanamattāya;</span><br />
<span class="sujato m-text">“Reverend, next to Venerable Mahāmoggallāna I’m like a few pieces of gravel next to the Himalayas, the king of mountains.</span><br />
</p>
<p id="sn21p3c4p2">
<span class="pali m-text">evameva kho mayaṁ āyasmato mahāmoggallānassa yāvadeva upanikkhepanamattāya.</span><br />
</p>
<p id="sn21p3c4p3">
<span class="pali m-text">Āyasmā hi mahāmoggallāno mahiddhiko mahānubhāvo ākaṅkhamāno kappaṁ tiṭṭheyyā”ti.</span><br />
<span class="sujato m-text">Venerable Mahāmoggallāna is so mighty and powerful he could, if he wished, live on for the eon.”</span><br />
</p>
<p id="sn21p3c5p1">
<span class="pali m-text">“Seyyathāpi, āvuso, mahatiyā loṇaghaṭāya parittā loṇasakkharāya yāvadeva upanikkhepanamattāya;</span><br />
<span class="sujato m-text">“Reverend, next to Venerable Sāriputta I’m like a few grains of salt next to a mound of salt.</span><br />
</p>
<p id="sn21p3c5p2">
<span class="pali m-text">evameva kho mayaṁ āyasmato sāriputtassa yāvadeva upanikkhepanamattāya.</span><br />
</p>
<p id="sn21p3c5p3">
<span class="pali m-text">Āyasmā hi sāriputto bhagavatā anekapariyāyena thomito vaṇṇito pasattho:</span><br />
<span class="sujato m-text">Venerable Sāriputta has been commended, complimented, and praised by the Buddha:</span><br />
</p>
<p id="sn21p3c6p1">
<span class="pali m-text">‘Sāriputtova paññāya,</span><br />
<span class="sujato m-text">‘In wisdom,</span><br />
</p>
<p id="sn21p3c6p2">
<span class="pali m-text">sīlena upasamena ca;</span><br />
<span class="sujato m-text">ethics, and peace,</span><br />
</p>
<p id="sn21p3c6p3">
<span class="pali m-text">Yopi pāraṅgato bhikkhu,</span><br />
<span class="sujato m-text">any mendicant who has crossed over</span><br />
</p>
<p id="sn21p3c6p4">
<span class="pali m-text">etāvaparamo siyā’”ti.</span><br />
<span class="sujato m-text">can at best equal Sāriputta.’”</span><br />
</p>
<p id="sn21p3c7p1">
<span class="pali m-text">Itiha te ubho mahānāgā aññamaññassa subhāsitaṁ sulapitaṁ samanumodiṁsūti.</span><br />
<span class="sujato m-text">And so these two spiritual giants agreed with each others’ fine words.</span><br />
</p>
<p id="sn21p3c7p2">
<span class="pali m-text">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>