<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily005p003p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily005p003p009z.html" />
  <meta property="og:description" content="Meṇḍakapañha Paṇāmitavagga 9. Aggaggasamaṇapañha “Bhante nāgasena, bhāsitampetaṁ bhagavatā— ‘āsavānaṁ khayā samaṇo hotī’ti. Puna ca bhaṇitaṁ— ‘Catubbhi dhammehi samaṅgibhūtaṁ, Taṁ ve naraṁ samaṇaṁ āhu loke’ti. Tatrime cattāro dhammā khanti appāhāratā rativippahānaṁ ākiñcaññaṁ. Sabbāni panetāni aparikkhīṇāsavassa sakilesasseva honti. Yadi, bhante nāgasena, āsavāna …" />
  <meta name="twitter:description" content="Meṇḍakapañha Paṇāmitavagga 9. Aggaggasamaṇapañha “Bhante nāgasena, bhāsitampetaṁ bhagavatā— ‘āsavānaṁ khayā samaṇo hotī’ti. Puna ca bhaṇitaṁ— ‘Catubbhi dhammehi samaṅgibhūtaṁ, Taṁ ve naraṁ samaṇaṁ āhu loke’ti. Tatrime cattāro dhammā khanti appāhāratā rativippahānaṁ ākiñcaññaṁ. Sabbāni panetāni aparikkhīṇāsavassa sakilesasseva honti. Yadi, bhante nāgasena, āsavāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<p id="mil5p3p9c0p2">
<span class="pali m-text">Meṇḍakapañha</span><br />
</p>
<p id="mil5p3p9c0p3">
<span class="pali m-text">Paṇāmitavagga</span><br />
</p>
<section id="aggaggasamanapanha">
<span id="mil5p3p9c0p4"></span><h2><span class="pali m-text">9. Aggaggasamaṇapañha</span></h2>
<p id="mil5p3p9c1p1">
<span class="pali m-text">“Bhante nāgasena, bhāsitampetaṁ bhagavatā—</span><br />
</p>
<p id="mil5p3p9c1p2">
<span class="pali m-text">‘āsavānaṁ khayā samaṇo hotī’ti.</span><br />
</p>
<p id="mil5p3p9c1p3">
<span class="pali m-text">Puna ca bhaṇitaṁ—</span><br />
</p>
<p id="mil5p3p9c2p1">
<span class="pali m-text">‘Catubbhi dhammehi samaṅgibhūtaṁ,</span><br />
</p>
<p id="mil5p3p9c2p2">
<span class="pali m-text">Taṁ ve naraṁ samaṇaṁ āhu loke’ti.</span><br />
</p>
<p id="mil5p3p9c3p1">
<span class="pali m-text">Tatrime cattāro dhammā khanti appāhāratā rativippahānaṁ ākiñcaññaṁ.</span><br />
</p>
<p id="mil5p3p9c3p2">
<span class="pali m-text">Sabbāni panetāni aparikkhīṇāsavassa sakilesasseva honti.</span><br />
</p>
<p id="mil5p3p9c3p3">
<span class="pali m-text">Yadi, bhante nāgasena, āsavānaṁ khayā samaṇo hoti, tena hi ‘catubbhi dhammehi samaṅgibhūtaṁ, taṁ ve naraṁ samaṇaṁ āhu loke’ti yaṁ vacanaṁ, taṁ micchā.</span><br />
</p>
<p id="mil5p3p9c3p4">
<span class="pali m-text">Yadi catubbhi dhammehi samaṅgibhūto samaṇo hoti, tena hi ‘āsavānaṁ khayā samaṇo hotī’ti tampi vacanaṁ micchā, ayampi ubhato koṭiko pañho tavānuppatto, so tayā nibbāhitabbo”ti.</span><br />
</p>
<p id="mil5p3p9c4p1">
<span class="pali m-text">“Bhāsitampetaṁ, mahārāja, bhagavatā ‘āsavānaṁ khayā samaṇo hotī’ti.</span><br />
</p>
<p id="mil5p3p9c4p2">
<span class="pali m-text">Puna ca bhaṇitaṁ—</span><br />
</p>
<p id="mil5p3p9c4p3">
<span class="pali m-text">‘catubbhi dhammehi samaṅgibhūtaṁ, taṁ ve naraṁ samaṇaṁ āhu loke’ti.</span><br />
</p>
<p id="mil5p3p9c4p4">
<span class="pali m-text">Tadidaṁ, mahārāja, vacanaṁ tesaṁ tesaṁ puggalānaṁ guṇavasena bhaṇitaṁ—</span><br />
</p>
<p id="mil5p3p9c4p5">
<span class="pali m-text">‘catubbhi dhammehi samaṅgibhūtaṁ, taṁ ve naraṁ samaṇaṁ āhu loke’ti, idaṁ pana niravasesavacanaṁ ‘āsavānaṁ khayā samaṇo hotī’ti.</span><br />
</p>
<p id="mil5p3p9c5p1">
<span class="pali m-text">Api ca, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyati.</span><br />
</p>
<p id="mil5p3p9c5p2">
<span class="pali m-text">Yathā, mahārāja, yāni kānici jalajathalajapupphāni, vassikaṁ tesaṁ aggamakkhāyati, avasesāni yāni kānici vividhāni pupphajātāni, sabbāni tāni pupphāniyeva, upādāyupādāya pana vassikaṁyeva pupphaṁ janassa patthitaṁ pihayitaṁ;</span><br />
</p>
<p id="mil5p3p9c5p3">
<span class="pali m-text">evameva kho, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyati.</span><br />
</p>
<p id="mil5p3p9c6p1">
<span class="pali m-text">Yathā vā pana, mahārāja, sabbadhaññānaṁ sāli aggamakkhāyati, yā kāci avasesā vividhā dhaññajātiyo, tā sabbā upādāyupādāya bhojanāni sarīrayāpanāya, sāliyeva tesaṁ aggamakkhāyati;</span><br />
</p>
<p id="mil5p3p9c6p2">
<span class="pali m-text">evameva kho, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyatī”ti.</span><br />
</p>
<p id="mil5p3p9c6p3">
<span class="pali m-text">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p3p9c7p1">
<span class="pali m-text">Aggaggasamaṇapañho navamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>