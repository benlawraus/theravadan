<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/vv0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/vv0004.html">Previous</a></div>
<div class="m-col-t-6 m-text-right">
<a href="../pages/vv0006.html">Next</a></div>
</div>
<p id="vv5c0p2">
<span class="pali m-text">Itthivimāna</span><br />
</p>
<p id="vv5c0p3">
<span class="pali m-text">Pīṭhavagga</span><br />
</p>
<section id="kunjaravimanavatthu">
<span id="vv5c0p4"></span><h2><span class="pali m-text">5. Kuñjaravimānavatthu</span></h2>
<p id="vv5c1p1">
<span class="pali m-text">“Kuñjaro te varāroho,</span><br />
</p>
<p id="vv5c1p2">
<span class="pali m-text">Nānāratanakappano;</span><br />
</p>
<p id="vv5c1p3">
<span class="pali m-text">Ruciro thāmavā javasampanno,</span><br />
</p>
<p id="vv5c1p4">
<span class="pali m-text">Ākāsamhi samīhati.</span><br />
</p>
<p id="vv5c2p1">
<span class="pali m-text">Padumi padmapattakkhi,</span><br />
</p>
<p id="vv5c2p2">
<span class="pali m-text">padmuppalajutindharo;</span><br />
</p>
<p id="vv5c2p3">
<span class="pali m-text">Padmacuṇṇābhikiṇṇaṅgo,</span><br />
</p>
<p id="vv5c2p4">
<span class="pali m-text">soṇṇapokkharamāladhā.</span><br />
</p>
<p id="vv5c3p1">
<span class="pali m-text">Padumānusaṭaṁ maggaṁ,</span><br />
</p>
<p id="vv5c3p2">
<span class="pali m-text">padmapattavibhūsitaṁ;</span><br />
</p>
<p id="vv5c3p3">
<span class="pali m-text">Ṭhitaṁ vaggu manugghātī,</span><br />
</p>
<p id="vv5c3p4">
<span class="pali m-text">mitaṁ gacchati vāraṇo.</span><br />
</p>
<p id="vv5c4p1">
<span class="pali m-text">Tassa pakkamamānassa,</span><br />
</p>
<p id="vv5c4p2">
<span class="pali m-text">soṇṇakaṁsā ratissarā;</span><br />
</p>
<p id="vv5c4p3">
<span class="pali m-text">Tesaṁ suyyati nigghoso,</span><br />
</p>
<p id="vv5c4p4">
<span class="pali m-text">tūriye pañcaṅgike yathā.</span><br />
</p>
<p id="vv5c5p1">
<span class="pali m-text">Tassa nāgassa khandhamhi,</span><br />
</p>
<p id="vv5c5p2">
<span class="pali m-text">sucivatthā alaṅkatā;</span><br />
</p>
<p id="vv5c5p3">
<span class="pali m-text">Mahantaṁ accharāsaṅghaṁ,</span><br />
</p>
<p id="vv5c5p4">
<span class="pali m-text">vaṇṇena atirocasi.</span><br />
</p>
<p id="vv5c6p1">
<span class="pali m-text">Dānassa te idaṁ phalaṁ,</span><br />
</p>
<p id="vv5c6p2">
<span class="pali m-text">atho sīlassa vā pana;</span><br />
</p>
<p id="vv5c6p3">
<span class="pali m-text">Atho añjalikammassa,</span><br />
</p>
<p id="vv5c6p4">
<span class="pali m-text">taṁ me akkhāhi pucchitā”ti.</span><br />
</p>
<p id="vv5c7p1">
<span class="pali m-text">Sā devatā attamanā,</span><br />
</p>
<p id="vv5c7p2">
<span class="pali m-text">moggallānena pucchitā;</span><br />
</p>
<p id="vv5c7p3">
<span class="pali m-text">Pañhaṁ puṭṭhā viyākāsi,</span><br />
</p>
<p id="vv5c7p4">
<span class="pali m-text">yassa kammassidaṁ phalaṁ.</span><br />
</p>
<p id="vv5c8p1">
<span class="pali m-text">“Disvāna guṇasampannaṁ,</span><br />
</p>
<p id="vv5c8p2">
<span class="pali m-text">jhāyiṁ jhānarataṁ sataṁ;</span><br />
</p>
<p id="vv5c8p3">
<span class="pali m-text">Adāsiṁ pupphābhikiṇṇaṁ,</span><br />
</p>
<p id="vv5c8p4">
<span class="pali m-text">āsanaṁ dussasanthataṁ.</span><br />
</p>
<p id="vv5c9p1">
<span class="pali m-text">Upaḍḍhaṁ padmamālāhaṁ,</span><br />
</p>
<p id="vv5c9p2">
<span class="pali m-text">āsanassa samantato;</span><br />
</p>
<p id="vv5c9p3">
<span class="pali m-text">Abbhokirissaṁ pattehi,</span><br />
</p>
<p id="vv5c9p4">
<span class="pali m-text">pasannā sehi pāṇibhi.</span><br />
</p>
<p id="vv5c10p1">
<span class="pali m-text">Tassa kammakusalassa,</span><br />
</p>
<p id="vv5c10p2">
<span class="pali m-text">idaṁ me īdisaṁ phalaṁ;</span><br />
</p>
<p id="vv5c10p3">
<span class="pali m-text">Sakkāro garukāro ca,</span><br />
</p>
<p id="vv5c10p4">
<span class="pali m-text">devānaṁ apacitā ahaṁ.</span><br />
</p>
<p id="vv5c11p1">
<span class="pali m-text">Yo ve sammāvimuttānaṁ,</span><br />
</p>
<p id="vv5c11p2">
<span class="pali m-text">santānaṁ brahmacārinaṁ;</span><br />
</p>
<p id="vv5c11p3">
<span class="pali m-text">Pasanno āsanaṁ dajjā,</span><br />
</p>
<p id="vv5c11p4">
<span class="pali m-text">evaṁ nande yathā ahaṁ.</span><br />
</p>
<p id="vv5c12p1">
<span class="pali m-text">Tasmā hi attakāmena,</span><br />
</p>
<p id="vv5c12p2">
<span class="pali m-text">mahattamabhikaṅkhatā;</span><br />
</p>
<p id="vv5c12p3">
<span class="pali m-text">Āsanaṁ dātabbaṁ hoti,</span><br />
</p>
<p id="vv5c12p4">
<span class="pali m-text">sarīrantimadhārinan”ti.</span><br />
</p>
<p id="vv5c13p1">
<span class="pali m-text">Kuñjaravimānaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/vv0004.html">Previous</a></div>
<div class="m-col-t-6 m-text-right">
<a href="../pages/vv0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>