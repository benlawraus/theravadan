<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.172 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0172.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an10-index.html">an10</a> &raquo;
          </span>
          Aṅguttara Nikāya 10.172
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0171.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0173.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.172</span></p>
<p id="an10p172c0p2">
<span class="pali m-text">17. Jāṇussoṇivagga</span><br />
<span class="sujato m-text">17. With Jānussoṇi</span><br />
</p>
<section id="dutiyaadhammasutta">
<span id="an10p172c0p3"></span><h2><span class="pali m-text">Dutiyaadhammasutta</span></h2>
<p><span class="sujato m-text">Bad Principles (2nd)</span></p>
<p id="an10p172c1p1">
<span class="pali m-text">“Adhammo ca, bhikkhave, veditabbo dhammo ca;</span><br />
<span class="sujato m-text">“Mendicants, you should know bad principles and good principles.</span><br />
</p>
<p id="an10p172c1p2">
<span class="pali m-text">anattho ca veditabbo attho ca.</span><br />
<span class="sujato m-text">And you should know bad results and good results.</span><br />
</p>
<p id="an10p172c1p3">
<span class="pali m-text">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti.</span><br />
<span class="sujato m-text">Knowing these things, your practice should follow the good principles with good results.”</span><br />
</p>
<p id="an10p172c1p4">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="an10p172c1p5">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="an10p172c2p1">
<span class="pali m-text">Atha kho tesaṁ bhikkhūnaṁ acirapakkantassa bhagavato etadahosi:</span><br />
<span class="sujato m-text">Soon after the Buddha left, those mendicants considered,</span><br />
</p>
<p id="an10p172c2p2">
<span class="pali m-text">“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">“The Buddha gave this brief summary recital, then entered his dwelling without explaining the meaning in detail.</span><br />
</p>
<p id="an10p172c2p3">
<span class="pali m-text">‘adhammo ca, bhikkhave, veditabbo dhammo ca;</span><br />
<span class="sujato m-text">‘You should know bad principles and good principles.</span><br />
</p>
<p id="an10p172c2p4">
<span class="pali m-text">anattho ca veditabbo attho ca.</span><br />
<span class="sujato m-text">And you should know bad results and good results.</span><br />
</p>
<p id="an10p172c2p5">
<span class="pali m-text">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.</span><br />
<span class="sujato m-text">Knowing these things, your practice should follow the good principles with good results.’</span><br />
</p>
<p id="an10p172c2p6">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?</span><br />
<span class="sujato m-text">Who can explain in detail the meaning of this brief summary recital given by the Buddha?”</span><br />
</p>
<p id="an10p172c3p1">
<span class="pali m-text">Atha kho tesaṁ bhikkhūnaṁ etadahosi:</span><br />
<span class="sujato m-text">Then those mendicants thought,</span><br />
</p>
<p id="an10p172c3p2">
<span class="pali m-text">“ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.</span><br />
<span class="sujato m-text">“This Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="an10p172c3p3">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">He is capable of explaining in detail the meaning of this brief summary recital given by the Buddha.</span><br />
</p>
<p id="an10p172c3p4">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ puccheyyāma.</span><br />
<span class="sujato m-text">Let’s go to him, and ask him about this matter.</span><br />
</p>
<p id="an10p172c3p5">
<span class="pali m-text">Yathā no āyasmā mahākaccāno byākarissati tathā naṁ dhāressāmā”ti.</span><br />
<span class="sujato m-text">As he answers, so we’ll remember it.”</span><br />
</p>
<p id="an10p172c4p1">
<span class="pali m-text">Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.</span><br />
<span class="sujato m-text">Then those mendicants went to Mahākaccāna, and exchanged greetings with him.</span><br />
</p>
<p id="an10p172c4p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:</span><br />
<span class="sujato m-text">When the greetings and polite conversation were over, they sat down to one side. They told him what had happened, and said,</span><br />
</p>
<p id="an10p172c5p1">
<span class="pali m-text">“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="an10p172c5p2">
<span class="pali m-text">‘adhammo ca, bhikkhave, veditabbo dhammo ca;</span><br />
</p>
<p id="an10p172c5p3">
<span class="pali m-text">anattho ca veditabbo attho ca.</span><br />
</p>
<p id="an10p172c5p4">
<span class="pali m-text">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.</span><br />
</p>
<p id="an10p172c6p1">
<span class="pali m-text">Tesaṁ no, āvuso, amhākaṁ acirapakkantassa bhagavato etadahosi:</span><br />
</p>
<p id="an10p172c6p2">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span><br />
</p>
<p id="an10p172c6p3">
<span class="pali m-text">adhammo ca, bhikkhave …pe…</span><br />
</p>
<p id="an10p172c6p4">
<span class="pali m-text">tathā paṭipajjitabbanti.</span><br />
</p>
<p id="an10p172c6p5">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?</span><br />
</p>
<p id="an10p172c7p1">
<span class="pali m-text">Tesaṁ no, āvuso, amhākaṁ etadahosi:</span><br />
</p>
<p id="an10p172c7p2">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.</span><br />
</p>
<p id="an10p172c7p3">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="an10p172c7p4">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma.</span><br />
</p>
<p id="an10p172c7p5">
<span class="pali m-text">Yathā no āyasmā mahākaccāno byākarissati tathā naṁ dhāressāmā’ti.</span><br />
</p>
<p id="an10p172c7p6">
<span class="pali m-text">Vibhajatu āyasmā mahākaccāno”ti.</span><br />
<span class="sujato m-text">“May Venerable Mahākaccāna please explain this.”</span><br />
</p>
<p id="an10p172c8p1">
<span class="pali m-text">“Seyyathāpi, āvuso, puriso sāratthiko sāraṁ gavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya.</span><br />
<span class="sujato m-text">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves.</span><br />
</p>
<p id="an10p172c8p2">
<span class="pali m-text">Evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha.</span><br />
<span class="sujato m-text">Such is the consequence for the venerables. Though you were face to face with the Buddha, you overlooked him, imagining that you should ask me about this matter.</span><br />
</p>
<p id="an10p172c8p3">
<span class="pali m-text">So hāvuso, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="sujato m-text">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One.</span><br />
</p>
<p id="an10p172c8p4">
<span class="pali m-text">So ceva panetassa kālo ahosi yaṁ tumhe bhagavantaṁyeva upasaṅkamitvā etamatthaṁ paṭipuccheyyātha.</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="an10p172c8p5">
<span class="pali m-text">Yathā vo bhagavā byākareyya tathā naṁ dhāreyyāthā”ti.</span><br />
<span class="sujato m-text">You should have remembered it in line with the Buddha’s answer.”</span><br />
</p>
<p id="an10p172c9p1">
<span class="pali m-text">“Addhā, āvuso kaccāna, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="sujato m-text">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One.</span><br />
</p>
<p id="an10p172c9p2">
<span class="pali m-text">So ceva panetassa kālo ahosi yaṁ mayaṁ bhagavantaṁyeva upasaṅkamitvā etamatthaṁ paṭipuccheyyāma.</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="an10p172c9p3">
<span class="pali m-text">Yathā no bhagavā byākareyya tathā naṁ dhāreyyāma.</span><br />
<span class="sujato m-text">We should have remembered it in line with the Buddha’s answer.</span><br />
</p>
<p id="an10p172c9p4">
<span class="pali m-text">Api cāyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.</span><br />
<span class="sujato m-text">Still, Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="an10p172c9p5">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">He is capable of explaining in detail the meaning of this brief summary recital given by the Buddha.</span><br />
</p>
<p id="an10p172c9p6">
<span class="pali m-text">Vibhajatāyasmā mahākaccāno agaruṁ karitvā”ti.</span><br />
<span class="sujato m-text">Please explain this, if it’s no trouble.”</span><br />
</p>
<p id="an10p172c10p1">
<span class="pali m-text">“Tena hāvuso, suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">“Well then, reverends, listen and apply your mind well, I will speak.”</span><br />
</p>
<p id="an10p172c10p2">
<span class="pali m-text">“Evaṁ, āvuso”ti kho te bhikkhū āyasmato mahākaccānassa paccassosuṁ.</span><br />
<span class="sujato m-text">“Yes, reverend,” they replied.</span><br />
</p>
<p id="an10p172c10p3">
<span class="pali m-text">Athāyasmā mahākaccāno etadavoca:</span><br />
<span class="sujato m-text">Mahākaccāna said this:</span><br />
</p>
<p id="an10p172c11p1">
<span class="pali m-text">“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">“Reverends, the Buddha gave this brief summary recital, then entered his dwelling without explaining the meaning in detail:</span><br />
</p>
<p id="an10p172c11p2">
<span class="pali m-text">‘adhammo ca, bhikkhave, veditabbo …pe…</span><br />
<span class="sujato m-text">‘You should know bad principles and good principles …</span><br />
</p>
<p id="an10p172c11p3">
<span class="pali m-text">tathā paṭipajjitabban’ti.</span><br />
<span class="sujato m-text">and practice accordingly.’</span><br />
</p>
<p id="an10p172c12p1">
<span class="pali m-text">Katamo cāvuso, adhammo; katamo ca dhammo?</span><br />
<span class="sujato m-text">So what are bad principles? What are good principles?</span><br />
</p>
<p id="an10p172c12p2">
<span class="pali m-text">Katamo ca anattho, katamo ca attho?</span><br />
<span class="sujato m-text">What are bad results? And what are good results?</span><br />
</p>
<p id="an10p172c12p3">
<span class="pali m-text">Pāṇātipāto, āvuso, adhammo;</span><br />
<span class="sujato m-text">Killing living creatures is a bad principle.</span><br />
</p>
<p id="an10p172c12p4">
<span class="pali m-text">pāṇātipātā veramaṇī dhammo;</span><br />
<span class="sujato m-text">Not killing living creatures is a good principle.</span><br />
</p>
<p id="an10p172c12p5">
<span class="pali m-text">ye ca pāṇātipātapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by killing living creatures are bad results.</span><br />
</p>
<p id="an10p172c12p6">
<span class="pali m-text">pāṇātipātā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of not killing living creatures are good results.</span><br />
</p>
<p id="an10p172c13p1">
<span class="pali m-text">Adinnādānaṁ, āvuso, adhammo;</span><br />
<span class="sujato m-text">Stealing is a bad principle.</span><br />
</p>
<p id="an10p172c13p2">
<span class="pali m-text">adinnādānā veramaṇī dhammo;</span><br />
<span class="sujato m-text">Not stealing is a good principle.</span><br />
</p>
<p id="an10p172c13p3">
<span class="pali m-text">ye ca adinnādānapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by stealing are bad results.</span><br />
</p>
<p id="an10p172c13p4">
<span class="pali m-text">adinnādānā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of not stealing are good results.</span><br />
</p>
<p id="an10p172c14p1">
<span class="pali m-text">Kāmesumicchācāro, āvuso, adhammo;</span><br />
<span class="sujato m-text">Sexual misconduct is a bad principle.</span><br />
</p>
<p id="an10p172c14p2">
<span class="pali m-text">kāmesumicchācārā veramaṇī dhammo;</span><br />
<span class="sujato m-text">Avoiding sexual misconduct is a good principle.</span><br />
</p>
<p id="an10p172c14p3">
<span class="pali m-text">ye ca kāmesumicchācārapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by sexual misconduct are bad results.</span><br />
</p>
<p id="an10p172c14p4">
<span class="pali m-text">kāmesumicchācārā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of avoiding sexual misconduct are good results.</span><br />
</p>
<p id="an10p172c15p1">
<span class="pali m-text">Musāvādo, āvuso, adhammo;</span><br />
<span class="sujato m-text">Lying is a bad principle.</span><br />
</p>
<p id="an10p172c15p2">
<span class="pali m-text">musāvādā veramaṇī dhammo;</span><br />
<span class="sujato m-text">Not lying is a good principle.</span><br />
</p>
<p id="an10p172c15p3">
<span class="pali m-text">ye ca musāvādapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by lying are bad results.</span><br />
</p>
<p id="an10p172c15p4">
<span class="pali m-text">musāvādā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of not lying are good results.</span><br />
</p>
<p id="an10p172c16p1">
<span class="pali m-text">Pisuṇā vācā, āvuso, adhammo;</span><br />
<span class="sujato m-text">Divisive speech is a bad principle.</span><br />
</p>
<p id="an10p172c16p2">
<span class="pali m-text">pisuṇāya vācāya veramaṇī dhammo;</span><br />
<span class="sujato m-text">Avoiding divisive speech is a good principle.</span><br />
</p>
<p id="an10p172c16p3">
<span class="pali m-text">ye ca pisuṇāvācāpaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by divisive speech are bad results.</span><br />
</p>
<p id="an10p172c16p4">
<span class="pali m-text">pisuṇāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of avoiding divisive speech are good results.</span><br />
</p>
<p id="an10p172c17p1">
<span class="pali m-text">Pharusā vācā, āvuso, adhammo;</span><br />
<span class="sujato m-text">Harsh speech is a bad principle.</span><br />
</p>
<p id="an10p172c17p2">
<span class="pali m-text">pharusāya vācāya veramaṇī dhammo;</span><br />
<span class="sujato m-text">Avoiding harsh speech is a good principle.</span><br />
</p>
<p id="an10p172c17p3">
<span class="pali m-text">ye ca pharusāvācāpaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by harsh speech are bad results.</span><br />
</p>
<p id="an10p172c17p4">
<span class="pali m-text">pharusāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of avoiding harsh speech are good results.</span><br />
</p>
<p id="an10p172c18p1">
<span class="pali m-text">Samphappalāpo, āvuso, adhammo;</span><br />
<span class="sujato m-text">Talking nonsense is a bad principle.</span><br />
</p>
<p id="an10p172c18p2">
<span class="pali m-text">samphappalāpā veramaṇī dhammo;</span><br />
<span class="sujato m-text">Avoiding talking nonsense is a good principle.</span><br />
</p>
<p id="an10p172c18p3">
<span class="pali m-text">ye ca samphappalāpapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by talking nonsense are bad results.</span><br />
</p>
<p id="an10p172c18p4">
<span class="pali m-text">samphappalāpā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of avoiding talking nonsense are good results.</span><br />
</p>
<p id="an10p172c19p1">
<span class="pali m-text">Abhijjhā, āvuso, adhammo;</span><br />
<span class="sujato m-text">Covetousness is a bad principle.</span><br />
</p>
<p id="an10p172c19p2">
<span class="pali m-text">anabhijjhā dhammo;</span><br />
<span class="sujato m-text">Contentment is a good principle.</span><br />
</p>
<p id="an10p172c19p3">
<span class="pali m-text">ye ca abhijjhāpaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by covetousness are bad results.</span><br />
</p>
<p id="an10p172c19p4">
<span class="pali m-text">anabhijjhāpaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of contentment are good results.</span><br />
</p>
<p id="an10p172c20p1">
<span class="pali m-text">Byāpādo, āvuso, adhammo;</span><br />
<span class="sujato m-text">Ill will is a bad principle.</span><br />
</p>
<p id="an10p172c20p2">
<span class="pali m-text">abyāpādo dhammo;</span><br />
<span class="sujato m-text">Good will is a good principle.</span><br />
</p>
<p id="an10p172c20p3">
<span class="pali m-text">ye ca byāpādapaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by ill will are bad results.</span><br />
</p>
<p id="an10p172c20p4">
<span class="pali m-text">abyāpādapaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of good will are good results.</span><br />
</p>
<p id="an10p172c21p1">
<span class="pali m-text">Micchādiṭṭhi, āvuso, adhammo;</span><br />
<span class="sujato m-text">Wrong view is a bad principle.</span><br />
</p>
<p id="an10p172c21p2">
<span class="pali m-text">sammādiṭṭhi dhammo;</span><br />
<span class="sujato m-text">Right view is a good principle.</span><br />
</p>
<p id="an10p172c21p3">
<span class="pali m-text">ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;</span><br />
<span class="sujato m-text">And the many bad, unskillful qualities produced by wrong view are bad results.</span><br />
</p>
<p id="an10p172c21p4">
<span class="pali m-text">sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.</span><br />
<span class="sujato m-text">And the many skillful qualities fully developed because of right view are good results.</span><br />
</p>
<p id="an10p172c22p1">
<span class="pali m-text">‘Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span><br />
<span class="sujato m-text">The Buddha gave this brief summary recital, then entered his dwelling without explaining the meaning in detail:</span><br />
</p>
<p id="an10p172c22p2">
<span class="pali m-text">adhammo ca, bhikkhave, veditabbo …pe…</span><br />
<span class="sujato m-text">‘You should know bad principles and good principles …</span><br />
</p>
<p id="an10p172c22p3">
<span class="pali m-text">tathā paṭipajjitabban’ti.</span><br />
<span class="sujato m-text">and practice accordingly.’</span><br />
</p>
<p id="an10p172c22p4">
<span class="pali m-text">Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</span><br />
<span class="sujato m-text">And this is how I understand the detailed meaning of this summary recital.</span><br />
</p>
<p id="an10p172c22p5">
<span class="pali m-text">Ākaṅkhamānā ca pana tumhe, āvuso, bhagavantaṁyeva upasaṅkamitvā etamatthaṁ paṭipuccheyyātha.</span><br />
<span class="sujato m-text">If you wish, you may go to the Buddha and ask him about this.</span><br />
</p>
<p id="an10p172c22p6">
<span class="pali m-text">Yathā no bhagavā byākaroti tathā naṁ dhāreyyāthā”ti.</span><br />
<span class="sujato m-text">You should remember it in line with the Buddha’s answer.”</span><br />
</p>
<p id="an10p172c23p1">
<span class="pali m-text">“Evamāvuso”ti kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">“Yes, reverend,” said those mendicants, approving and agreeing with what Mahākaccāna said. Then they rose from their seats and went to the Buddha, bowed, sat down to one side, and told him what had happened. Then they said:</span><br />
</p>
<p id="an10p172c24p1">
<span class="pali m-text">“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="an10p172c24p2">
<span class="pali m-text">‘adhammo ca, bhikkhave, veditabbo …pe…</span><br />
</p>
<p id="an10p172c24p3">
<span class="pali m-text">tathā paṭipajjitabban’ti.</span><br />
</p>
<p id="an10p172c25p1">
<span class="pali m-text">Tesaṁ no, bhante, amhākaṁ acirapakkantassa bhagavato etadahosi:</span><br />
</p>
<p id="an10p172c25p2">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="an10p172c25p3">
<span class="pali m-text">“adhammo ca, bhikkhave, veditabbo …pe…</span><br />
</p>
<p id="an10p172c25p4">
<span class="pali m-text">tathā paṭipajjitabban”ti.</span><br />
</p>
<p id="an10p172c25p5">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?</span><br />
</p>
<p id="an10p172c26p1">
<span class="pali m-text">Tesaṁ no, bhante, amhākaṁ etadahosi:</span><br />
</p>
<p id="an10p172c26p2">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.</span><br />
</p>
<p id="an10p172c26p3">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="an10p172c26p4">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma.</span><br />
</p>
<p id="an10p172c26p5">
<span class="pali m-text">Yathā no āyasmā mahākaccāno byākarissati tathā naṁ dhāressāmā’ti.</span><br />
</p>
<p id="an10p172c27p1">
<span class="pali m-text">Atha kho mayaṁ, bhante, yenāyasmā mahākaccāno tenupasaṅkamimhā; upasaṅkamitvā āyasmantaṁ mahākaccānaṁ etamatthaṁ apucchimhā.</span><br />
<span class="sujato m-text">“Sir, we went to Mahākaccāna and asked him about this matter.</span><br />
</p>
<p id="an10p172c27p2">
<span class="pali m-text">Tesaṁ no, bhante, āyasmatā mahākaccānena imehi akkharehi imehi padehi imehi byañjanehi attho suvibhatto”ti.</span><br />
<span class="sujato m-text">And Mahākaccāna clearly explained the meaning to us in this manner, with these words and phrases.”</span><br />
</p>
<p id="an10p172c28p1">
<span class="pali m-text">“Sādhu sādhu, bhikkhave.</span><br />
<span class="sujato m-text">“Good, good, mendicants!</span><br />
</p>
<p id="an10p172c28p2">
<span class="pali m-text">Paṇḍito, bhikkhave, mahākaccāno. Mahāpañño, bhikkhave, mahākaccāno.</span><br />
<span class="sujato m-text">Mahākaccāna is astute, he has great wisdom.</span><br />
</p>
<p id="an10p172c28p3">
<span class="pali m-text">Mañcepi tumhe, bhikkhave, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ mahākaccānena byākataṁ.</span><br />
<span class="sujato m-text">If you came to me and asked this question, I would answer it in exactly the same way as Mahākaccāna.</span><br />
</p>
<p id="an10p172c28p4">
<span class="pali m-text">Eso ceva tassa attho. Evañca naṁ dhāreyyāthā”ti.</span><br />
<span class="sujato m-text">That is what it means, and that’s how you should remember it.”</span><br />
</p>
<p id="an10p172c28p5">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0171.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0173.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>