<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily006p003p00ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily006p003p00ez.html" />
  <meta property="og:description" content="Anumānapañha Vessantaravagga 12. Nibbānasannihitapañha “Bhante nāgasena, atthi so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddhaṁ vā adho vā tiriyaṁ vā, yattha nibbānaṁ sannihitan”ti? “Natthi, mahārāja, so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddha …" />
  <meta name="twitter:description" content="Anumānapañha Vessantaravagga 12. Nibbānasannihitapañha “Bhante nāgasena, atthi so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddhaṁ vā adho vā tiriyaṁ vā, yattha nibbānaṁ sannihitan”ti? “Natthi, mahārāja, so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="anumanapanha">
<h2><a href="#anumanapanha">Anumānapañha</a></h2>
<section id="vessantaravagga">
<h3><a href="#vessantaravagga">Vessantaravagga</a></h3>
<section id="nibbanasannihitapanha">
<h4><a href="#nibbanasannihitapanha">12. Nibbānasannihitapañha</a></h4>
<p id="mil6p3p12c1p1">
<span class="m-text m-primary">“Bhante nāgasena, atthi so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddhaṁ vā adho vā tiriyaṁ vā, yattha nibbānaṁ sannihitan”ti?</span><br />
</p>
<p id="mil6p3p12c1p2">
<span class="m-text m-primary">“Natthi, mahārāja, so padeso puratthimāya vā disāya dakkhiṇāya vā disāya pacchimāya vā disāya uttarāya vā disāya uddhaṁ vā adho vā tiriyaṁ vā, yattha nibbānaṁ sannihitan”ti.</span><br />
</p>
<p id="mil6p3p12c2p1">
<span class="m-text m-primary">“Yadi, bhante nāgasena, natthi nibbānassa sannihitokāso, tena hi natthi nibbānaṁ?</span><br />
</p>
<p id="mil6p3p12c2p2">
<span class="m-text m-primary">Yesañca taṁ nibbānaṁ sacchikataṁ, tesampi sacchikiriyā micchā, kāraṇaṁ tattha vakkhāmi.</span><br />
</p>
<p id="mil6p3p12c2p3">
<span class="m-text m-primary">Yathā, bhante nāgasena, mahiyā dhaññuṭṭhānaṁ khettaṁ atthi, gandhuṭṭhānaṁ pupphaṁ atthi, pupphuṭṭhānaṁ gumbo atthi, phaluṭṭhānaṁ rukkho atthi, ratanuṭṭhānaṁ ākaro atthi, tattha yo koci yaṁ yaṁ icchati, so tattha gantvā taṁ taṁ harati;</span><br />
</p>
<p id="mil6p3p12c2p4">
<span class="m-text m-primary">evameva kho, bhante nāgasena, yadi nibbānaṁ atthi, tassa nibbānassa uṭṭhānokāsopi icchitabbo, yasmā ca kho, bhante nāgasena, nibbānassa uṭṭhānokāso natthi, tasmā natthi nibbānanti brūmi, yesañca nibbānaṁ sacchikataṁ, tesampi sacchikiriyā micchā”ti.</span><br />
</p>
<p id="mil6p3p12c3p1">
<span class="m-text m-primary">“Natthi, mahārāja, nibbānassa sannihitokāso, atthi cetaṁ nibbānaṁ, sammāpaṭipanno yoniso manasikārena nibbānaṁ sacchikaroti.</span><br />
</p>
<p id="mil6p3p12c3p2">
<span class="m-text m-primary">Yathā pana, mahārāja, atthi aggi nāma, natthi tassa sannihitokāso, dve kaṭṭhāni saṅghaṭṭento aggiṁ adhigacchati;</span><br />
</p>
<p id="mil6p3p12c3p3">
<span class="m-text m-primary">evameva kho, mahārāja, atthi nibbānaṁ, natthi tassa sannihitokāso, sammāpaṭipanno yoniso manasikārena nibbānaṁ sacchikaroti.</span><br />
</p>
<p id="mil6p3p12c4p1">
<span class="m-text m-primary">Yathā vā pana, mahārāja, atthi satta ratanāni nāma.</span><br />
</p>
<p id="mil6p3p12c4p2">
<span class="m-text m-primary">Seyyathidaṁ—</span><br />
</p>
<p id="mil6p3p12c4p3">
<span class="m-text m-primary">cakkaratanaṁ hatthiratanaṁ assaratanaṁ maṇiratanaṁ itthiratanaṁ gahapatiratanaṁ pariṇāyakaratanaṁ.</span><br />
</p>
<p id="mil6p3p12c4p4">
<span class="m-text m-primary">Na ca tesaṁ ratanānaṁ sannihitokāso atthi, khattiyassa pana sammāpaṭipannassa paṭipattibalena tāni ratanāni upagacchanti.</span><br />
</p>
<p id="mil6p3p12c4p5">
<span class="m-text m-primary">Evameva kho, mahārāja, atthi nibbānaṁ, natthi tassa sannihitokāso, sammāpaṭipanno yoniso manasikārena nibbānaṁ sacchikarotī”ti.</span><br />
</p>
<p id="mil6p3p12c5p1">
<span class="m-text m-primary">“Bhante nāgasena, nibbānassa sannihitokāso mā hotu, atthi pana taṁ ṭhānaṁ, yattha ṭhito sammāpaṭipanno nibbānaṁ sacchikarotī”ti?</span><br />
</p>
<p id="mil6p3p12c5p2">
<span class="m-text m-primary">“Āma, mahārāja, atthi taṁ ṭhānaṁ, yattha ṭhito sammāpaṭipanno nibbānaṁ sacchikarotī”ti.</span><br />
</p>
<p id="mil6p3p12c6p1">
<span class="m-text m-primary">“Katamaṁ pana, bhante, taṁ ṭhānaṁ, yattha ṭhito sammāpaṭipanno nibbānaṁ sacchikarotī”ti?</span><br />
</p>
<p id="mil6p3p12c6p2">
<span class="m-text m-primary">“Sīlaṁ, mahārāja, ṭhānaṁ, sīle patiṭṭhito yoniso manasikaronto sakkayavanepi cīnavilātepi alasandepi nigumbepi kāsikosalepi kasmīrepi gandhārepi nagamuddhanipi brahmalokepi yattha katthacipi ṭhito sammāpaṭipanno nibbānaṁ sacchikaroti.</span><br />
</p>
<p id="mil6p3p12c6p3">
<span class="m-text m-primary">Yathā, mahārāja, yo koci cakkhumā puriso sakayavanepi cīnavilātepi alasandepi nigumbepi kāsikosalepi kasmīrepi gandhārepi nagamuddhanipi brahmalokepi yattha katthacipi ṭhito ākāsaṁ passati;</span><br />
</p>
<p id="mil6p3p12c6p4">
<span class="m-text m-primary">evameva kho, mahārāja, sīle patiṭṭhito yoniso manasikaronto sakayavanepi …pe…</span><br />
</p>
<p id="mil6p3p12c6p5">
<span class="m-text m-primary">yattha katthacipi ṭhito sammāpaṭipanno nibbānaṁ sacchikaroti.</span><br />
</p>
<p id="mil6p3p12c7p1">
<span class="m-text m-primary">Yathā vā pana, mahārāja, sakayavanepi …pe…</span><br />
</p>
<p id="mil6p3p12c7p2">
<span class="m-text m-primary">yattha katthacipi ṭhitassa pubbadisā atthi;</span><br />
</p>
<p id="mil6p3p12c7p3">
<span class="m-text m-primary">evameva kho, mahārāja, sīle patiṭṭhitassa yoniso manasikarontassa sakkayavanepi …pe…</span><br />
</p>
<p id="mil6p3p12c7p4">
<span class="m-text m-primary">yattha katthacipi ṭhitassa sammāpaṭipannassa atthi nibbānasacchikiriyā”ti.</span><br />
</p>
<p id="mil6p3p12c7p5">
<span class="m-text m-primary">“Sādhu, bhante nāgasena, desitaṁ tayā nibbānaṁ, desitā nibbānasacchikiriyā, parikkhatā sīlaguṇā, dassitā sammāpaṭipatti, ussāpito dhammaddhajo, saṇṭhapitā dhammanetti, avañjho suppayuttānaṁ sammāpayogo, evametaṁ gaṇivarapavara tathā sampaṭicchāmī”ti.</span><br />
</p>
<p id="mil6p3p12c8p1">
<span class="m-text m-primary">Nibbānasannihitapañho dvādasamo.</span><br />
</p>
<p id="mil6p3p12c9p1">
<span class="m-text m-primary">Vessantaravaggo tatiyo.</span><br />
</p>
<p id="mil6p3p12c10p1">
<span class="m-text m-primary">Imasmiṁ vagge dvādasa pañhā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>