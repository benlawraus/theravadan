<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 90 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny036z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 90" />
  <meta name="twitter:title" content="Majjhima Nikāya 90" />
  <meta property="og:url" content="https://www.theravadan.org/pages/mny036z.html" />
  <meta property="og:description" content="Translators: sujato Middle Discourses 90 Kaṇṇakatthalasutta At Kaṇṇakatthala Evaṁ me sutaṁ— So I have heard. ekaṁ samayaṁ bhagavā uruññāyaṁ viharati kaṇṇakatthale migadāye. At one time the Buddha was staying near Ujuñña, in the deer park at Kaṇṇakatthala. Tena kho pana samayena rājā pasenadi kosalo uruññaṁ anuppatto …" />
  <meta name="twitter:description" content="Translators: sujato Middle Discourses 90 Kaṇṇakatthalasutta At Kaṇṇakatthala Evaṁ me sutaṁ— So I have heard. ekaṁ samayaṁ bhagavā uruññāyaṁ viharati kaṇṇakatthale migadāye. At one time the Buddha was staying near Ujuñña, in the deer park at Kaṇṇakatthala. Tena kho pana samayena rājā pasenadi kosalo uruññaṁ anuppatto …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 90
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 90</span></p>
<p id="mn90c0p2">
<span class="m-text m-primary">Kaṇṇakatthalasutta</span><br />
<span class="m-text">At Kaṇṇakatthala</span><br />
</p>
<p id="mn90c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn90c1p2">
<span class="m-text m-primary">ekaṁ samayaṁ bhagavā uruññāyaṁ viharati kaṇṇakatthale migadāye.</span><br />
<span class="m-text">At one time the Buddha was staying near Ujuñña, in the deer park at Kaṇṇakatthala.</span><br />
</p>
<p id="mn90c2p1">
<span class="m-text m-primary">Tena kho pana samayena rājā pasenadi kosalo uruññaṁ anuppatto hoti kenacideva karaṇīyena.</span><br />
<span class="m-text">Now at that time King Pasenadi of Kosala had arrived at Ujuñña on some business.</span><br />
</p>
<p id="mn90c2p2">
<span class="m-text m-primary">Atha kho rājā pasenadi kosalo aññataraṁ purisaṁ āmantesi:</span><br />
<span class="m-text">Then he addressed a man,</span><br />
</p>
<p id="mn90c2p3">
<span class="m-text m-primary">“ehi tvaṁ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha:</span><br />
<span class="m-text">“Please, mister, go to the Buddha, and in my name bow with your head to his feet. Ask him if he is healthy and well, nimble, strong, and living comfortably.</span><br />
</p>
<p id="mn90c2p4">
<span class="m-text m-primary">‘rājā, bhante, pasenadi kosalo bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti;</span><br />
</p>
<p id="mn90c2p5">
<span class="m-text m-primary">evañca vadehi:</span><br />
<span class="m-text">And then say:</span><br />
</p>
<p id="mn90c2p6">
<span class="m-text m-primary">‘ajja kira, bhante, rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’”ti.</span><br />
<span class="m-text">‘Sir, King Pasenadi of Kosala will come to see you today when he has finished breakfast.’”</span><br />
</p>
<p id="mn90c2p7">
<span class="m-text m-primary">“Evaṁ, devā”ti kho so puriso rañño pasenadissa kosalassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so puriso bhagavantaṁ etadavoca:</span><br />
<span class="m-text">“Yes, Your Majesty,” that man replied. He did as the king asked.</span><br />
</p>
<p id="mn90c2p8">
<span class="m-text m-primary">“rājā, bhante, pasenadi kosalo bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati;</span><br />
</p>
<p id="mn90c2p9">
<span class="m-text m-primary">evañca vadeti:</span><br />
</p>
<p id="mn90c2p10">
<span class="m-text m-primary">‘ajja kira, bhante, rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’”ti.</span><br />
</p>
<p id="mn90c3p1">
<span class="m-text m-primary">Assosuṁ kho somā ca bhaginī sakulā ca bhaginī:</span><br />
<span class="m-text">The sisters Somā and Sakulā heard this.</span><br />
</p>
<p id="mn90c3p2">
<span class="m-text m-primary">“ajja kira rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī”ti.</span><br />
</p>
<p id="mn90c3p3">
<span class="m-text m-primary">Atha kho somā ca bhaginī sakulā ca bhaginī rājānaṁ pasenadiṁ kosalaṁ bhattābhihāre upasaṅkamitvā etadavocuṁ:</span><br />
<span class="m-text">While the meal was being served, they approached the king and said,</span><br />
</p>
<p id="mn90c3p4">
<span class="m-text m-primary">“tena hi, mahārāja, amhākampi vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha:</span><br />
<span class="m-text">“Great king, since you are going to the Buddha, please bow in our name with your head to his feet. Ask him if he is healthy and well, nimble, strong, and living comfortably.”</span><br />
</p>
<p id="mn90c3p5">
<span class="m-text m-primary">‘somā ca, bhante, bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’”ti.</span><br />
</p>
<p id="mn90c4p1">
<span class="m-text m-primary">Atha kho rājā pasenadi kosalo pacchābhattaṁ bhuttapātarāso yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca:</span><br />
<span class="m-text">When he had finished breakfast, King Pasenadi went to the Buddha, bowed, sat down to one side, and said to him,</span><br />
</p>
<p id="mn90c4p2">
<span class="m-text m-primary">“somā ca, bhante, bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī”ti.</span><br />
<span class="m-text">“Sir, the sisters Somā and Sakulā bow with their heads to your feet. They ask if you are healthy and well, nimble, strong, and living comfortably.”</span><br />
</p>
<p id="mn90c4p3">
<span class="m-text m-primary">“Kiṁ pana, mahārāja, somā ca bhaginī sakulā ca bhaginī aññaṁ dūtaṁ nālatthun”ti?</span><br />
<span class="m-text">“But, great king, couldn’t they get any other messenger?”</span><br />
</p>
<p id="mn90c4p4">
<span class="m-text m-primary">“Assosuṁ kho, bhante, somā ca bhaginī sakulā ca bhaginī:</span><br />
<span class="m-text">So Pasenadi explained the circumstances of the message.</span><br />
</p>
<p id="mn90c4p5">
<span class="m-text m-primary">‘ajja kira rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’ti.</span><br />
</p>
<p id="mn90c4p6">
<span class="m-text m-primary">Atha kho, bhante, somā ca bhaginī sakulā ca bhaginī maṁ bhattābhihāre upasaṅkamitvā etadavocuṁ:</span><br />
</p>
<p id="mn90c4p7">
<span class="m-text m-primary">‘tena hi, mahārāja, amhākampi vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha—</span><br />
</p>
<p id="mn90c4p8">
<span class="m-text m-primary">somā ca bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’”ti.</span><br />
</p>
<p id="mn90c4p9">
<span class="m-text m-primary">“Sukhiniyo hontu tā, mahārāja, somā ca bhaginī sakulā ca bhaginī”ti.</span><br />
<span class="m-text">The Buddha said, “May the sisters Somā and Sakulā be happy, great king.”</span><br />
</p>
<p id="mn90c5p1">
<span class="m-text m-primary">Atha kho rājā pasenadi kosalo bhagavantaṁ etadavoca:</span><br />
<span class="m-text">Then the king said to the Buddha,</span><br />
</p>
<p id="mn90c5p2">
<span class="m-text m-primary">“sutaṁ metaṁ, bhante, samaṇo gotamo evamāha:</span><br />
<span class="m-text">“I have heard, sir, that the ascetic Gotama says this:</span><br />
</p>
<p id="mn90c5p3">
<span class="m-text m-primary">‘natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti.</span><br />
<span class="m-text">‘There is no ascetic or brahmin who will claim to be all-knowing and all-seeing, to know and see everything without exception: that is not possible.’</span><br />
</p>
<p id="mn90c5p4">
<span class="m-text m-primary">Ye te, bhante, evamāhaṁsu: ‘samaṇo gotamo evamāha—natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti; kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ āgacchatī”ti?</span><br />
<span class="m-text">Do those who say this repeat what the Buddha has said, and not misrepresent him with an untruth? Is their explanation in line with the teaching? Are there any legitimate grounds for rebuke and criticism?”</span><br />
</p>
<p id="mn90c5p5">
<span class="m-text m-primary">“Ye te, mahārāja, evamāhaṁsu: ‘samaṇo gotamo evamāha—natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti; na me te vuttavādino, abbhācikkhanti ca pana maṁ te asatā abhūtenā”ti.</span><br />
<span class="m-text">“Great king, those who say this do not repeat what I have said. They misrepresent me with what is false and untrue.”</span><br />
</p>
<p id="mn90c6p1">
<span class="m-text m-primary">Atha kho rājā pasenadi kosalo viṭaṭūbhaṁ senāpatiṁ āmantesi:</span><br />
<span class="m-text">Then King Pasenadi addressed General Viḍūḍabha,</span><br />
</p>
<p id="mn90c6p2">
<span class="m-text m-primary">“ko nu kho, senāpati, imaṁ kathāvatthuṁ rājantepure abbhudāhāsī”ti?</span><br />
<span class="m-text">“General, who introduced this topic of discussion to the royal compound?”</span><br />
</p>
<p id="mn90c6p3">
<span class="m-text m-primary">“Sañjayo, mahārāja, brāhmaṇo ākāsagotto”ti.</span><br />
<span class="m-text">“It was Sañjaya, great king, the brahmin of the Ākāsa clan.”</span><br />
</p>
<p id="mn90c7p1">
<span class="m-text m-primary">Atha kho rājā pasenadi kosalo aññataraṁ purisaṁ āmantesi:</span><br />
<span class="m-text">Then the king addressed a man,</span><br />
</p>
<p id="mn90c7p2">
<span class="m-text m-primary">“ehi tvaṁ, ambho purisa, mama vacanena sañjayaṁ brāhmaṇaṁ ākāsagottaṁ āmantehi:</span><br />
<span class="m-text">“Please, mister, in my name tell Sañjaya that</span><br />
</p>
<p id="mn90c7p3">
<span class="m-text m-primary">‘rājā taṁ, bhante, pasenadi kosalo āmantetī’”ti.</span><br />
<span class="m-text">King Pasenadi summons him.”</span><br />
</p>
<p id="mn90c7p4">
<span class="m-text m-primary">“Evaṁ, devā”ti kho so puriso rañño pasenadissa kosalassa paṭissutvā yena sañjayo brāhmaṇo ākāsagotto tenupasaṅkami; upasaṅkamitvā sañjayaṁ brāhmaṇaṁ ākāsagottaṁ etadavoca:</span><br />
<span class="m-text">“Yes, Your Majesty,” that man replied. He did as the king asked.</span><br />
</p>
<p id="mn90c7p5">
<span class="m-text m-primary">“rājā taṁ, bhante, pasenadi kosalo āmantetī”ti.</span><br />
</p>
<p id="mn90c8p1">
<span class="m-text m-primary">Atha kho rājā pasenadi kosalo bhagavantaṁ etadavoca:</span><br />
<span class="m-text">Then the king said to the Buddha,</span><br />
</p>
<p id="mn90c8p2">
<span class="m-text m-primary">“siyā nu kho, bhante, bhagavatā aññadeva kiñci sandhāya bhāsitaṁ, tañca jano aññathāpi paccāgaccheyya.</span><br />
<span class="m-text">“Sir, might the Buddha have spoken in reference to one thing, but that person believed it was something else?</span><br />
</p>
<p id="mn90c8p3">
<span class="m-text m-primary">Yathā kathaṁ pana, bhante, bhagavā abhijānāti vācaṁ bhāsitā”ti?</span><br />
<span class="m-text">How then do you recall making this statement?”</span><br />
</p>
<p id="mn90c8p4">
<span class="m-text m-primary">“Evaṁ kho ahaṁ, mahārāja, abhijānāmi vācaṁ bhāsitā:</span><br />
<span class="m-text">“Great king, I recall making this statement:</span><br />
</p>
<p id="mn90c8p5">
<span class="m-text m-primary">‘natthi so samaṇo vā brāhmaṇo vā yo sakideva sabbaṁ ñassati, sabbaṁ dakkhiti, netaṁ ṭhānaṁ vijjatī’”ti.</span><br />
<span class="m-text">‘There is no ascetic or brahmin who knows all and sees all simultaneously: that is not possible.’”</span><br />
</p>
<p id="mn90c8p6">
<span class="m-text m-primary">“Heturūpaṁ, bhante, bhagavā āha; saheturūpaṁ, bhante, bhagavā āha:</span><br />
<span class="m-text">“What the Buddha says appears reasonable.</span><br />
</p>
<p id="mn90c8p7">
<span class="m-text m-primary">‘natthi so samaṇo vā brāhmaṇo vā yo sakideva sabbaṁ ñassati, sabbaṁ dakkhiti, netaṁ ṭhānaṁ vijjatī’ti.</span><br />
</p>
<p id="mn90c9p1">
<span class="m-text m-primary">Cattārome, bhante, vaṇṇā—</span><br />
<span class="m-text">Sir, there are these four classes:</span><br />
</p>
<p id="mn90c9p2">
<span class="m-text m-primary">khattiyā, brāhmaṇā, vessā, suddā.</span><br />
<span class="m-text">aristocrats, brahmins, merchants, and workers.</span><br />
</p>
<p id="mn90c9p3">
<span class="m-text m-primary">Imesaṁ nu kho, bhante, catunnaṁ vaṇṇānaṁ siyā viseso siyā nānākaraṇan”ti?</span><br />
<span class="m-text">Is there any difference between them?”</span><br />
</p>
<p id="mn90c9p4">
<span class="m-text m-primary">“Cattārome, mahārāja, vaṇṇā—</span><br />
</p>
<p id="mn90c9p5">
<span class="m-text m-primary">khattiyā, brāhmaṇā, vessā, suddā.</span><br />
</p>
<p id="mn90c9p6">
<span class="m-text m-primary">Imesaṁ kho, mahārāja, catunnaṁ vaṇṇānaṁ dve vaṇṇā aggamakkhāyanti—</span><br />
<span class="m-text">“Of the four classes, two are said to be preeminent—</span><br />
</p>
<p id="mn90c9p7">
<span class="m-text m-primary">khattiyā ca brāhmaṇā ca—</span><br />
<span class="m-text">the aristocrats and the brahmins.</span><br />
</p>
<p id="mn90c9p8">
<span class="m-text m-primary">yadidaṁ abhivādanapaccuṭṭhānaañjalikammasāmīcikammānī”ti.</span><br />
<span class="m-text">That is, when it comes to bowing down, rising up, greeting with joined palms, and observing proper etiquette.”</span><br />
</p>
<p id="mn90c10p1">
<span class="m-text m-primary">“Nāhaṁ, bhante, bhagavantaṁ diṭṭhadhammikaṁ pucchāmi;</span><br />
<span class="m-text">“Sir, I am not asking you about the present life,</span><br />
</p>
<p id="mn90c10p2">
<span class="m-text m-primary">samparāyikāhaṁ, bhante, bhagavantaṁ pucchāmi.</span><br />
<span class="m-text">but about the life to come.”</span><br />
</p>
<p id="mn90c10p3">
<span class="m-text m-primary">Cattārome, bhante, vaṇṇā—</span><br />
</p>
<p id="mn90c10p4">
<span class="m-text m-primary">khattiyā, brāhmaṇā, vessā, suddā.</span><br />
</p>
<p id="mn90c10p5">
<span class="m-text m-primary">Imesaṁ nu kho, bhante, catunnaṁ vaṇṇānaṁ siyā viseso siyā nānākaraṇan”ti?</span><br />
</p>
<p id="mn90c10p6">
<span class="m-text m-primary">“Pañcimāni, mahārāja, padhāniyaṅgāni.</span><br />
<span class="m-text">“Great king, there are these five factors that support meditation.</span><br />
</p>
<p id="mn90c10p7">
<span class="m-text m-primary">Katamāni pañca?</span><br />
<span class="m-text">What five?</span><br />
</p>
<p id="mn90c10p8">
<span class="m-text m-primary">Idha, mahārāja, bhikkhu saddho hoti, saddahati tathāgatassa bodhiṁ:</span><br />
<span class="m-text">It’s when a mendicant has faith in the Realized One’s awakening:</span><br />
</p>
<p id="mn90c10p9">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti;</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn90c10p10">
<span class="m-text m-primary">appābādho hoti appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya;</span><br />
<span class="m-text">They are rarely ill or unwell. Their stomach digests well, being neither too hot nor too cold, but just right, and fit for meditation.</span><br />
</p>
<p id="mn90c10p11">
<span class="m-text m-primary">asaṭho hoti amāyāvī yathābhūtaṁ attānaṁ āvikattā satthari vā viññūsu vā sabrahmacārīsu;</span><br />
<span class="m-text">They’re not devious or deceitful. They reveal themselves honestly to the Teacher or sensible spiritual companions.</span><br />
</p>
<p id="mn90c10p12">
<span class="m-text m-primary">āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu;</span><br />
<span class="m-text">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities.</span><br />
</p>
<p id="mn90c10p13">
<span class="m-text m-primary">paññavā hoti udayatthagāminiyā paññāya samannāgato ariyāya nibbedhikāya sammādukkhakkhayagāminiyā—</span><br />
<span class="m-text">They’re wise. They have the wisdom of arising and passing away which is noble, penetrative, and leads to the complete ending of suffering.</span><br />
</p>
<p id="mn90c10p14">
<span class="m-text m-primary">imāni kho, mahārāja, pañca padhāniyaṅgāni.</span><br />
<span class="m-text">These are the five factors that support meditation.</span><br />
</p>
<p id="mn90c10p15">
<span class="m-text m-primary">Cattārome, mahārāja, vaṇṇā—</span><br />
<span class="m-text">There are these four classes:</span><br />
</p>
<p id="mn90c10p16">
<span class="m-text m-primary">khattiyā, brāhmaṇā, vessā, suddā.</span><br />
<span class="m-text">aristocrats, brahmins, merchants, and workers.</span><br />
</p>
<p id="mn90c10p17">
<span class="m-text m-primary">Te cassu imehi pañcahi padhāniyaṅgehi samannāgatā;</span><br />
<span class="m-text">If they had these five factors that support meditation,</span><br />
</p>
<p id="mn90c10p18">
<span class="m-text m-primary">ettha pana nesaṁ assa dīgharattaṁ hitāya sukhāyā”ti.</span><br />
<span class="m-text">that would be for their lasting welfare and happiness.”</span><br />
</p>
<p id="mn90c11p1">
<span class="m-text m-primary">“Cattārome, bhante, vaṇṇā—</span><br />
<span class="m-text">“Sir, there are these four classes:</span><br />
</p>
<p id="mn90c11p2">
<span class="m-text m-primary">khattiyā, brāhmaṇā, vessā, suddā.</span><br />
<span class="m-text">aristocrats, brahmins, merchants, and workers.</span><br />
</p>
<p id="mn90c11p3">
<span class="m-text m-primary">Te cassu imehi pañcahi padhāniyaṅgehi samannāgatā;</span><br />
<span class="m-text">If they had these five factors that support meditation,</span><br />
</p>
<p id="mn90c11p4">
<span class="m-text m-primary">ettha pana nesaṁ, bhante, siyā viseso siyā nānākaraṇan”ti?</span><br />
<span class="m-text">would there be any difference between them?”</span><br />
</p>
<p id="mn90c11p5">
<span class="m-text m-primary">“Ettha kho nesāhaṁ, mahārāja, padhānavemattataṁ vadāmi.</span><br />
<span class="m-text">“In that case, I say it is the diversity of their efforts in meditation.</span><br />
</p>
<p id="mn90c11p6">
<span class="m-text m-primary">Seyyathāpissu, mahārāja, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā.</span><br />
<span class="m-text">Suppose there was a pair of elephants or horses or oxen in training who were well tamed and well trained. And there was a pair who were not tamed or trained.</span><br />
</p>
<p id="mn90c11p7">
<span class="m-text m-primary">Taṁ kiṁ maññasi, mahārāja,</span><br />
<span class="m-text">What do you think, great king?</span><br />
</p>
<p id="mn90c11p8">
<span class="m-text m-primary">ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṁ gaccheyyuṁ, dantāva dantabhūmiṁ sampāpuṇeyyun”ti?</span><br />
<span class="m-text">Wouldn’t the pair that was well tamed and well trained perform the tasks of the tamed, and reach the level of the tamed?”</span><br />
</p>
<p id="mn90c11p9">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="mn90c11p10">
<span class="m-text m-primary">“Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṁ gaccheyyuṁ, adantāva dantabhūmiṁ sampāpuṇeyyuṁ, seyyathāpi te dve hatthidammā vā assadammā vā godammā vā sudantā suvinītā”ti?</span><br />
<span class="m-text">“But would the pair that was not tamed and trained perform the tasks of the tamed and reach the level of the tamed, just like the tamed pair?”</span><br />
</p>
<p id="mn90c11p11">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn90c11p12">
<span class="m-text m-primary">“Evameva kho, mahārāja, yaṁ taṁ saddhena pattabbaṁ appābādhena asaṭhena amāyāvinā āraddhavīriyena paññavatā, taṁ vata assaddho bahvābādho saṭho māyāvī kusīto duppañño pāpuṇissatīti—netaṁ ṭhānaṁ vijjatī”ti.</span><br />
<span class="m-text">“In the same way, there are things that must be attained by someone with faith, health, integrity, energy, and wisdom. It’s not possible for a faithless, unhealthy, deceitful, lazy, witless person to attain them.”</span><br />
</p>
<p id="mn90c12p1">
<span class="m-text m-primary">“Heturūpaṁ, bhante, bhagavā āha; saheturūpaṁ, bhante, bhagavā āha.</span><br />
<span class="m-text">“What the Buddha says appears reasonable.</span><br />
</p>
<p id="mn90c12p2">
<span class="m-text m-primary">Cattārome, bhante, vaṇṇā—</span><br />
<span class="m-text">Sir, there are these four classes:</span><br />
</p>
<p id="mn90c12p3">
<span class="m-text m-primary">khattiyā, brāhmaṇā, vessā, suddā.</span><br />
<span class="m-text">aristocrats, brahmins, merchants, and workers.</span><br />
</p>
<p id="mn90c12p4">
<span class="m-text m-primary">Te cassu imehi pañcahi padhāniyaṅgehi samannāgatā te cassu sammappadhānā;</span><br />
<span class="m-text">If they had these five factors that support meditation, and if they practiced rightly,</span><br />
</p>
<p id="mn90c12p5">
<span class="m-text m-primary">ettha pana nesaṁ, bhante, siyā viseso siyā nānākaraṇan”ti?</span><br />
<span class="m-text">would there be any difference between them?”</span><br />
</p>
<p id="mn90c12p6">
<span class="m-text m-primary">“Ettha kho nesāhaṁ, mahārāja, na kiñci nānākaraṇaṁ vadāmi—yadidaṁ vimuttiyā vimuttiṁ.</span><br />
<span class="m-text">“In that case, I say that there is no difference between the freedom of one and the freedom of the other.</span><br />
</p>
<p id="mn90c12p7">
<span class="m-text m-primary">Seyyathāpi, mahārāja, puriso sukkhaṁ sākakaṭṭhaṁ ādāya aggiṁ abhinibbatteyya, tejo pātukareyya;</span><br />
<span class="m-text">Suppose a person took dry teak wood and lit a fire and produced heat.</span><br />
</p>
<p id="mn90c12p8">
<span class="m-text m-primary">athāparo puriso sukkhaṁ sālakaṭṭhaṁ ādāya aggiṁ abhinibbatteyya, tejo pātukareyya;</span><br />
<span class="m-text">Then another person did the same using sāl wood,</span><br />
</p>
<p id="mn90c12p9">
<span class="m-text m-primary">athāparo puriso sukkhaṁ ambakaṭṭhaṁ ādāya aggiṁ abhinibbatteyya, tejo pātukareyya;</span><br />
<span class="m-text">another used mango wood,</span><br />
</p>
<p id="mn90c12p10">
<span class="m-text m-primary">athāparo puriso sukkhaṁ udumbarakaṭṭhaṁ ādāya aggiṁ abhinibbatteyya, tejo pātukareyya.</span><br />
<span class="m-text">while another used wood of the cluster fig.</span><br />
</p>
<p id="mn90c12p11">
<span class="m-text m-primary">Taṁ kiṁ maññasi, mahārāja,</span><br />
<span class="m-text">What do you think, great king?</span><br />
</p>
<p id="mn90c12p12">
<span class="m-text m-primary">siyā nu kho tesaṁ aggīnaṁ nānādāruto abhinibbattānaṁ kiñci nānākaraṇaṁ acciyā vā acciṁ, vaṇṇena vā vaṇṇaṁ, ābhāya vā ābhan”ti?</span><br />
<span class="m-text">Would there be any difference between the fires produced by these different kinds of wood, that is, in the flame, color, or light?”</span><br />
</p>
<p id="mn90c12p13">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn90c12p14">
<span class="m-text m-primary">“Evameva kho, mahārāja, yaṁ taṁ tejaṁ vīriyā nimmathitaṁ padhānābhinibbattaṁ, nāhaṁ tattha kiñci nānākaraṇaṁ vadāmi—yadidaṁ vimuttiyā vimuttin”ti.</span><br />
<span class="m-text">“In the same way, when fire has been kindled by energy and produced by effort, I say that there is no difference between the freedom of one and the freedom of the other.”</span><br />
</p>
<p id="mn90c13p1">
<span class="m-text m-primary">“Heturūpaṁ, bhante, bhagavā āha; saheturūpaṁ, bhante, bhagavā āha.</span><br />
<span class="m-text">“What the Buddha says appears reasonable.</span><br />
</p>
<p id="mn90c13p2">
<span class="m-text m-primary">Kiṁ pana, bhante, atthi devā”ti?</span><br />
<span class="m-text">But sir, do gods absolutely exist?”</span><br />
</p>
<p id="mn90c13p3">
<span class="m-text m-primary">“Kiṁ pana tvaṁ, mahārāja, evaṁ vadesi:</span><br />
<span class="m-text">“But what exactly are you asking?”</span><br />
</p>
<p id="mn90c13p4">
<span class="m-text m-primary">‘kiṁ pana, bhante, atthi devā’”ti?</span><br />
</p>
<p id="mn90c13p5">
<span class="m-text m-primary">“Yadi vā te, bhante, devā āgantāro itthattaṁ yadi vā anāgantāro itthattaṁ”?</span><br />
<span class="m-text">“Whether those gods come back to this state of existence or not.”</span><br />
</p>
<p id="mn90c13p6">
<span class="m-text m-primary">“Ye te, mahārāja, devā sabyābajjhā te devā āgantāro itthattaṁ, ye te devā abyābajjhā te devā anāgantāro itthattan”ti.</span><br />
<span class="m-text">“Those gods who are subject to affliction come back to this state of existence, but those free of affliction do not come back.”</span><br />
</p>
<p id="mn90c14p1">
<span class="m-text m-primary">Evaṁ vutte, viṭaṭūbho senāpati bhagavantaṁ etadavoca:</span><br />
<span class="m-text">When he said this, General Viḍūḍabha said to the Buddha,</span><br />
</p>
<p id="mn90c14p2">
<span class="m-text m-primary">“ye te, bhante, devā sabyābajjhā āgantāro itthattaṁ te devā, ye te devā abyābajjhā anāgantāro itthattaṁ te deve tamhā ṭhānā cāvessanti vā pabbājessanti vā”ti?</span><br />
<span class="m-text">“Sir, will the gods subject to affliction topple or expel from their place the gods who are free of affliction?”</span><br />
</p>
<p id="mn90c14p3">
<span class="m-text m-primary">Atha kho āyasmato ānandassa etadahosi:</span><br />
<span class="m-text">Then Venerable Ānanda thought,</span><br />
</p>
<p id="mn90c14p4">
<span class="m-text m-primary">“ayaṁ kho viṭaṭūbho senāpati rañño pasenadissa kosalassa putto;</span><br />
<span class="m-text">“This General Viḍūḍabha is King Pasenadi’s son,</span><br />
</p>
<p id="mn90c14p5">
<span class="m-text m-primary">ahaṁ bhagavato putto.</span><br />
<span class="m-text">and I am the Buddha’s son.</span><br />
</p>
<p id="mn90c14p6">
<span class="m-text m-primary">Ayaṁ kho kālo yaṁ putto puttena manteyyā”ti.</span><br />
<span class="m-text">Now is the time for one son to confer with another.”</span><br />
</p>
<p id="mn90c14p7">
<span class="m-text m-primary">Atha kho āyasmā ānando viṭaṭūbhaṁ senāpatiṁ āmantesi:</span><br />
<span class="m-text">So Ānanda addressed General Viḍūḍabha,</span><br />
</p>
<p id="mn90c14p8">
<span class="m-text m-primary">“tena hi, senāpati, taññevettha paṭipucchissāmi; yathā te khameyya tathā naṁ byākareyyāsi.</span><br />
<span class="m-text">“Well then, general, I’ll ask you about this in return, and you can answer as you like.</span><br />
</p>
<p id="mn90c14p9">
<span class="m-text m-primary">Taṁ kiṁ maññasi, senāpati,</span><br />
<span class="m-text">What do you think, general?</span><br />
</p>
<p id="mn90c14p10">
<span class="m-text m-primary">yāvatā rañño pasenadissa kosalassa vijitaṁ yattha ca rājā pasenadi kosalo issariyādhipaccaṁ rajjaṁ kāreti, pahoti tattha rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti?</span><br />
<span class="m-text">As far as the dominion of King Pasenadi of Kosala extends, where he rules as sovereign lord, can he topple or expel from that place any ascetic or brahmin, regardless of whether they are good or bad, or whether or not they are genuine spiritual practitioners?”</span><br />
</p>
<p id="mn90c14p11">
<span class="m-text m-primary">“Yāvatā, bho, rañño pasenadissa kosalassa vijitaṁ yattha ca rājā pasenadi kosalo issariyādhipaccaṁ rajjaṁ kāreti, pahoti tattha rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti.</span><br />
<span class="m-text">“He can, mister.”</span><br />
</p>
<p id="mn90c14p12">
<span class="m-text m-primary">“Taṁ kiṁ maññasi, senāpati,</span><br />
<span class="m-text">“What do you think, general?</span><br />
</p>
<p id="mn90c14p13">
<span class="m-text m-primary">yāvatā rañño pasenadissa kosalassa avijitaṁ yattha ca rājā pasenadi kosalo na issariyādhipaccaṁ rajjaṁ kāreti, tattha pahoti rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti?</span><br />
<span class="m-text">As far as the dominion of King Pasenadi does not extend, where he does not rule as sovereign lord, can he topple or expel from that place any ascetic or brahmin, regardless of whether they are good or bad, or whether or not they are genuine spiritual practitioners?”</span><br />
</p>
<p id="mn90c14p14">
<span class="m-text m-primary">“Yāvatā, bho, rañño pasenadissa kosalassa avijitaṁ yattha ca rājā pasenadi kosalo na issariyādhipaccaṁ rajjaṁ kāreti, na tattha pahoti rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti.</span><br />
<span class="m-text">“He cannot, mister.”</span><br />
</p>
<p id="mn90c14p15">
<span class="m-text m-primary">“Taṁ kiṁ maññasi, senāpati,</span><br />
<span class="m-text">“What do you think, general?</span><br />
</p>
<p id="mn90c14p16">
<span class="m-text m-primary">sutā te devā tāvatiṁsā”ti?</span><br />
<span class="m-text">Have you heard of the gods of the Thirty-Three?”</span><br />
</p>
<p id="mn90c14p17">
<span class="m-text m-primary">“Evaṁ, bho.</span><br />
<span class="m-text">“Yes, mister,</span><br />
</p>
<p id="mn90c14p18">
<span class="m-text m-primary">Sutā me devā tāvatiṁsā.</span><br />
<span class="m-text">I’ve heard of them,</span><br />
</p>
<p id="mn90c14p19">
<span class="m-text m-primary">Idhāpi bhotā raññā pasenadinā kosalena sutā devā tāvatiṁsā”ti.</span><br />
<span class="m-text">and so has the good King Pasenadi.”</span><br />
</p>
<p id="mn90c14p20">
<span class="m-text m-primary">“Taṁ kiṁ maññasi, senāpati,</span><br />
<span class="m-text">“What do you think, general?</span><br />
</p>
<p id="mn90c14p21">
<span class="m-text m-primary">pahoti rājā pasenadi kosalo deve tāvatiṁse tamhā ṭhānā cāvetuṁ vā pabbājetuṁ vā”ti?</span><br />
<span class="m-text">Can King Pasenadi topple or expel from their place the gods of the Thirty-Three?”</span><br />
</p>
<p id="mn90c14p22">
<span class="m-text m-primary">“Dassanampi, bho, rājā pasenadi kosalo deve tāvatiṁse nappahoti, kuto pana tamhā ṭhānā cāvessati vā pabbājessati vā”ti?</span><br />
<span class="m-text">“King Pasenadi can’t even see the gods of the Thirty-Three, so how could he possibly topple or expel them from their place?”</span><br />
</p>
<p id="mn90c14p23">
<span class="m-text m-primary">“Evameva kho, senāpati, ye te devā sabyābajjhā āgantāro itthattaṁ te devā, ye te devā abyābajjhā anāgantāro itthattaṁ te deve dassanāyapi nappahonti; kuto pana tamhā ṭhānā cāvessanti vā pabbājessanti vā”ti?</span><br />
<span class="m-text">“In the same way, general, the gods subject to affliction can’t even see the gods who are free of affliction, so how could they possibly topple or expel them from their place?”</span><br />
</p>
<p id="mn90c15p1">
<span class="m-text m-primary">Atha kho rājā pasenadi kosalo bhagavantaṁ etadavoca:</span><br />
<span class="m-text">Then the king said to the Buddha,</span><br />
</p>
<p id="mn90c15p2">
<span class="m-text m-primary">“konāmo ayaṁ, bhante, bhikkhū”ti?</span><br />
<span class="m-text">“Sir, what is this mendicant’s name?”</span><br />
</p>
<p id="mn90c15p3">
<span class="m-text m-primary">“Ānando nāma, mahārājā”ti.</span><br />
<span class="m-text">“Ānanda, great king.”</span><br />
</p>
<p id="mn90c15p4">
<span class="m-text m-primary">“Ānando vata bho, ānandarūpo vata bho.</span><br />
<span class="m-text">“A joy he is, and a joy he seems!</span><br />
</p>
<p id="mn90c15p5">
<span class="m-text m-primary">Heturūpaṁ, bhante, āyasmā ānando āha; saheturūpaṁ, bhante, āyasmā ānando āha.</span><br />
<span class="m-text">What Venerable Ānanda says seems reasonable.</span><br />
</p>
<p id="mn90c15p6">
<span class="m-text m-primary">Kiṁ pana, bhante, atthi brahmā”ti?</span><br />
<span class="m-text">But sir, does Brahmā absolutely exist?”</span><br />
</p>
<p id="mn90c15p7">
<span class="m-text m-primary">“Kiṁ pana tvaṁ, mahārāja, evaṁ vadesi:</span><br />
<span class="m-text">“But what exactly are you asking?”</span><br />
</p>
<p id="mn90c15p8">
<span class="m-text m-primary">‘kiṁ pana, bhante, atthi brahmā’”ti?</span><br />
</p>
<p id="mn90c15p9">
<span class="m-text m-primary">“Yadi vā so, bhante, brahmā āgantā itthattaṁ, yadi vā anāgantā itthattan”ti?</span><br />
<span class="m-text">“Whether that Brahmā comes back to this state of existence or not.”</span><br />
</p>
<p id="mn90c15p10">
<span class="m-text m-primary">“Yo so, mahārāja, brahmā sabyābajjho so brahmā āgantā itthattaṁ, yo so brahmā abyābajjho so brahmā anāgantā itthattan”ti.</span><br />
<span class="m-text">“Any Brahmā who is subject to affliction comes back to this state of existence, but those free of affliction do not come back.”</span><br />
</p>
<p id="mn90c16p1">
<span class="m-text m-primary">Atha kho aññataro puriso rājānaṁ pasenadiṁ kosalaṁ etadavoca:</span><br />
<span class="m-text">Then a certain man said to the king,</span><br />
</p>
<p id="mn90c16p2">
<span class="m-text m-primary">“sañjayo, mahārāja, brāhmaṇo ākāsagotto āgato”ti.</span><br />
<span class="m-text">“Great king, Sañjaya, the brahmin of the Ākāsa clan, has come.”</span><br />
</p>
<p id="mn90c16p3">
<span class="m-text m-primary">Atha kho rājā pasenadi kosalo sañjayaṁ brāhmaṇaṁ ākāsagottaṁ etadavoca:</span><br />
<span class="m-text">Then King Pasenadi asked Sañjaya,</span><br />
</p>
<p id="mn90c16p4">
<span class="m-text m-primary">“ko nu kho, brāhmaṇa, imaṁ kathāvatthuṁ rājantepure abbhudāhāsī”ti?</span><br />
<span class="m-text">“Brahmin, who introduced this topic of discussion to the royal compound?”</span><br />
</p>
<p id="mn90c16p5">
<span class="m-text m-primary">“Viṭaṭūbho, mahārāja, senāpatī”ti.</span><br />
<span class="m-text">“It was General Viḍūḍabha, great king.”</span><br />
</p>
<p id="mn90c16p6">
<span class="m-text m-primary">Viṭaṭūbho senāpati evamāha:</span><br />
<span class="m-text">But Viḍūḍabha said,</span><br />
</p>
<p id="mn90c16p7">
<span class="m-text m-primary">“sañjayo, mahārāja, brāhmaṇo ākāsagotto”ti.</span><br />
<span class="m-text">“It was Sañjaya, great king, the brahmin of the Ākāsa clan.”</span><br />
</p>
<p id="mn90c17p1">
<span class="m-text m-primary">Atha kho aññataro puriso rājānaṁ pasenadiṁ kosalaṁ etadavoca:</span><br />
<span class="m-text">Then a certain man said to the king,</span><br />
</p>
<p id="mn90c17p2">
<span class="m-text m-primary">“yānakālo, mahārājā”ti.</span><br />
<span class="m-text">“It’s time to depart, great king.”</span><br />
</p>
<p id="mn90c17p3">
<span class="m-text m-primary">Atha kho rājā pasenadi kosalo bhagavantaṁ etadavoca:</span><br />
<span class="m-text">So the king said to the Buddha,</span><br />
</p>
<p id="mn90c17p4">
<span class="m-text m-primary">“sabbaññutaṁ mayaṁ, bhante, bhagavantaṁ apucchimhā, sabbaññutaṁ bhagavā byākāsi;</span><br />
<span class="m-text">“Sir, I asked you about omniscience, and you answered.</span><br />
</p>
<p id="mn90c17p5">
<span class="m-text m-primary">tañca panamhākaṁ ruccati ceva khamati ca, tena camhā attamanā.</span><br />
<span class="m-text">I like and accept this, and am satisfied with it.</span><br />
</p>
<p id="mn90c17p6">
<span class="m-text m-primary">Cātuvaṇṇisuddhiṁ mayaṁ, bhante, bhagavantaṁ apucchimhā, cātuvaṇṇisuddhiṁ bhagavā byākāsi;</span><br />
<span class="m-text">I asked you about the four classes,</span><br />
</p>
<p id="mn90c17p7">
<span class="m-text m-primary">tañca panamhākaṁ ruccati ceva khamati ca, tena camhā attamanā.</span><br />
</p>
<p id="mn90c17p8">
<span class="m-text m-primary">Adhideve mayaṁ, bhante, bhagavantaṁ apucchimhā, adhideve bhagavā byākāsi;</span><br />
<span class="m-text">about the gods,</span><br />
</p>
<p id="mn90c17p9">
<span class="m-text m-primary">tañca panamhākaṁ ruccati ceva khamati ca, tena camhā attamanā.</span><br />
</p>
<p id="mn90c17p10">
<span class="m-text m-primary">Adhibrahmānaṁ mayaṁ, bhante, bhagavantaṁ apucchimhā, adhibrahmānaṁ bhagavā byākāsi;</span><br />
<span class="m-text">and about Brahmā, and you answered in each case.</span><br />
</p>
<p id="mn90c17p11">
<span class="m-text m-primary">tañca panamhākaṁ ruccati ceva khamati ca, tena camhā attamanā.</span><br />
</p>
<p id="mn90c17p12">
<span class="m-text m-primary">Yaṁ yadeva ca mayaṁ bhagavantaṁ apucchimhā taṁ tadeva bhagavā byākāsi;</span><br />
<span class="m-text">Whatever I asked the Buddha about, he answered.</span><br />
</p>
<p id="mn90c17p13">
<span class="m-text m-primary">tañca panamhākaṁ ruccati ceva khamati ca, tena camhā attamanā.</span><br />
<span class="m-text">I like and accept this, and am satisfied with it.</span><br />
</p>
<p id="mn90c17p14">
<span class="m-text m-primary">Handa ca dāni mayaṁ, bhante, gacchāma;</span><br />
<span class="m-text">Well, now, sir, I must go.</span><br />
</p>
<p id="mn90c17p15">
<span class="m-text m-primary">bahukiccā mayaṁ bahukaraṇīyā”ti.</span><br />
<span class="m-text">I have many duties, and much to do.”</span><br />
</p>
<p id="mn90c17p16">
<span class="m-text m-primary">“Yassadāni tvaṁ, mahārāja, kālaṁ maññasī”ti.</span><br />
<span class="m-text">“Please, great king, go at your convenience.”</span><br />
</p>
<p id="mn90c18p1">
<span class="m-text m-primary">Atha kho rājā pasenadi kosalo bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmīti.</span><br />
<span class="m-text">Then King Pasenadi approved and agreed with what the Buddha said. Then he got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn90c18p2">
<span class="m-text m-primary">Kaṇṇakatthalasuttaṁ niṭṭhitaṁ dasamaṁ.</span><br />
</p>
<p id="mn90c18p3">
<span class="m-text m-primary">Rājavaggo niṭṭhito catuttho.</span><br />
</p>
<p id="mn90c19p0">
<span class="m-text m-primary">Tassuddānaṁ</span><br />
</p>
<p id="mn90c19p1">
<span class="m-text m-primary">Ghaṭikāro raṭṭhapālo,</span><br />
</p>
<p id="mn90c19p2">
<span class="m-text m-primary">maghadevo madhuriyaṁ;</span><br />
</p>
<p id="mn90c19p3">
<span class="m-text m-primary">Bodhi aṅgulimālo ca,</span><br />
</p>
<p id="mn90c19p4">
<span class="m-text m-primary">piyajātaṁ bāhitikaṁ;</span><br />
</p>
<p id="mn90c19p5">
<span class="m-text m-primary">Dhammacetiyasuttañca,</span><br />
</p>
<p id="mn90c19p6">
<span class="m-text m-primary">dasamaṁ kaṇṇakatthalaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>