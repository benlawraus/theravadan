<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv16 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00jp001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00jp001z.html" />
  <meta property="og:description" content="Niggahapaṇṇāsaka Soḷasamavagga Niggahakathā Paro parassa cittaṁ niggaṇhātīti? Āmantā. Paro parassa cittaṁ “mā rajji”, “mā dussi”, “mā muyhi”, “mā kilissī”ti niggaṇhātīti? Na hevaṁ vattabbe …pe… paro parassa cittaṁ niggaṇhātīti? Āmantā. Paro parassa uppanno phasso “mā nirujjhī”ti niggaṇhātīti? Na hevaṁ vattabbe …pe… paro parassa …" />
  <meta name="twitter:description" content="Niggahapaṇṇāsaka Soḷasamavagga Niggahakathā Paro parassa cittaṁ niggaṇhātīti? Āmantā. Paro parassa cittaṁ “mā rajji”, “mā dussi”, “mā muyhi”, “mā kilissī”ti niggaṇhātīti? Na hevaṁ vattabbe …pe… paro parassa cittaṁ niggaṇhātīti? Āmantā. Paro parassa uppanno phasso “mā nirujjhī”ti niggaṇhātīti? Na hevaṁ vattabbe …pe… paro parassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv16-index.html">kv16</a> &raquo;
          </span>
          Kathāvatthu
        </h1>
<!-- content -->
<p id="kv16p1c0p2">
<span class="pali m-text">Niggahapaṇṇāsaka</span><br />
</p>
<p id="kv16p1c0p3">
<span class="pali m-text">Soḷasamavagga</span><br />
</p>
<section id="niggahakatha">
<span id="kv16p1c0p4"></span><h2><span class="pali m-text">Niggahakathā</span></h2>
<p id="kv16p1c1p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c1p2">
<span class="pali m-text">Āmantā.</span><br />
</p>
<p id="kv16p1c1p3">
<span class="pali m-text">Paro parassa cittaṁ “mā rajji”, “mā dussi”, “mā muyhi”, “mā kilissī”ti niggaṇhātīti?</span><br />
</p>
<p id="kv16p1c1p4">
<span class="pali m-text">Na hevaṁ vattabbe …pe…</span><br />
</p>
<p id="kv16p1c1p5">
<span class="pali m-text">paro parassa cittaṁ niggaṇhātīti?</span><br />
</p>
<p id="kv16p1c1p6">
<span class="pali m-text">Āmantā.</span><br />
</p>
<p id="kv16p1c1p7">
<span class="pali m-text">Paro parassa uppanno phasso “mā nirujjhī”ti niggaṇhātīti?</span><br />
</p>
<p id="kv16p1c1p8">
<span class="pali m-text">Na hevaṁ vattabbe …pe…</span><br />
</p>
<p id="kv16p1c1p9">
<span class="pali m-text">paro parassa uppannā vedanā …pe…</span><br />
</p>
<p id="kv16p1c1p10">
<span class="pali m-text">uppannā saññā …</span><br />
</p>
<p id="kv16p1c1p11">
<span class="pali m-text">uppannā cetanā …</span><br />
</p>
<p id="kv16p1c1p12">
<span class="pali m-text">uppannaṁ cittaṁ …</span><br />
</p>
<p id="kv16p1c1p13">
<span class="pali m-text">uppannā saddhā …</span><br />
</p>
<p id="kv16p1c1p14">
<span class="pali m-text">uppannaṁ vīriyaṁ …</span><br />
</p>
<p id="kv16p1c1p15">
<span class="pali m-text">uppannā sati …</span><br />
</p>
<p id="kv16p1c1p16">
<span class="pali m-text">uppanno samādhi …pe…</span><br />
</p>
<p id="kv16p1c1p17">
<span class="pali m-text">uppannā paññā “mā nirujjhī”ti niggaṇhātīti?</span><br />
</p>
<p id="kv16p1c1p18">
<span class="pali m-text">Na hevaṁ vattabbe …pe….</span><br />
</p>
<p id="kv16p1c2p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c2p2">
<span class="pali m-text">Āmantā.</span><br />
</p>
<p id="kv16p1c2p3">
<span class="pali m-text">Paro parassa atthāya rāgaṁ pajahati …</span><br />
</p>
<p id="kv16p1c2p4">
<span class="pali m-text">dosaṁ pajahati …pe…</span><br />
</p>
<p id="kv16p1c2p5">
<span class="pali m-text">anottappaṁ pajahatīti?</span><br />
</p>
<p id="kv16p1c2p6">
<span class="pali m-text">Na hevaṁ vattabbe …pe….</span><br />
</p>
<p id="kv16p1c3p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c3p2">
<span class="pali m-text">Āmantā.</span><br />
</p>
<p id="kv16p1c3p3">
<span class="pali m-text">Paro parassa atthāya maggaṁ bhāveti …</span><br />
</p>
<p id="kv16p1c3p4">
<span class="pali m-text">satipaṭṭhānaṁ bhāveti …pe…</span><br />
</p>
<p id="kv16p1c3p5">
<span class="pali m-text">bojjhaṅgaṁ bhāvetīti?</span><br />
</p>
<p id="kv16p1c3p6">
<span class="pali m-text">Na hevaṁ vattabbe …pe….</span><br />
</p>
<p id="kv16p1c4p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c4p2">
<span class="pali m-text">Āmantā.</span><br />
</p>
<p id="kv16p1c4p3">
<span class="pali m-text">Paro parassa atthāya dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv16p1c4p4">
<span class="pali m-text">Na hevaṁ vattabbe …pe….</span><br />
</p>
<p id="kv16p1c5p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c5p2">
<span class="pali m-text">Āmantā.</span><br />
</p>
<p id="kv16p1c5p3">
<span class="pali m-text">Añño aññassa kārako, paraṅkataṁ sukhaṁ dukkhaṁ añño karoti añño paṭisaṁvedetīti?</span><br />
</p>
<p id="kv16p1c5p4">
<span class="pali m-text">Na hevaṁ vattabbe …pe….</span><br />
</p>
<p id="kv16p1c6p1">
<span class="pali m-text">Paro parassa cittaṁ niggaṇhātīti?</span><br />
</p>
<p id="kv16p1c6p2">
<span class="pali m-text">Āmantā.</span><br />
</p>
<p id="kv16p1c6p3">
<span class="pali m-text">Nanu vuttaṁ bhagavatā—</span><br />
</p>
<p id="kv16p1c7p1">
<span class="pali m-text">“Attanāva kataṁ pāpaṁ,</span><br />
</p>
<p id="kv16p1c7p2">
<span class="pali m-text">attanā saṅkilissati;</span><br />
</p>
<p id="kv16p1c7p3">
<span class="pali m-text">Attanā akataṁ pāpaṁ,</span><br />
</p>
<p id="kv16p1c7p4">
<span class="pali m-text">attanāva visujjhati;</span><br />
</p>
<p id="kv16p1c7p5">
<span class="pali m-text">Suddhi asuddhi paccattaṁ,</span><br />
</p>
<p id="kv16p1c7p6">
<span class="pali m-text">nāñño aññaṁ visodhaye”ti.</span><br />
</p>
<p id="kv16p1c8p1">
<span class="pali m-text">Attheva suttantoti?</span><br />
</p>
<p id="kv16p1c8p2">
<span class="pali m-text">Āmantā.</span><br />
</p>
<p id="kv16p1c8p3">
<span class="pali m-text">Tena hi na vattabbaṁ—</span><br />
</p>
<p id="kv16p1c8p4">
<span class="pali m-text">“paro parassa cittaṁ niggaṇhātī”ti.</span><br />
</p>
<p id="kv16p1c9p1">
<span class="pali m-text">Na vattabbaṁ—</span><br />
</p>
<p id="kv16p1c9p2">
<span class="pali m-text">“paro parassa cittaṁ niggaṇhātī”ti?</span><br />
</p>
<p id="kv16p1c9p3">
<span class="pali m-text">Āmantā.</span><br />
</p>
<p id="kv16p1c9p4">
<span class="pali m-text">Nanu atthi balappattā, atthi vasībhūtāti?</span><br />
</p>
<p id="kv16p1c9p5">
<span class="pali m-text">Āmantā.</span><br />
</p>
<p id="kv16p1c9p6">
<span class="pali m-text">Hañci atthi balappattā, atthi vasībhūtā, tena vata re vattabbe—</span><br />
</p>
<p id="kv16p1c9p7">
<span class="pali m-text">“paro parassa cittaṁ niggaṇhātī”ti.</span><br />
</p>
<p id="kv16p1c9p8">
<span class="pali m-text">Niggahakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>