<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv4 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy004p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy004p001z.html" />
  <meta property="og:description" content="Mahāpaṇṇāsaka Catutthavagga Gihissaarahātikathā Gihi’ssa arahāti? Āmantā. Atthi arahato gihisaṁyojananti? Na hevaṁ vattabbe …pe… natthi arahato gihisaṁyojananti? Āmantā. Hañci natthi arahato gihisaṁyojanaṁ, no ca vata re vattabbe— “gihi’ssa arahā”ti. Gihi’ssa arahāti? Āmantā. Nanu arahato gihisaṁyojanaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti …" />
  <meta name="twitter:description" content="Mahāpaṇṇāsaka Catutthavagga Gihissaarahātikathā Gihi’ssa arahāti? Āmantā. Atthi arahato gihisaṁyojananti? Na hevaṁ vattabbe …pe… natthi arahato gihisaṁyojananti? Āmantā. Hañci natthi arahato gihisaṁyojanaṁ, no ca vata re vattabbe— “gihi’ssa arahā”ti. Gihi’ssa arahāti? Āmantā. Nanu arahato gihisaṁyojanaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv4-index.html">kv4</a> &raquo;
          </span>
          Kathāvatthu
        </h1>
<!-- content -->
<p id="kv4p1c0p2">
<span class="m-text m-primary">Mahāpaṇṇāsaka</span><br />
</p>
<p id="kv4p1c0p3">
<span class="m-text m-primary">Catutthavagga</span><br />
</p>
<p id="kv4p1c0p4">
<span class="m-text m-primary">Gihissaarahātikathā</span><br />
</p>
<p id="kv4p1c1p1">
<span class="m-text m-primary">Gihi’ssa arahāti?</span><br />
</p>
<p id="kv4p1c1p2">
<span class="m-text m-primary">Āmantā.</span><br />
</p>
<p id="kv4p1c1p3">
<span class="m-text m-primary">Atthi arahato gihisaṁyojananti?</span><br />
</p>
<p id="kv4p1c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv4p1c1p5">
<span class="m-text m-primary">natthi arahato gihisaṁyojananti?</span><br />
</p>
<p id="kv4p1c1p6">
<span class="m-text m-primary">Āmantā.</span><br />
</p>
<p id="kv4p1c1p7">
<span class="m-text m-primary">Hañci natthi arahato gihisaṁyojanaṁ, no ca vata re vattabbe—</span><br />
</p>
<p id="kv4p1c1p8">
<span class="m-text m-primary">“gihi’ssa arahā”ti.</span><br />
</p>
<p id="kv4p1c2p1">
<span class="m-text m-primary">Gihi’ssa arahāti?</span><br />
</p>
<p id="kv4p1c2p2">
<span class="m-text m-primary">Āmantā.</span><br />
</p>
<p id="kv4p1c2p3">
<span class="m-text m-primary">Nanu arahato gihisaṁyojanaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti?</span><br />
</p>
<p id="kv4p1c2p4">
<span class="m-text m-primary">Āmantā.</span><br />
</p>
<p id="kv4p1c2p5">
<span class="m-text m-primary">Hañci arahato gihisaṁyojanaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, no ca vata re vattabbe—</span><br />
</p>
<p id="kv4p1c2p6">
<span class="m-text m-primary">“gihi’ssa arahā”ti.</span><br />
</p>
<p id="kv4p1c3p1">
<span class="m-text m-primary">Gihi’ssa arahāti?</span><br />
</p>
<p id="kv4p1c3p2">
<span class="m-text m-primary">Āmantā.</span><br />
</p>
<p id="kv4p1c3p3">
<span class="m-text m-primary">Atthi koci gihī gihisaṁyojanaṁ appahāya diṭṭheva dhamme dukkhassantakaroti?</span><br />
</p>
<p id="kv4p1c3p4">
<span class="m-text m-primary">Natthi.</span><br />
</p>
<p id="kv4p1c3p5">
<span class="m-text m-primary">Hañci natthi koci gihī gihisaṁyojanaṁ appahāya diṭṭheva dhamme dukkhassantakaro, no ca vata re vattabbe—</span><br />
</p>
<p id="kv4p1c3p6">
<span class="m-text m-primary">“gihi’ssa arahā”ti.</span><br />
</p>
<p id="kv4p1c4p1">
<span class="m-text m-primary">Gihi’ssa arahāti?</span><br />
</p>
<p id="kv4p1c4p2">
<span class="m-text m-primary">Āmantā.</span><br />
</p>
<p id="kv4p1c4p3">
<span class="m-text m-primary">Nanu vacchagotto paribbājako bhagavantaṁ etadavoca—</span><br />
</p>
<p id="kv4p1c4p4">
<span class="m-text m-primary">“atthi nu kho, bho gotama, koci gihī gihisaṁyojanaṁ appahāya kāyassa bhedā dukkhassantakaro”ti?</span><br />
</p>
<p id="kv4p1c4p5">
<span class="m-text m-primary">“Natthi kho, vaccha, koci gihī gihisaṁyojanaṁ appahāya kāyassa bhedā dukkhassantakaro”ti.</span><br />
</p>
<p id="kv4p1c4p6">
<span class="m-text m-primary">Attheva suttantoti?</span><br />
</p>
<p id="kv4p1c4p7">
<span class="m-text m-primary">Āmantā.</span><br />
</p>
<p id="kv4p1c4p8">
<span class="m-text m-primary">Tena hi na vattabbaṁ—</span><br />
</p>
<p id="kv4p1c4p9">
<span class="m-text m-primary">“gihi’ssa arahā”ti.</span><br />
</p>
<p id="kv4p1c5p1">
<span class="m-text m-primary">Gihi’ssa arahāti?</span><br />
</p>
<p id="kv4p1c5p2">
<span class="m-text m-primary">Āmantā.</span><br />
</p>
<p id="kv4p1c5p3">
<span class="m-text m-primary">Arahā methunaṁ dhammaṁ paṭiseveyya, methunaṁ uppādeyya, puttasambādhasayanaṁ ajjhāvaseyya, kāsikacandanaṁ paccanubhaveyya, mālāgandhavilepanaṁ dhāreyya, jātarūparajataṁ sādiyeyya, ajeḷakaṁ paṭiggaṇheyya, kukkuṭasūkaraṁ paṭiggaṇheyya, hatthigavassavaḷavaṁ paṭiggaṇheyya, tittiravaṭṭakamorakapiñjaraṁ paṭiggaṇheyya, cittavaṇḍavālamoḷiṁ dhāreyya, odātāni vatthāni dīghadasāni dhāreyya, yāvajīvaṁ agāriyabhūto assāti?</span><br />
</p>
<p id="kv4p1c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv4p1c6p1">
<span class="m-text m-primary">Na vattabbaṁ—</span><br />
</p>
<p id="kv4p1c6p2">
<span class="m-text m-primary">“gihi’ssa arahā”ti?</span><br />
</p>
<p id="kv4p1c6p3">
<span class="m-text m-primary">Āmantā.</span><br />
</p>
<p id="kv4p1c6p4">
<span class="m-text m-primary">Nanu yaso kulaputto, uttiyo gahapati, setu māṇavo, gihibyañjanena arahattaṁ pattoti?</span><br />
</p>
<p id="kv4p1c6p5">
<span class="m-text m-primary">Āmantā.</span><br />
</p>
<p id="kv4p1c6p6">
<span class="m-text m-primary">Hañci yaso kulaputto, uttiyo gahapati, setu māṇavo, gihibyañjanena arahattaṁ patto, tena vata re vattabbe—</span><br />
</p>
<p id="kv4p1c6p7">
<span class="m-text m-primary">“gihi’ssa arahā”ti.</span><br />
</p>
<p id="kv4p1c6p8">
<span class="m-text m-primary">Gihi’ssa arahātikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>