<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy01iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy01iz.html" />
  <meta property="og:description" content="Mahāvagga 8. Gūthakhādakapetavatthu “Gūthakūpato uggantvā, ko nu dīno patiṭṭhasi; Nissaṁsayaṁ pāpakammanto, kiṁ nu saddahase tuvan”ti. “Ahaṁ bhadante petomhi, duggato yamalokiko; Pāpakammaṁ karitvāna, petalokaṁ ito gato”. “Kiṁ nu kāyena vācāya, manasā dukkaṭaṁ kataṁ; Kissa kammavipākena, idaṁ dukkhaṁ nigacchasī”ti. “Ahu āvāsiko mayhaṁ, issukī kulamaccharī; Ajjhāsito mayhaṁ ghare …" />
  <meta name="twitter:description" content="Mahāvagga 8. Gūthakhādakapetavatthu “Gūthakūpato uggantvā, ko nu dīno patiṭṭhasi; Nissaṁsayaṁ pāpakammanto, kiṁ nu saddahase tuvan”ti. “Ahaṁ bhadante petomhi, duggato yamalokiko; Pāpakammaṁ karitvāna, petalokaṁ ito gato”. “Kiṁ nu kāyena vācāya, manasā dukkaṭaṁ kataṁ; Kissa kammavipākena, idaṁ dukkhaṁ nigacchasī”ti. “Ahu āvāsiko mayhaṁ, issukī kulamaccharī; Ajjhāsito mayhaṁ ghare …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<p id="pv43c0p2">
<span class="pali m-text">Mahāvagga</span><br />
</p>
<section id="guthakhadakapetavatthu">
<span id="pv43c0p3"></span><h2><span class="pali m-text">8. Gūthakhādakapetavatthu</span></h2>
<p id="pv43c1p1">
<span class="pali m-text">“Gūthakūpato uggantvā,</span><br />
</p>
<p id="pv43c1p2">
<span class="pali m-text">ko nu dīno patiṭṭhasi;</span><br />
</p>
<p id="pv43c1p3">
<span class="pali m-text">Nissaṁsayaṁ pāpakammanto,</span><br />
</p>
<p id="pv43c1p4">
<span class="pali m-text">kiṁ nu saddahase tuvan”ti.</span><br />
</p>
<p id="pv43c2p1">
<span class="pali m-text">“Ahaṁ bhadante petomhi,</span><br />
</p>
<p id="pv43c2p2">
<span class="pali m-text">duggato yamalokiko;</span><br />
</p>
<p id="pv43c2p3">
<span class="pali m-text">Pāpakammaṁ karitvāna,</span><br />
</p>
<p id="pv43c2p4">
<span class="pali m-text">petalokaṁ ito gato”.</span><br />
</p>
<p id="pv43c3p1">
<span class="pali m-text">“Kiṁ nu kāyena vācāya,</span><br />
</p>
<p id="pv43c3p2">
<span class="pali m-text">manasā dukkaṭaṁ kataṁ;</span><br />
</p>
<p id="pv43c3p3">
<span class="pali m-text">Kissa kammavipākena,</span><br />
</p>
<p id="pv43c3p4">
<span class="pali m-text">idaṁ dukkhaṁ nigacchasī”ti.</span><br />
</p>
<p id="pv43c4p1">
<span class="pali m-text">“Ahu āvāsiko mayhaṁ,</span><br />
</p>
<p id="pv43c4p2">
<span class="pali m-text">issukī kulamaccharī;</span><br />
</p>
<p id="pv43c4p3">
<span class="pali m-text">Ajjhāsito mayhaṁ ghare,</span><br />
</p>
<p id="pv43c4p4">
<span class="pali m-text">kadariyo paribhāsako.</span><br />
</p>
<p id="pv43c5p1">
<span class="pali m-text">Tassāhaṁ vacanaṁ sutvā,</span><br />
</p>
<p id="pv43c5p2">
<span class="pali m-text">bhikkhavo paribhāsisaṁ;</span><br />
</p>
<p id="pv43c5p3">
<span class="pali m-text">Tassa kammavipākena,</span><br />
</p>
<p id="pv43c5p4">
<span class="pali m-text">petalokaṁ ito gato”ti.</span><br />
</p>
<p id="pv43c6p1">
<span class="pali m-text">“Amitto mittavaṇṇena,</span><br />
</p>
<p id="pv43c6p2">
<span class="pali m-text">yo te āsi kulūpako;</span><br />
</p>
<p id="pv43c6p3">
<span class="pali m-text">Kāyassa bhedā duppañño,</span><br />
</p>
<p id="pv43c6p4">
<span class="pali m-text">kiṁ nu pecca gatiṁ gato”ti.</span><br />
</p>
<p id="pv43c7p1">
<span class="pali m-text">“Tassevāhaṁ pāpakammassa,</span><br />
</p>
<p id="pv43c7p2">
<span class="pali m-text">sīse tiṭṭhāmi matthake;</span><br />
</p>
<p id="pv43c7p3">
<span class="pali m-text">So ca paravisayaṁ patto,</span><br />
</p>
<p id="pv43c7p4">
<span class="pali m-text">mameva paricārako.</span><br />
</p>
<p id="pv43c8p1">
<span class="pali m-text">Yaṁ bhadante hadantaññe,</span><br />
</p>
<p id="pv43c8p2">
<span class="pali m-text">etaṁ me hoti bhojanaṁ;</span><br />
</p>
<p id="pv43c8p3">
<span class="pali m-text">Ahañca kho yaṁ hadāmi,</span><br />
</p>
<p id="pv43c8p4">
<span class="pali m-text">etaṁ so upajīvatī”ti.</span><br />
</p>
<p id="pv43c9p1">
<span class="pali m-text">Gūthakhādakapetavatthu aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>