<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-ss &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-ssy003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://theravadan.org/pages/pli-tv-bu-vb-ssy003z.html" />
  <meta property="og:description" content="Theravāda Collection on Monastic Law Mahāvibhaṅga The monks’ rules and their analysis Saṅghādisesakaṇḍa The chapter on offenses entailing suspension Duṭṭhullavācāsikkhāpada 3. The training rule on indecent speech Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying at Sāvatthī …" />
  <meta name="twitter:description" content="Theravāda Collection on Monastic Law Mahāvibhaṅga The monks’ rules and their analysis Saṅghādisesakaṇḍa The chapter on offenses entailing suspension Duṭṭhullavācāsikkhāpada 3. The training rule on indecent speech Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying at Sāvatthī …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-vinaya-index.html">vinaya</a> &raquo;
            <a href="https://theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/ms-vinaya-pli-tv-bu-vb-pli-tv-bu-vb-ss-index.html">pli-tv-bu-vb-ss</a> &raquo;
          </span>
          Theravāda Vinaya
        </h1>
<!-- content -->
<p><span class="m-text">Theravāda Collection on Monastic Law</span></p>
<p id="pli-tv-bu-vb-ss3c0p2">
<span class="m-text m-primary">Mahāvibhaṅga</span><br />
<span class="m-text">The monks’ rules and their analysis</span><br />
</p>
<p id="pli-tv-bu-vb-ss3c0p3">
<span class="m-text m-primary">Saṅghādisesakaṇḍa</span><br />
<span class="m-text">The chapter on offenses entailing suspension</span><br />
</p>
<p id="pli-tv-bu-vb-ss3c0p4">
<span class="m-text m-primary">Duṭṭhullavācāsikkhāpada</span><br />
<span class="m-text">3. The training rule on indecent speech</span><br />
</p>
<p id="pli-tv-bu-vb-ss3c1p1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-ss3c1p1p2">
<span class="m-text m-primary">Tena kho pana samayena āyasmā udāyī araññe viharati.</span><br />
<span class="m-text">At that time Venerable Udāyī was staying in a beautiful dwelling in the wilderness.</span><br />
</p>
<p id="pli-tv-bu-vb-ss3c1p1p3">
<span class="m-text m-primary">Tassāyasmato vihāro abhirūpo hoti dassanīyo pāsādiko.</span><br />
</p>
<p id="pli-tv-bu-vb-ss3c1p1p4">
<span class="m-text m-primary">Tena kho pana samayena sambahulā itthiyo ārāmaṁ āgamaṁsu vihārapekkhikāyo.</span><br />
<span class="m-text">On one occasion a number of women came to the monastery to see the dwellings.</span><br />
</p>
<p id="pli-tv-bu-vb-ss3c1p1p5">
<span class="m-text m-primary">Atha kho tā itthiyo yenāyasmā udāyī tenupasaṅkamiṁsu;</span><br />
<span class="m-text">They approached Udāyī</span><br />
</p>
<p id="pli-tv-bu-vb-ss3c1p1p6">
<span class="m-text m-primary">upasaṅkamitvā āyasmantaṁ udāyiṁ etadavocuṁ—</span><br />
<span class="m-text">and said,</span><br />
</p>
<p id="pli-tv-bu-vb-ss3c1p1p7">
<span class="m-text m-primary">“icchāma mayaṁ, bhante, ayyassa vihāraṁ pekkhitun”ti.</span><br />
<span class="m-text">“Venerable, we would like to see your dwelling.”</span><br />
</p>
<p id="pli-tv-bu-vb-ss3c1p1p8">
<span class="m-text m-primary">Atha kho āyasmā udāyī tā itthiyo vihāraṁ pekkhāpetvā tāsaṁ itthīnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi.</span><br />
<span class="m-text">Then, after showing them his dwelling, he praised and disparaged their private parts; he requested and implored, asked and enquired, described, instructed, and abused their private parts.</span><br />
</p>
<p id="pli-tv-bu-vb-ss3c1p1p9">
<span class="m-text m-primary">Yā tā itthiyo chinnikā dhuttikā ahirikāyo tā āyasmatā udāyinā saddhiṁ uhasantipi ullapantipi ujjagghantipi uppaṇḍentipi.</span><br />
<span class="m-text">The shameless and indecent women flirted with Udāyī; they called out to him, laughed with him, and teased him.</span><br />
</p>
<p id="pli-tv-bu-vb-ss3c1p1p10">
<span class="m-text m-primary">Yā pana tā itthiyo hirimanā tā nikkhamitvā bhikkhū ujjhāpenti—</span><br />
<span class="m-text">But after leaving, those of them who had a sense of shame complained to the monks,</span><br />
</p>
<p id="pli-tv-bu-vb-ss3c1p1p11">
<span class="m-text m-primary">“idaṁ, bhante, nacchannaṁ nappatirūpaṁ.</span><br />
<span class="m-text">“Venerables, this isn’t suitable or appropriate.</span><br />
</p>
<p id="pli-tv-bu-vb-ss3c1p1p12">
<span class="m-text m-primary">Sāmikenapi mayaṁ evaṁ vuttā na iccheyyāma, kiṁ panāyyena udāyinā”ti.</span><br />
<span class="m-text">We wouldn’t want to hear such speech from our own husbands, let alone from Venerable Udāyī.”</span><br />
</p>
<p id="pli-tv-bu-vb-ss3c1p2p1">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text">The monks of few desires complained and criticized him,</span><br />
</p>
<p id="pli-tv-bu-vb-ss3c1p2p2">
<span class="m-text m-primary">“kathañhi nāma āyasmā udāyī mātugāmaṁ duṭṭhullāhi vācāhi obhāsissatī”ti.</span><br />
<span class="m-text">“How can Venerable Udāyī speak indecently to women?”</span><br />
</p>
<p id="pli-tv-bu-vb-ss3c1p2p3">
<span class="m-text m-primary">Atha kho te bhikkhū āyasmantaṁ udāyiṁ anekapariyāyena vigarahitvā bhagavato etamatthaṁ ārocesuṁ.</span><br />
<span class="m-text">They rebuked Udāyī in many ways and told the Buddha.</span><br />
</p>
<p id="pli-tv-bu-vb-ss3c1p2p4">
<span class="m-text m-primary">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āyasmantaṁ udāyiṁ paṭipucchi—</span><br />
<span class="m-text">The Buddha had the Sangha gathered and questioned Udāyī:</span><br />
</p>
<p id="pli-tv-bu-vb-ss3c1p2p5">
<span class="m-text m-primary">“saccaṁ kira tvaṁ, udāyi, mātugāmaṁ duṭṭhullāhi vācāhi obhāsasī”ti?</span><br />
<span class="m-text">“Is it true, Udāyī, that you spoke like this?”</span><br />
</p>
<p id="pli-tv-bu-vb-ss3c1p2p6">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-bu-vb-ss3c1p2p7">
<span class="m-text m-primary">Vigarahi buddho bhagavā—</span><br />
<span class="m-text">The Buddha rebuked him,</span><br />
</p>
<p id="pli-tv-bu-vb-ss3c1p2p8">
<span class="m-text m-primary">“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.</span><br />
<span class="m-text">“It’s not suitable, foolish man, it’s not proper, it’s not worthy of a monastic, it’s not allowable, it should not to be done.</span><br />
</p>
<p id="pli-tv-bu-vb-ss3c1p2p9">
<span class="m-text m-primary">Kathañhi nāma tvaṁ, moghapurisa, mātugāmaṁ duṭṭhullāhi vācāhi obhāsissasi.</span><br />
<span class="m-text">How could you speak like this?</span><br />
</p>
<p id="pli-tv-bu-vb-ss3c1p2p10">
<span class="m-text m-primary">Nanu mayā, moghapurisa, anekapariyāyena virāgāya dhammo desito no sarāgāya …pe…</span><br />
<span class="m-text">Haven’t I given many teachings for the sake of dispassion, not for the sake of passion …</span><br />
</p>
<p id="pli-tv-bu-vb-ss3c1p2p11">
<span class="m-text m-primary">kāmapariḷāhānaṁ vūpasamo akkhāto.</span><br />
<span class="m-text">the stilling of the fevers of sensual pleasure?</span><br />
</p>
<p id="pli-tv-bu-vb-ss3c1p2p12">
<span class="m-text m-primary">Netaṁ, moghapurisa, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-ss3c1p2p13">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text">“And, monks, this training rule should be recited like this:</span><br />
</p>
<p id="pli-tv-bu-vb-ss3c1p2p14p1">
<span class="m-text m-primary">“Yo pana bhikkhu otiṇṇo vipariṇatena cittena mātugāmaṁ duṭṭhullāhi vācāhi obhāseyya yathā taṁ yuvā yuvatiṁ methunupasaṁhitāhi, saṅghādiseso”ti.</span><br />
<span class="m-text">‘If a monk, overcome by lust and with a distorted mind, speaks indecent words to a woman, as a young man might to a young woman and referring to sexual intercourse, he commits an offense entailing suspension.’”</span><br />
</p>
<p id="pli-tv-bu-vb-ss3c2p1">
<span class="m-text m-primary">Yo panāti</span><br />
<span class="m-text">A:</span><br />
</p>
<p id="pli-tv-bu-vb-ss3c2p2">
<span class="m-text m-primary">yo yādiso …pe…</span><br />
<span class="m-text">whoever …</span><br />
</p>
<p id="pli-tv-bu-vb-ss3c2p3">
<span class="m-text m-primary">bhikkhūti</span><br />
<span class="m-text">Monk:</span><br />
</p>
<p id="pli-tv-bu-vb-ss3c2p4">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-ss3c2p5">
<span class="m-text m-primary">Otiṇṇo nāma</span><br />
<span class="m-text">Overcome by lust:</span><br />
</p>
<p id="pli-tv-bu-vb-ss3c2p6">
<span class="m-text m-primary">sāratto apekkhavā paṭibaddhacitto.</span><br />
<span class="m-text">having lust, longing for, in love with.</span><br />
</p>
<p id="pli-tv-bu-vb-ss3c2p7">
<span class="m-text m-primary">Vipariṇatanti</span><br />
<span class="m-text">Distorted:</span><br />
</p>
<p id="pli-tv-bu-vb-ss3c2p8">
<span class="m-text m-primary">rattampi cittaṁ vipariṇataṁ, duṭṭhampi cittaṁ vipariṇataṁ mūḷhampi cittaṁ vipariṇataṁ.</span><br />
<span class="m-text">A lustful mind is distorted; an angry mind is distorted; a confused mind is distorted.</span><br />
</p>
<p id="pli-tv-bu-vb-ss3c2p9">
<span class="m-text m-primary">Api ca rattaṁ cittaṁ imasmiṁ atthe adhippetaṁ vipariṇatanti.</span><br />
<span class="m-text">But in this case “distorted” refers to the lustful mind.</span><br />
</p>
<p id="pli-tv-bu-vb-ss3c2p10">
<span class="m-text m-primary">Mātugāmo nāma</span><br />
<span class="m-text">A woman:</span><br />
</p>
<p id="pli-tv-bu-vb-ss3c2p11">
<span class="m-text m-primary">manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṁ duṭṭhullāduṭṭhullaṁ ājānituṁ.</span><br />
<span class="m-text">a human female, not a female spirit, not a female ghost, not a female animal. She understands and is capable of discerning bad speech and good speech, what is decent and what is indecent.</span><br />
</p>
<p id="pli-tv-bu-vb-ss3c2p12">
<span class="m-text m-primary">Duṭṭhullā nāma</span><br />
<span class="m-text">Indecent words:</span><br />
</p>
<p id="pli-tv-bu-vb-ss3c2p13">
<span class="m-text m-primary">vācā vaccamaggapassāvamaggamethunadhammappaṭisaṁyuttā vācā.</span><br />
<span class="m-text">speech connected with the anus, the vagina, or sexual intercourse.</span><br />
</p>
<p id="pli-tv-bu-vb-ss3c2p14">
<span class="m-text m-primary">Obhāseyyāti</span><br />
<span class="m-text">Speaks:</span><br />
</p>
<p id="pli-tv-bu-vb-ss3c2p15">
<span class="m-text m-primary">ajjhācāro vuccati.</span><br />
<span class="m-text">misconduct is what is meant.</span><br />
</p>
<p id="pli-tv-bu-vb-ss3c2p16">
<span class="m-text m-primary">Yathā taṁ yuvā yuvatinti</span><br />
<span class="m-text">As a young man might to a young woman:</span><br />
</p>
<p id="pli-tv-bu-vb-ss3c2p17">
<span class="m-text m-primary">daharo dahariṁ, taruṇo taruṇiṁ, kāmabhogī kāmabhoginiṁ.</span><br />
<span class="m-text">a male youth to a female youth, a boy to a girl, a male who indulges in worldly pleasures to a female who indulges in worldly pleasures.</span><br />
</p>
<p id="pli-tv-bu-vb-ss3c2p18">
<span class="m-text m-primary">Methunupasaṁhitāhīti</span><br />
<span class="m-text">Referring to sexual intercourse:</span><br />
</p>
<p id="pli-tv-bu-vb-ss3c2p19">
<span class="m-text m-primary">methunadhammappaṭisaṁyuttāhi.</span><br />
<span class="m-text">connected with the sexual act.</span><br />
</p>
<p id="pli-tv-bu-vb-ss3c2p20">
<span class="m-text m-primary">Saṅghādisesoti</span><br />
<span class="m-text">He commits an offense entailing suspension:</span><br />
</p>
<p id="pli-tv-bu-vb-ss3c2p21">
<span class="m-text m-primary">…pe… tenapi vuccati saṅghādisesoti.</span><br />
<span class="m-text">… Therefore, too, it is called “an offense entailing suspension”.</span><br />
</p>
<p id="pli-tv-bu-vb-ss3c3p1p1">
<span class="m-text m-primary">Dve magge ādissa vaṇṇampi bhaṇati, avaṇṇampi bhaṇati, yācatipi, āyācatipi, pucchatipi, paṭipucchatipi, ācikkhatipi, anusāsatipi, akkosatipi.</span><br />
<span class="m-text">Referring to the two private orifices, he praises, disparages, requests, implores, asks, enquires, describes, instructs, abuses.</span><br />
</p>
<p id="pli-tv-bu-vb-ss3c3p1p2p1">
<span class="m-text m-primary">Vaṇṇaṁ bhaṇati nāma</span><br />
<span class="m-text">Praises:</span><br />
</p>
<p id="pli-tv-bu-vb-ss3c3p1p3">
<span class="m-text m-primary">dve magge thometi vaṇṇeti pasaṁsati.</span><br />
<span class="m-text">extols, praises, commends the two private orifices.</span><br />
</p>
<p id="pli-tv-bu-vb-ss3c3p1p4">
<span class="m-text m-primary">Avaṇṇaṁ bhaṇati nāma</span><br />
<span class="m-text">Disparages:</span><br />
</p>
<p id="pli-tv-bu-vb-ss3c3p1p5">
<span class="m-text m-primary">dve magge khuṁseti vambheti garahati.</span><br />
<span class="m-text">despises, reviles, censures the two private orifices.</span><br />
</p>
<p id="pli-tv-bu-vb-ss3c3p1p6">
<span class="m-text m-primary">Yācati nāma</span><br />
<span class="m-text">Requests:</span><br />
</p>
<p id="pli-tv-bu-vb-ss3c3p1p7">
<span class="m-text m-primary">dehi me, arahasi me dātunti.</span><br />
<span class="m-text">saying, “Give to me; you should give to me.”</span><br />
</p>
<p id="pli-tv-bu-vb-ss3c3p1p8">
<span class="m-text m-primary">Āyācati nāma</span><br />
<span class="m-text">Implores:</span><br />
</p>
<p id="pli-tv-bu-vb-ss3c3p1p9">
<span class="m-text m-primary">kadā te mātā pasīdissati,</span><br />
<span class="m-text">saying, “When will you please your mother?”</span><br />
</p>
<p id="pli-tv-bu-vb-ss3c3p1p10">
<span class="m-text m-primary">kadā te pitā pasīdissati,</span><br />
<span class="m-text">“When will you please your father?”</span><br />
</p>
<p id="pli-tv-bu-vb-ss3c3p1p11">
<span class="m-text m-primary">kadā te devatāyo pasīdissanti,</span><br />
<span class="m-text">“When will you please the gods?”</span><br />
</p>
<p id="pli-tv-bu-vb-ss3c3p1p12">
<span class="m-text m-primary">kadā sukhaṇo sulayo sumuhutto bhavissati,</span><br />
<span class="m-text">“When will there be a good opportunity, a good time, a good moment?”</span><br />
</p>
<p id="pli-tv-bu-vb-ss3c3p1p13">
<span class="m-text m-primary">kadā te methunaṁ dhammaṁ labhissāmīti.</span><br />
<span class="m-text">“When will I have sexual intercourse with you?”</span><br />
</p>
<p id="pli-tv-bu-vb-ss3c3p1p14">
<span class="m-text m-primary">Pucchati nāma</span><br />
<span class="m-text">Asks:</span><br />
</p>
<p id="pli-tv-bu-vb-ss3c3p1p15">
<span class="m-text m-primary">kathaṁ tvaṁ sāmikassa desi,</span><br />
<span class="m-text">saying, “How do you give to your husband?”</span><br />
</p>
<p id="pli-tv-bu-vb-ss3c3p1p16">
<span class="m-text m-primary">kathaṁ jārassa desīti?</span><br />
<span class="m-text">“How do you give to your lover?”</span><br />
</p>
<p id="pli-tv-bu-vb-ss3c3p1p17">
<span class="m-text m-primary">Paṭipucchati nāma</span><br />
<span class="m-text">Enquires:</span><br />
</p>
<p id="pli-tv-bu-vb-ss3c3p1p18">
<span class="m-text m-primary">evaṁ kira tvaṁ sāmikassa desi,</span><br />
<span class="m-text">saying, “So you give to your husband like this,</span><br />
</p>
<p id="pli-tv-bu-vb-ss3c3p1p19">
<span class="m-text m-primary">evaṁ jārassa desīti.</span><br />
<span class="m-text">and to your lover like this?”</span><br />
</p>
<p id="pli-tv-bu-vb-ss3c3p1p20">
<span class="m-text m-primary">Ācikkhati nāma</span><br />
<span class="m-text">Describes:</span><br />
</p>
<p id="pli-tv-bu-vb-ss3c3p1p21">
<span class="m-text m-primary">puṭṭho bhaṇati— “evaṁ dehi. Evaṁ dentā sāmikassa piyā bhavissati manāpā cā”ti.</span><br />
<span class="m-text">when asked, he says, “Give like this. If you do, you’ll be dear and pleasing to your husband.”</span><br />
</p>
<p id="pli-tv-bu-vb-ss3c3p1p22">
<span class="m-text m-primary">Anusāsati nāma</span><br />
<span class="m-text">Instructs:</span><br />
</p>
<p id="pli-tv-bu-vb-ss3c3p1p23">
<span class="m-text m-primary">apuṭṭho bhaṇati— “evaṁ dehi. Evaṁ dentā sāmikassa piyā bhavissati manāpā cā”ti.</span><br />
<span class="m-text">without being asked, he says, “Give like this. If you do, you’ll be dear and pleasing to your husband.”</span><br />
</p>
<p id="pli-tv-bu-vb-ss3c3p1p24">
<span class="m-text m-primary">Akkosati nāma</span><br />
<span class="m-text">Abuses:</span><br />
</p>
<p id="pli-tv-bu-vb-ss3c3p1p25">
<span class="m-text m-primary">animittāsi,</span><br />
<span class="m-text">saying, “You lack genitals;”</span><br />
</p>
<p id="pli-tv-bu-vb-ss3c3p1p26">
<span class="m-text m-primary">nimittamattāsi,</span><br />
<span class="m-text">“You have incomplete genitals;”</span><br />
</p>
<p id="pli-tv-bu-vb-ss3c3p1p27">
<span class="m-text m-primary">alohitāsi,</span><br />
<span class="m-text">“You don’t menstruate;”</span><br />
</p>
<p id="pli-tv-bu-vb-ss3c3p1p28">
<span class="m-text m-primary">dhuvalohitāsi,</span><br />
<span class="m-text">“You menstruate continuously;”</span><br />
</p>
<p id="pli-tv-bu-vb-ss3c3p1p29">
<span class="m-text m-primary">dhuvacoḷāsi,</span><br />
<span class="m-text">“You always wear a menstruation pad;”</span><br />
</p>
<p id="pli-tv-bu-vb-ss3c3p1p30">
<span class="m-text m-primary">paggharantīsi,</span><br />
<span class="m-text">“You’re incontinent;”</span><br />
</p>
<p id="pli-tv-bu-vb-ss3c3p1p31">
<span class="m-text m-primary">sikharaṇīsi,</span><br />
<span class="m-text">“You have genital prolapse;”</span><br />
</p>
<p id="pli-tv-bu-vb-ss3c3p1p32">
<span class="m-text m-primary">itthipaṇḍakāsi,</span><br />
<span class="m-text">“You lack sexual organs;”</span><br />
</p>
<p id="pli-tv-bu-vb-ss3c3p1p33">
<span class="m-text m-primary">vepurisikāsi,</span><br />
<span class="m-text">“You’re manlike;”</span><br />
</p>
<p id="pli-tv-bu-vb-ss3c3p1p34">
<span class="m-text m-primary">sambhinnāsi,</span><br />
<span class="m-text">“You have fistula;”</span><br />
</p>
<p id="pli-tv-bu-vb-ss3c3p1p35">
<span class="m-text m-primary">ubhatobyañjanāsīti.</span><br />
<span class="m-text">“You’re a hermaphrodite.”</span><br />
</p>
<p id="pli-tv-bu-vb-ss3c3p2p1">
<span class="m-text m-primary">Itthī ca hoti itthisaññī sāratto ca.</span><br />
<span class="m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p2p2">
<span class="m-text m-primary">Bhikkhu ca naṁ itthiyā vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi, āpatti saṅghādisesassa.</span><br />
<span class="m-text">If the monk, referring to the anus or the vagina of the woman, praises, disparages, requests, implores, asks, enquires, describes, instructs, or abuses, he commits an offense entailing suspension. …</span><br />
</p>
<p id="pli-tv-bu-vb-ss3c3p2p3">
<span class="m-text m-primary">…pe….</span><br />
<span class="m-text">… (To be expanded as in [Saṅghādisesa 2](pli-tv-bu-vb-ss2:3.1.3--3.1.49), with appropriate substitutions.) …</span><br />
</p>
<p id="pli-tv-bu-vb-ss3c3p2p4p1">
<span class="m-text m-primary">Dve itthiyo dvinnaṁ itthīnaṁ itthisaññī sāratto ca.</span><br />
<span class="m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p2p5">
<span class="m-text m-primary">Bhikkhu ca naṁ dvinnaṁ itthīnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to the anus or the vagina of both women, praises, disparages …</span><br />
</p>
<p id="pli-tv-bu-vb-ss3c3p2p6">
<span class="m-text m-primary">akkosatipi, āpatti dvinnaṁ saṅghādisesānaṁ.</span><br />
<span class="m-text">or abuses, he commits two offenses entailing suspension.</span><br />
</p>
<p id="pli-tv-bu-vb-ss3c3p2p7">
<span class="m-text m-primary">…pe…</span><br />
<span class="m-text">… (To be expanded as in [Saṅghādisesa 2](pli-tv-bu-vb-ss2:3.2.4--3.2.36), with appropriate substitutions.) …</span><br />
</p>
<p id="pli-tv-bu-vb-ss3c3p2p8p1">
<span class="m-text m-primary">Itthī ca paṇḍako ca ubhinnaṁ itthisaññī sāratto ca.</span><br />
<span class="m-text">It is a woman and a _paṇḍaka_, but he perceives both as women, and he has lust.</span><br />
</p>
<p id="pli-tv-bu-vb-ss3c3p2p9">
<span class="m-text m-primary">Bhikkhu ca naṁ ubhinnaṁ vaccamaggaṁ passāvamaggaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to the anus or the vagina of both of them, praises, disparages …</span><br />
</p>
<p id="pli-tv-bu-vb-ss3c3p2p10">
<span class="m-text m-primary">akkosatipi, āpatti saṅghādisesena dukkaṭassa.</span><br />
<span class="m-text">or abuses, he commits one offense entailing suspension and one offense of wrong conduct.</span><br />
</p>
<p id="pli-tv-bu-vb-ss3c3p2p11">
<span class="m-text m-primary">…pe…</span><br />
<span class="m-text">… (To be expanded as in [Saṅghādisesa 2](pli-tv-bu-vb-ss2:3.3.4--3.3.61), with appropriate substitutions.) …</span><br />
</p>
<p id="pli-tv-bu-vb-ss3c3p3p1">
<span class="m-text m-primary">Itthī ca hoti itthisaññī sāratto ca.</span><br />
<span class="m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p3p2">
<span class="m-text m-primary">Bhikkhu ca naṁ itthiyā vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of the woman below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p3">
<span class="m-text m-primary">akkosatipi, āpatti thullaccayassa …pe….</span><br />
<span class="m-text">or abuses, he commits a serious offense. …</span><br />
</p>
<p id="pli-tv-bu-vb-ss3c3p3p4">
<span class="m-text m-primary">Dve itthiyo dvinnaṁ itthīnaṁ itthisaññī sāratto ca.</span><br />
<span class="m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p3p5">
<span class="m-text m-primary">Bhikkhu ca naṁ dvinnaṁ itthīnaṁ vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of both women below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p6">
<span class="m-text m-primary">akkosatipi, āpatti dvinnaṁ thullaccayānaṁ …pe….</span><br />
<span class="m-text">or abuses, he commits two serious offenses. …</span><br />
</p>
<p id="pli-tv-bu-vb-ss3c3p3p7">
<span class="m-text m-primary">Itthī ca paṇḍako ca ubhinnaṁ itthisaññī sāratto ca.</span><br />
<span class="m-text">It is a woman and a _paṇḍaka_, but he perceives both as women, and he has lust.</span><br />
</p>
<p id="pli-tv-bu-vb-ss3c3p3p8">
<span class="m-text m-primary">Bhikkhu ca naṁ ubhinnaṁ vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of both of them below the collar bone but above the knees, apart from the anus or the vagina, praises, disparages …</span><br />
</p>
<p id="pli-tv-bu-vb-ss3c3p3p9">
<span class="m-text m-primary">akkosatipi, āpatti thullaccayena dukkaṭassa …pe….</span><br />
<span class="m-text">or abuses, he commits one serious offense and one offense of wrong conduct. …</span><br />
</p>
<p id="pli-tv-bu-vb-ss3c3p4p1">
<span class="m-text m-primary">Itthī ca hoti itthisaññī sāratto ca.</span><br />
<span class="m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p4p2">
<span class="m-text m-primary">Bhikkhu ca naṁ itthiyā ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of the woman above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p3">
<span class="m-text m-primary">akkosatipi, āpatti dukkaṭassa …pe….</span><br />
<span class="m-text">or abuses, he commits an offense of wrong conduct. …</span><br />
</p>
<p id="pli-tv-bu-vb-ss3c3p4p4">
<span class="m-text m-primary">Dve itthiyo dvinnaṁ itthīnaṁ itthisaññī sāratto ca.</span><br />
<span class="m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p4p5">
<span class="m-text m-primary">Bhikkhu ca naṁ dvinnaṁ itthīnaṁ ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of both women above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p6">
<span class="m-text m-primary">akkosatipi, āpatti dvinnaṁ dukkaṭānaṁ …pe….</span><br />
<span class="m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p4p7">
<span class="m-text m-primary">Itthī ca paṇḍako ca ubhinnaṁ itthisaññī sāratto ca.</span><br />
<span class="m-text">It is a woman and a _paṇḍaka_, but he perceives both as women, and he has lust.</span><br />
</p>
<p id="pli-tv-bu-vb-ss3c3p4p8">
<span class="m-text m-primary">Bhikkhu ca naṁ ubhinnaṁ ubbhakkhakaṁ adhojāṇumaṇḍalaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to any part of both of them above the collar bone or below the knees, praises, disparages …</span><br />
</p>
<p id="pli-tv-bu-vb-ss3c3p4p9">
<span class="m-text m-primary">akkosatipi, āpatti dvinnaṁ dukkaṭānaṁ …pe….</span><br />
<span class="m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p5p1">
<span class="m-text m-primary">Itthī ca hoti itthisaññī sāratto ca.</span><br />
<span class="m-text">It is a woman, he perceives her as a woman, and he has lust.</span><br />
</p>
<p id="pli-tv-bu-vb-ss3c3p5p2">
<span class="m-text m-primary">Bhikkhu ca naṁ itthiyā kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to anything connected to the woman’s body, praises, disparages …</span><br />
</p>
<p id="pli-tv-bu-vb-ss3c3p5p3">
<span class="m-text m-primary">akkosatipi, āpatti dukkaṭassa …pe….</span><br />
<span class="m-text">or abuses, he commits an offense of wrong conduct. …</span><br />
</p>
<p id="pli-tv-bu-vb-ss3c3p5p4">
<span class="m-text m-primary">Dve itthiyo dvinnaṁ itthīnaṁ itthisaññī sāratto ca.</span><br />
<span class="m-text">It is two women, he perceives them both as women, and he has lust.</span><br />
</p>
<p id="pli-tv-bu-vb-ss3c3p5p5">
<span class="m-text m-primary">Bhikkhu ca naṁ dvinnaṁ itthīnaṁ kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to anything connected to the body of both women, praises, disparages …</span><br />
</p>
<p id="pli-tv-bu-vb-ss3c3p5p6">
<span class="m-text m-primary">akkosatipi, āpatti dvinnaṁ dukkaṭānaṁ …pe….</span><br />
<span class="m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p5p7">
<span class="m-text m-primary">Itthī ca paṇḍako ca ubhinnaṁ itthisaññī sāratto ca.</span><br />
<span class="m-text">It is a woman and a _paṇḍaka_, but he perceives both as women, and he has lust.</span><br />
</p>
<p id="pli-tv-bu-vb-ss3c3p5p8">
<span class="m-text m-primary">Bhikkhu ca naṁ ubhinnaṁ kāyapaṭibaddhaṁ ādissa vaṇṇampi bhaṇati avaṇṇampi bhaṇati …pe…</span><br />
<span class="m-text">If the monk, referring to anything connected to the body of both of them, praises, disparages …</span><br />
</p>
<p id="pli-tv-bu-vb-ss3c3p5p9">
<span class="m-text m-primary">akkosatipi, āpatti dvinnaṁ dukkaṭānaṁ …pe….</span><br />
<span class="m-text">or abuses, he commits two offenses of wrong conduct. …</span><br />
</p>
<p id="pli-tv-bu-vb-ss3c3p6p1">
<span class="m-text m-primary">Anāpatti—</span><br />
<span class="m-text">There is no offense:</span><br />
</p>
<p id="pli-tv-bu-vb-ss3c3p6p2">
<span class="m-text m-primary">atthapurekkhārassa,</span><br />
<span class="m-text">if he is aiming at what is beneficial;</span><br />
</p>
<p id="pli-tv-bu-vb-ss3c3p6p3">
<span class="m-text m-primary">dhammapurekkhārassa,</span><br />
<span class="m-text">if he is aiming at giving a teaching;</span><br />
</p>
<p id="pli-tv-bu-vb-ss3c3p6p4">
<span class="m-text m-primary">anusāsanipurekkhārassa,</span><br />
<span class="m-text">if he is aiming at giving an instruction;</span><br />
</p>
<p id="pli-tv-bu-vb-ss3c3p6p5">
<span class="m-text m-primary">ummattakassa,</span><br />
<span class="m-text">if he is insane;</span><br />
</p>
<p id="pli-tv-bu-vb-ss3c3p6p6">
<span class="m-text m-primary">ādikammikassāti.</span><br />
<span class="m-text">if he is the first offender.</span><br />
</p>
<p id="pli-tv-bu-vb-ss3c3p6p7">
<span class="m-text m-primary">3.1. Vinītavatthuuddānagāthā</span><br />
<span class="m-text">Summary verses of case studies</span><br />
</p>
<p id="pli-tv-bu-vb-ss3c3p6p8">
<span class="m-text m-primary">Lohitaṁ kakkasākiṇṇaṁ,</span><br />
<span class="m-text">“Red, coarse, thick,</span><br />
</p>
<p id="pli-tv-bu-vb-ss3c3p6p9">
<span class="m-text m-primary">kharaṁ dīghañca vāpitaṁ;</span><br />
<span class="m-text">Rough, long, sown;</span><br />
</p>
<p id="pli-tv-bu-vb-ss3c3p6p10">
<span class="m-text m-primary">Kacci saṁsīdati maggo,</span><br />
<span class="m-text">I hope the path has an end,</span><br />
</p>
<p id="pli-tv-bu-vb-ss3c3p6p11">
<span class="m-text m-primary">saddhā dānena kammunāti.</span><br />
<span class="m-text">Faith, with a gift, with work.”</span><br />
</p>
<p id="pli-tv-bu-vb-ss3c4p1p0">
<span class="m-text m-primary">3.2. Vinītavatthu</span><br />
<span class="m-text">Case studies</span><br />
</p>
<p id="pli-tv-bu-vb-ss3c4p1p1">
<span class="m-text m-primary">Tena kho pana samayena aññatarā itthī navarattaṁ kambalaṁ pārutā hoti.</span><br />
<span class="m-text">At one time a certain woman was wearing a newly dyed woolen cloak.</span><br />
</p>
<p id="pli-tv-bu-vb-ss3c4p1p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p1p3">
<span class="m-text m-primary">“lohitaṁ kho te, bhaginī”ti.</span><br />
<span class="m-text">“Sister, is that red thing yours?”</span><br />
</p>
<p id="pli-tv-bu-vb-ss3c4p1p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p1p5">
<span class="m-text m-primary">“Āmāyya, navaratto kambalo”ti.</span><br />
<span class="m-text">“Yes, Venerable, it’s a newly dyed woolen cloak.”</span><br />
</p>
<p id="pli-tv-bu-vb-ss3c4p1p6">
<span class="m-text m-primary">Tassa kukkuccaṁ ahosi “bhagavatā sikkhāpadaṁ paññattaṁ, kacci nu kho ahaṁ saṅghādisesaṁ āpattiṁ āpanno”ti?</span><br />
<span class="m-text">He became anxious and thought, “The Buddha has laid down a training rule. Could it be that I’ve committed an offense entailing suspension?”</span><br />
</p>
<p id="pli-tv-bu-vb-ss3c4p1p7">
<span class="m-text m-primary">Bhagavato etamatthaṁ ārocesi.</span><br />
<span class="m-text">He told the Buddha, who said,</span><br />
</p>
<p id="pli-tv-bu-vb-ss3c4p1p8">
<span class="m-text m-primary">“Anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p1p9">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p2p1">
<span class="m-text m-primary">Tena kho pana samayena aññatarā itthī kharakambalaṁ pārutā hoti.</span><br />
<span class="m-text">At one time a certain woman was wearing a coarse woolen cloak.</span><br />
</p>
<p id="pli-tv-bu-vb-ss3c4p2p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p2p3">
<span class="m-text m-primary">“kakkasalomaṁ kho te, bhaginī”ti.</span><br />
<span class="m-text">“Sister, is that rough hair yours?”</span><br />
</p>
<p id="pli-tv-bu-vb-ss3c4p2p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p2p5">
<span class="m-text m-primary">“Āmāyya, kharakambalo”ti.</span><br />
<span class="m-text">“Yes, Venerable, it’s a coarse woolen cloak.”</span><br />
</p>
<p id="pli-tv-bu-vb-ss3c4p2p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p2p7">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p2p8">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p3p1">
<span class="m-text m-primary">Tena kho pana samayena aññatarā itthī navāvutaṁ kambalaṁ pārutā hoti.</span><br />
<span class="m-text">At one time a certain woman was wearing a newly woven woolen cloak.</span><br />
</p>
<p id="pli-tv-bu-vb-ss3c4p3p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p3p3">
<span class="m-text m-primary">“ākiṇṇalomaṁ kho te, bhaginī”ti.</span><br />
<span class="m-text">“Sister, is that thick hair yours?”</span><br />
</p>
<p id="pli-tv-bu-vb-ss3c4p3p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p3p5">
<span class="m-text m-primary">“Āmāyya, navāvuto kambalo”ti.</span><br />
<span class="m-text">“Yes, Venerable, it’s a newly woven woolen cloak.”</span><br />
</p>
<p id="pli-tv-bu-vb-ss3c4p3p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p3p7">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p3p8">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p4p1">
<span class="m-text m-primary">Tena kho pana samayena aññatarā itthī kharakambalakaṁ pārutā hoti.</span><br />
<span class="m-text">At one time a certain woman was wearing a coarse woolen cloak.</span><br />
</p>
<p id="pli-tv-bu-vb-ss3c4p4p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p4p3">
<span class="m-text m-primary">“kharalomaṁ kho te, bhaginī”ti.</span><br />
<span class="m-text">“Sister, is that coarse hair yours?”</span><br />
</p>
<p id="pli-tv-bu-vb-ss3c4p4p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p4p5">
<span class="m-text m-primary">“Āmāyya, kharakambalako”ti.</span><br />
<span class="m-text">“Yes, Venerable, it’s a coarse woolen cloak.”</span><br />
</p>
<p id="pli-tv-bu-vb-ss3c4p4p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p4p7">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p4p8">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p5p1">
<span class="m-text m-primary">Tena kho pana samayena aññatarā itthī pāvāraṁ pārutā hoti.</span><br />
<span class="m-text">At one time a certain woman was wearing a fleecy upper robe.</span><br />
</p>
<p id="pli-tv-bu-vb-ss3c4p5p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p5p3">
<span class="m-text m-primary">“dīghalomaṁ kho te, bhaginī”ti.</span><br />
<span class="m-text">“Sister, is that long hair yours?”</span><br />
</p>
<p id="pli-tv-bu-vb-ss3c4p5p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p5p5">
<span class="m-text m-primary">“Āmāyya, pāvāro”ti.</span><br />
<span class="m-text">“Yes, Venerable, it’s a fleecy upper robe.”</span><br />
</p>
<p id="pli-tv-bu-vb-ss3c4p5p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p5p7">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p5p8">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p6p1">
<span class="m-text m-primary">Tena kho pana samayena aññatarā itthī khettaṁ vapāpetvā āgacchati.</span><br />
<span class="m-text">At one time a certain woman was returning after having had a field sown.</span><br />
</p>
<p id="pli-tv-bu-vb-ss3c4p6p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p6p3">
<span class="m-text m-primary">“vāpitaṁ kho te, bhaginī”ti?</span><br />
<span class="m-text">“Have you sown, Sister?”</span><br />
</p>
<p id="pli-tv-bu-vb-ss3c4p6p4">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p6p5">
<span class="m-text m-primary">“Āmāyya, no ca kho paṭivuttan”ti.</span><br />
<span class="m-text">“Yes, Venerable, but the furrow isn’t yet closed yet.”</span><br />
</p>
<p id="pli-tv-bu-vb-ss3c4p6p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p6p7">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p6p8">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p7p1">
<span class="m-text m-primary">Tena kho pana samayena aññataro bhikkhu paribbājikaṁ paṭipathe passitvā sāratto taṁ paribbājikaṁ etadavoca—</span><br />
<span class="m-text">At one time a lustful monk saw a female wanderer coming in the opposite direction. He said to her,</span><br />
</p>
<p id="pli-tv-bu-vb-ss3c4p7p2">
<span class="m-text m-primary">“kacci, bhagini, maggo saṁsīdatī”ti?</span><br />
<span class="m-text">“Sister, I hope the path has an end?”</span><br />
</p>
<p id="pli-tv-bu-vb-ss3c4p7p3">
<span class="m-text m-primary">Sā na paṭivijāni.</span><br />
<span class="m-text">She did not understand and said,</span><br />
</p>
<p id="pli-tv-bu-vb-ss3c4p7p4">
<span class="m-text m-primary">“Āma, bhikkhu, paṭipajjissasī”ti.</span><br />
<span class="m-text">“Yes, just keep going.”</span><br />
</p>
<p id="pli-tv-bu-vb-ss3c4p7p5">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p7p6">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p7p7">
<span class="m-text m-primary">āpatti thullaccayassā”ti.</span><br />
<span class="m-text">but there’s a serious offense.”</span><br />
</p>
<p id="pli-tv-bu-vb-ss3c4p8p1">
<span class="m-text m-primary">Tena kho pana samayena aññataro bhikkhu sāratto aññataraṁ itthiṁ etadavoca—</span><br />
<span class="m-text">At one time a lustful monk said to a woman,</span><br />
</p>
<p id="pli-tv-bu-vb-ss3c4p8p2">
<span class="m-text m-primary">“saddhāsi tvaṁ, bhagini.</span><br />
<span class="m-text">“You have faith, Sister,</span><br />
</p>
<p id="pli-tv-bu-vb-ss3c4p8p3">
<span class="m-text m-primary">Api ca yaṁ sāmikassa desi taṁ nāmhākaṁ desī”ti.</span><br />
<span class="m-text">yet you don’t give us what you give your husband.”</span><br />
</p>
<p id="pli-tv-bu-vb-ss3c4p8p4">
<span class="m-text m-primary">“Kiṁ, bhante”ti?</span><br />
<span class="m-text">“What’s that, Venerable?”</span><br />
</p>
<p id="pli-tv-bu-vb-ss3c4p8p5">
<span class="m-text m-primary">“Methunadhamman”ti.</span><br />
<span class="m-text">“Sexual intercourse.”</span><br />
</p>
<p id="pli-tv-bu-vb-ss3c4p8p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p8p7">
<span class="m-text m-primary">“āpattiṁ tvaṁ, bhikkhu, āpanno saṅghādisesan”ti.</span><br />
<span class="m-text">“There’s an offense entailing suspension.”</span><br />
</p>
<p id="pli-tv-bu-vb-ss3c4p9p1">
<span class="m-text m-primary">Tena kho pana samayena aññataro bhikkhu sāratto aññataraṁ itthiṁ etadavoca—</span><br />
<span class="m-text">At one time a lustful monk said to a woman,</span><br />
</p>
<p id="pli-tv-bu-vb-ss3c4p9p2">
<span class="m-text m-primary">“saddhāsi tvaṁ, bhagini.</span><br />
<span class="m-text">“You have faith, Sister,</span><br />
</p>
<p id="pli-tv-bu-vb-ss3c4p9p3">
<span class="m-text m-primary">Api ca yaṁ aggadānaṁ taṁ nāmhākaṁ desī”ti.</span><br />
<span class="m-text">yet you don’t give us the highest gift.”</span><br />
</p>
<p id="pli-tv-bu-vb-ss3c4p9p4">
<span class="m-text m-primary">“Kiṁ, bhante, aggadānan”ti?</span><br />
<span class="m-text">“What’s that, Venerable?”</span><br />
</p>
<p id="pli-tv-bu-vb-ss3c4p9p5">
<span class="m-text m-primary">“Methunadhamman”ti.</span><br />
<span class="m-text">“Sexual intercourse.”</span><br />
</p>
<p id="pli-tv-bu-vb-ss3c4p9p6">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p9p7">
<span class="m-text m-primary">“āpattiṁ tvaṁ, bhikkhu, āpanno saṅghādisesan”ti.</span><br />
<span class="m-text">“There’s an offense entailing suspension.”</span><br />
</p>
<p id="pli-tv-bu-vb-ss3c4p10p1">
<span class="m-text m-primary">Tena kho pana samayena aññatarā itthī kammaṁ karoti.</span><br />
<span class="m-text">At one time a certain woman was doing some work.</span><br />
</p>
<p id="pli-tv-bu-vb-ss3c4p10p2">
<span class="m-text m-primary">Aññataro bhikkhu sāratto taṁ itthiṁ etadavoca—</span><br />
<span class="m-text">A lustful monk said to her,</span><br />
</p>
<p id="pli-tv-bu-vb-ss3c4p10p3">
<span class="m-text m-primary">“tiṭṭha, bhagini, ahaṁ karissāmī”ti …pe…</span><br />
<span class="m-text">“Stand, Sister, I’ll work.” …</span><br />
</p>
<p id="pli-tv-bu-vb-ss3c4p10p4">
<span class="m-text m-primary">nisīda, bhagini, ahaṁ karissāmī”ti …pe…</span><br />
<span class="m-text">“Sit, Sister, I’ll work.” …</span><br />
</p>
<p id="pli-tv-bu-vb-ss3c4p10p5">
<span class="m-text m-primary">nipajja, bhagini, ahaṁ karissāmī”ti.</span><br />
<span class="m-text">“Lie down, Sister, I’ll work.”</span><br />
</p>
<p id="pli-tv-bu-vb-ss3c4p10p6">
<span class="m-text m-primary">Sā na paṭivijāni.</span><br />
<span class="m-text">She did not understand.</span><br />
</p>
<p id="pli-tv-bu-vb-ss3c4p10p7">
<span class="m-text m-primary">Tassa kukkuccaṁ ahosi …pe…</span><br />
<span class="m-text">He became anxious …</span><br />
</p>
<p id="pli-tv-bu-vb-ss3c4p10p8">
<span class="m-text m-primary">“anāpatti, bhikkhu, saṅghādisesassa;</span><br />
<span class="m-text">“There’s no offense entailing suspension,</span><br />
</p>
<p id="pli-tv-bu-vb-ss3c4p10p9">
<span class="m-text m-primary">āpatti dukkaṭassā”ti.</span><br />
<span class="m-text">but there’s an offense of wrong conduct.”</span><br />
</p>
<p id="pli-tv-bu-vb-ss3c4p10p10">
<span class="m-text m-primary">Duṭṭhullavācāsikkhāpadaṁ niṭṭhitaṁ tatiyaṁ.</span><br />
<span class="m-text">The training rule on indecent speech, the third, is finished.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>