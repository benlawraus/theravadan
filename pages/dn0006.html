<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; dn &raquo; Dīgha Nikāya 6 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/dn0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-dn-index.html">dn</a> &raquo;
          </span>
          Dīgha Nikāya 6
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/dn0005.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Long Discourses 6</span></p>
<section id="mahalisutta">
<span id="dn6c0p2"></span><h2><span class="pali m-text">Mahālisutta</span></h2>
<p><span class="sujato m-text">With Mahāli</span></p>
<p id="dn6c1p0">
<span class="pali m-text">1. Brāhmaṇadūtavatthu</span><br />
<span class="sujato m-text">1. On the Brahmin Emissaries</span><br />
</p>
<p id="dn6c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="dn6c1p2">
<span class="pali m-text">ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="dn6c1p3">
<span class="pali m-text">Tena kho pana samayena sambahulā kosalakā ca brāhmaṇadūtā māgadhakā ca brāhmaṇadūtā vesāliyaṁ paṭivasanti kenacideva karaṇīyena.</span><br />
<span class="sujato m-text">Now at that time several brahmin emissaries from Kosala and Magadha were residing in Vesālī on some business.</span><br />
</p>
<p id="dn6c1p4">
<span class="pali m-text">Assosuṁ kho te kosalakā ca brāhmaṇadūtā māgadhakā ca brāhmaṇadūtā:</span><br />
<span class="sujato m-text">They heard:</span><br />
</p>
<p id="dn6c1p5">
<span class="pali m-text">“samaṇo khalu, bho, gotamo sakyaputto sakyakulā pabbajito vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—is staying near Vesālī, at the Great Wood, in the hall with the peaked roof.</span><br />
</p>
<p id="dn6c1p6">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="dn6c1p7">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="dn6c1p8">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="dn6c1p9">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="dn6c1p10">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="dn6c2p1">
<span class="pali m-text">Atha kho te kosalakā ca brāhmaṇadūtā māgadhakā ca brāhmaṇadūtā yena mahāvanaṁ kūṭāgārasālā tenupasaṅkamiṁsu.</span><br />
<span class="sujato m-text">Then they went to the hall with the peaked roof in the Great Wood to see the Buddha.</span><br />
</p>
<p id="dn6c2p2">
<span class="pali m-text">Tena kho pana samayena āyasmā nāgito bhagavato upaṭṭhāko hoti.</span><br />
<span class="sujato m-text">Now, at that time Venerable Nāgita was the Buddha’s attendant.</span><br />
</p>
<p id="dn6c2p3">
<span class="pali m-text">Atha kho te kosalakā ca brāhmaṇadūtā māgadhakā ca brāhmaṇadūtā yenāyasmā nāgito tenupasaṅkamiṁsu. upasaṅkamitvā āyasmantaṁ nāgitaṁ etadavocuṁ:</span><br />
<span class="sujato m-text">The brahmin emissaries went up to him and said,</span><br />
</p>
<p id="dn6c2p4">
<span class="pali m-text">“kahaṁ nu kho, bho nāgita, etarahi so bhavaṁ gotamo viharati?</span><br />
<span class="sujato m-text">“Master Nāgita, where is Master Gotama at present?</span><br />
</p>
<p id="dn6c2p5">
<span class="pali m-text">Dassanakāmā hi mayaṁ taṁ bhavantaṁ gotaman”ti.</span><br />
<span class="sujato m-text">For we want to see him.”</span><br />
</p>
<p id="dn6c2p6">
<span class="pali m-text">“Akālo kho, āvuso, bhagavantaṁ dassanāya, paṭisallīno bhagavā”ti.</span><br />
<span class="sujato m-text">“It’s the wrong time to see the Buddha; he is on retreat.”</span><br />
</p>
<p id="dn6c2p7">
<span class="pali m-text">Atha kho te kosalakā ca brāhmaṇadūtā māgadhakā ca brāhmaṇadūtā tattheva ekamantaṁ nisīdiṁsu:</span><br />
<span class="sujato m-text">So right there the brahmin emissaries sat down to one side, thinking,</span><br />
</p>
<p id="dn6c2p8">
<span class="pali m-text">“disvāva mayaṁ taṁ bhavantaṁ gotamaṁ gamissāmā”ti.</span><br />
<span class="sujato m-text">“We’ll go only after we’ve seen Master Gotama.”</span><br />
</p>
<p id="dn6c3p0">
<span class="pali m-text">2. Oṭṭhaddhalicchavīvatthu</span><br />
<span class="sujato m-text">2. On Oṭṭhaddha the Licchavi</span><br />
</p>
<p id="dn6c3p1">
<span class="pali m-text">Oṭṭhaddhopi licchavī mahatiyā licchavīparisāya saddhiṁ yena mahāvanaṁ kūṭāgārasālā yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho oṭṭhaddhopi licchavī āyasmantaṁ nāgitaṁ etadavoca:</span><br />
<span class="sujato m-text">Oṭṭhaddha the Licchavi together with a large assembly of Licchavis also approached Nāgita at the hall with the peaked roof. He bowed, stood to one side, and said to Nāgita,</span><br />
</p>
<p id="dn6c3p2">
<span class="pali m-text">“kahaṁ nu kho, bhante nāgita, etarahi so bhagavā viharati arahaṁ sammāsambuddho,</span><br />
<span class="sujato m-text">“Master Nāgita, where is the Blessed One at present, the perfected one, the fully awakened Buddha?</span><br />
</p>
<p id="dn6c3p3">
<span class="pali m-text">dassanakāmā hi mayaṁ taṁ bhagavantaṁ arahantaṁ sammāsambuddhan”ti.</span><br />
<span class="sujato m-text">For we want to see him.”</span><br />
</p>
<p id="dn6c3p4">
<span class="pali m-text">“Akālo kho, mahāli, bhagavantaṁ dassanāya, paṭisallīno bhagavā”ti.</span><br />
<span class="sujato m-text">“It’s the wrong time to see the Buddha; he is on retreat.”</span><br />
</p>
<p id="dn6c3p5">
<span class="pali m-text">Oṭṭhaddhopi licchavī tattheva ekamantaṁ nisīdi:</span><br />
<span class="sujato m-text">So right there Oṭṭhaddha also sat down to one side, thinking,</span><br />
</p>
<p id="dn6c3p6">
<span class="pali m-text">“disvāva ahaṁ taṁ bhagavantaṁ gamissāmi arahantaṁ sammāsambuddhan”ti.</span><br />
<span class="sujato m-text">“I’ll go only after I’ve seen the Blessed One, the perfected one, the fully awakened Buddha.”</span><br />
</p>
<p id="dn6c4p1">
<span class="pali m-text">Atha kho sīho samaṇuddeso yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso āyasmantaṁ nāgitaṁ etadavoca:</span><br />
<span class="sujato m-text">Then the novice Sīha approached Nāgita. He bowed, stood to one side, and said to Nāgita,</span><br />
</p>
<p id="dn6c4p2">
<span class="pali m-text">“ete, bhante kassapa, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya; oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya, sādhu, bhante kassapa, labhataṁ esā janatā bhagavantaṁ dassanāyā”ti.</span><br />
<span class="sujato m-text">“Honorable Kassapa, these several brahmin emissaries from Kosala and Magadha, and also Oṭṭhaddha the Licchavi together with a large assembly of Licchavis, have come here to see the Buddha. It’d be good if these people got to see the Buddha.”</span><br />
</p>
<p id="dn6c4p3">
<span class="pali m-text">“Tena hi, sīha, tvaññeva bhagavato ārocehī”ti.</span><br />
<span class="sujato m-text">“Well then, Sīha, tell the Buddha yourself.”</span><br />
</p>
<p id="dn6c4p4">
<span class="pali m-text">“Evaṁ, bhante”ti kho sīho samaṇuddeso āyasmato nāgitassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso bhagavantaṁ etadavoca:</span><br />
<span class="sujato m-text">“Yes, sir,” replied Sīha. He went to the Buddha, bowed, stood to one side, and told him of the people waiting to see him, adding:</span><br />
</p>
<p id="dn6c4p5">
<span class="pali m-text">“ete, bhante, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya, oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya.</span><br />
</p>
<p id="dn6c4p6">
<span class="pali m-text">Sādhu, bhante, labhataṁ esā janatā bhagavantaṁ dassanāyā”ti.</span><br />
<span class="sujato m-text">“Sir, it’d be good if these people got to see the Buddha.”</span><br />
</p>
<p id="dn6c4p7">
<span class="pali m-text">“Tena hi, sīha, vihārapacchāyāyaṁ āsanaṁ paññapehī”ti.</span><br />
<span class="sujato m-text">“Well then, Sīha, spread out a seat in the shade of the dwelling.”</span><br />
</p>
<p id="dn6c4p8">
<span class="pali m-text">“Evaṁ, bhante”ti kho sīho samaṇuddeso bhagavato paṭissutvā vihārapacchāyāyaṁ āsanaṁ paññapesi.</span><br />
<span class="sujato m-text">“Yes, sir,” replied Sīha, and he did so.</span><br />
</p>
<p id="dn6c4p9">
<span class="pali m-text">Atha kho bhagavā vihārā nikkhamma vihārapacchāyāyaṁ paññatte āsane nisīdi.</span><br />
<span class="sujato m-text">Then the Buddha came out of his dwelling and sat in the shade of the dwelling on the seat spread out.</span><br />
</p>
<p id="dn6c5p1">
<span class="pali m-text">Atha kho te kosalakā ca brāhmaṇadūtā māgadhakā ca brāhmaṇadūtā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu.</span><br />
<span class="sujato m-text">Then the brahmin emissaries went up to the Buddha, and exchanged greetings with him.</span><br />
</p>
<p id="dn6c5p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu.</span><br />
<span class="sujato m-text">When the greetings and polite conversation were over, they sat down to one side.</span><br />
</p>
<p id="dn6c5p3">
<span class="pali m-text">Oṭṭhaddhopi licchavī mahatiyā licchavīparisāya saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho oṭṭhaddho licchavī bhagavantaṁ etadavoca: “purimāni, bhante, divasāni purimatarāni sunakkhatto licchaviputto yenāhaṁ tenupasaṅkami; upasaṅkamitvā maṁ etadavoca:</span><br />
<span class="sujato m-text">Oṭṭhaddha the Licchavi together with a large assembly of Licchavis also went up to the Buddha, bowed, and sat down to one side. Oṭṭhaddha said to the Buddha, “Sir, a few days ago Sunakkhatta the Licchavi came to me and said:</span><br />
</p>
<p id="dn6c5p4">
<span class="pali m-text">‘yadagge ahaṁ, mahāli, bhagavantaṁ upanissāya viharāmi, na ciraṁ tīṇi vassāni, dibbāni hi kho rūpāni passāmi piyarūpāni kāmūpasaṁhitāni rajanīyāni, no ca kho dibbāni saddāni suṇāmi piyarūpāni kāmūpasaṁhitāni rajanīyānī’ti.</span><br />
<span class="sujato m-text">‘Mahāli, soon I will have been living in dependence on the Buddha for three years. I see divine sights that are pleasant, sensual, and arousing, but I don’t hear divine sounds that are pleasant, sensual, and arousing.’</span><br />
</p>
<p id="dn6c5p5">
<span class="pali m-text">Santāneva nu kho, bhante, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, udāhu asantānī”ti?</span><br />
<span class="sujato m-text">The divine sounds that Sunakkhatta cannot hear: do such sounds really exist or not?”</span><br />
</p>
<p id="dn6c5p6p0">
<span class="pali m-text">2.1. Ekaṁsabhāvitasamādhi</span><br />
<span class="sujato m-text">2.1. One-Sided Immersion</span><br />
</p>
<p id="dn6c5p7">
<span class="pali m-text">“Santāneva kho, mahāli, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti.</span><br />
<span class="sujato m-text">“Such sounds really do exist, but Sunakkhatta cannot hear them.”</span><br />
</p>
<p id="dn6c6p1">
<span class="pali m-text">“Ko nu kho, bhante, hetu, ko paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti?</span><br />
<span class="sujato m-text">“What is the cause, sir, what is the reason why Sunakkhatta cannot hear them, even though they really do exist?”</span><br />
</p>
<p id="dn6c6p2">
<span class="pali m-text">“Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">“Mahāli, take a mendicant who has developed immersion to the eastern quarter in one aspect: so as to see divine sights but not to hear divine sounds.</span><br />
</p>
<p id="dn6c6p3">
<span class="pali m-text">So puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">When they have developed immersion for that purpose,</span><br />
</p>
<p id="dn6c6p4">
<span class="pali m-text">Puratthimāya disāya dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni.</span><br />
<span class="sujato m-text">they see divine sights but don’t hear divine sounds.</span><br />
</p>
<p id="dn6c6p5">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="dn6c6p6">
<span class="pali m-text">Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">Because that is how it is for a mendicant who develops immersion in that way.</span><br />
</p>
<p id="dn6c7p1">
<span class="pali m-text">Puna caparaṁ, mahāli, bhikkhuno dakkhiṇāya disāya …pe…</span><br />
<span class="sujato m-text">Furthermore, take a mendicant who has developed immersion to the southern quarter in one aspect …</span><br />
</p>
<p id="dn6c7p2">
<span class="pali m-text">pacchimāya disāya …</span><br />
<span class="sujato m-text">western quarter …</span><br />
</p>
<p id="dn6c7p3">
<span class="pali m-text">uttarāya disāya …</span><br />
<span class="sujato m-text">northern quarter …</span><br />
</p>
<p id="dn6c7p4">
<span class="pali m-text">uddhamadho tiriyaṁ ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">above, below, across …</span><br />
</p>
<p id="dn6c7p5">
<span class="pali m-text">So uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
</p>
<p id="dn6c7p6">
<span class="pali m-text">Uddhamadho tiriyaṁ dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni.</span><br />
</p>
<p id="dn6c7p7">
<span class="pali m-text">Taṁ kissa hetu?</span><br />
</p>
<p id="dn6c7p8">
<span class="pali m-text">Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">That is how it is for a mendicant who develops immersion in that way.</span><br />
</p>
<p id="dn6c8p1">
<span class="pali m-text">Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">Take a mendicant who has developed immersion to the eastern quarter in one aspect: so as to hear divine sounds but not to see divine sights.</span><br />
</p>
<p id="dn6c8p2">
<span class="pali m-text">So puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">When they have developed immersion for that purpose,</span><br />
</p>
<p id="dn6c8p3">
<span class="pali m-text">Puratthimāya disāya dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni.</span><br />
<span class="sujato m-text">they hear divine sounds but don’t see divine sights.</span><br />
</p>
<p id="dn6c8p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="dn6c8p5">
<span class="pali m-text">Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">Because that is how it is for a mendicant who develops immersion in that way.</span><br />
</p>
<p id="dn6c9p1">
<span class="pali m-text">Puna caparaṁ, mahāli, bhikkhuno dakkhiṇāya disāya …pe…</span><br />
<span class="sujato m-text">Furthermore, take a mendicant who has developed immersion to the southern quarter in one aspect …</span><br />
</p>
<p id="dn6c9p2">
<span class="pali m-text">pacchimāya disāya …</span><br />
<span class="sujato m-text">western quarter …</span><br />
</p>
<p id="dn6c9p3">
<span class="pali m-text">uttarāya disāya …</span><br />
<span class="sujato m-text">northern quarter …</span><br />
</p>
<p id="dn6c9p4">
<span class="pali m-text">uddhamadho tiriyaṁ ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">above, below, across …</span><br />
</p>
<p id="dn6c9p5">
<span class="pali m-text">So uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
</p>
<p id="dn6c9p6">
<span class="pali m-text">Uddhamadho tiriyaṁ dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni.</span><br />
</p>
<p id="dn6c9p7">
<span class="pali m-text">Taṁ kissa hetu?</span><br />
</p>
<p id="dn6c9p8">
<span class="pali m-text">Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">That is how it is for a mendicant who develops immersion in that way.</span><br />
</p>
<p id="dn6c10p1">
<span class="pali m-text">Idha, mahāli, bhikkhuno puratthimāya disāya ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">Take a mendicant who has developed immersion to the eastern quarter in both aspects: so as to hear divine sounds and see divine sights.</span><br />
</p>
<p id="dn6c10p2">
<span class="pali m-text">So puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">When they have developed immersion for that purpose,</span><br />
</p>
<p id="dn6c10p3">
<span class="pali m-text">Puratthimāya disāya dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni.</span><br />
<span class="sujato m-text">they see divine sights and hear divine sounds.</span><br />
</p>
<p id="dn6c10p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="dn6c10p5">
<span class="pali m-text">Evañhetaṁ, mahāli, hoti bhikkhuno puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">Because that is how it is for a mendicant who develops immersion in that way.</span><br />
</p>
<p id="dn6c11p1">
<span class="pali m-text">Puna caparaṁ, mahāli, bhikkhuno dakkhiṇāya disāya …pe…</span><br />
<span class="sujato m-text">Furthermore, take a mendicant who has developed immersion to the southern quarter in both aspects …</span><br />
</p>
<p id="dn6c11p2">
<span class="pali m-text">pacchimāya disāya …</span><br />
<span class="sujato m-text">western quarter …</span><br />
</p>
<p id="dn6c11p3">
<span class="pali m-text">uttarāya disāya …</span><br />
<span class="sujato m-text">northern quarter …</span><br />
</p>
<p id="dn6c11p4">
<span class="pali m-text">uddhamadho tiriyaṁ ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">above, below, across …</span><br />
</p>
<p id="dn6c11p5">
<span class="pali m-text">So uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
</p>
<p id="dn6c11p6">
<span class="pali m-text">Uddhamadho tiriyaṁ dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni.</span><br />
</p>
<p id="dn6c11p7">
<span class="pali m-text">Taṁ kissa hetu?</span><br />
</p>
<p id="dn6c11p8">
<span class="pali m-text">Evañhetaṁ, mahāli, hoti bhikkhuno uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ.</span><br />
<span class="sujato m-text">That is how it is for a mendicant who develops immersion in that way.</span><br />
</p>
<p id="dn6c11p9">
<span class="pali m-text">Ayaṁ kho, mahāli, hetu ayaṁ paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti.</span><br />
<span class="sujato m-text">This is the cause, Mahāli, this is the reason why Sunakkhatta cannot hear divine sounds that are pleasant, sensual, and arousing, even though they really do exist.”</span><br />
</p>
<p id="dn6c12p1">
<span class="pali m-text">“Etāsaṁ nūna, bhante, samādhibhāvanānaṁ sacchikiriyāhetu bhikkhū bhagavati brahmacariyaṁ carantī”ti.</span><br />
<span class="sujato m-text">“Surely the mendicants must lead the spiritual life under the Buddha for the sake of realizing such a development of immersion?”</span><br />
</p>
<p id="dn6c12p2">
<span class="pali m-text">“Na kho, mahāli, etāsaṁ samādhibhāvanānaṁ sacchikiriyāhetu bhikkhū mayi brahmacariyaṁ caranti.</span><br />
<span class="sujato m-text">“No, Mahāli, the mendicants don’t lead the spiritual life under me for the sake of realizing such a development of immersion.</span><br />
</p>
<p id="dn6c12p3">
<span class="pali m-text">Atthi kho, mahāli, aññeva dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti.</span><br />
<span class="sujato m-text">There are other things that are finer, for the sake of which the mendicants lead the spiritual life under me.”</span><br />
</p>
<p id="dn6c13p0">
<span class="pali m-text">2.2. Catuariyaphala</span><br />
<span class="sujato m-text">2.2. The Four Noble Fruits</span><br />
</p>
<p id="dn6c13p1">
<span class="pali m-text">“Katame pana te, bhante, dhammā uttaritarā ca paṇītatarā ca, yesaṁ sacchikiriyāhetu bhikkhū bhagavati brahmacariyaṁ carantī”ti?</span><br />
<span class="sujato m-text">“But sir, what are those finer things?”</span><br />
</p>
<p id="dn6c13p2">
<span class="pali m-text">“Idha, mahāli, bhikkhu tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo.</span><br />
<span class="sujato m-text">“Firstly, Mahāli, with the ending of three fetters a mendicant is a stream-enterer, not liable to be reborn in the underworld, bound for awakening.</span><br />
</p>
<p id="dn6c13p3">
<span class="pali m-text">Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti.</span><br />
<span class="sujato m-text">This is one of the finer things for the sake of which the mendicants lead the spiritual life under me.</span><br />
</p>
<p id="dn6c13p4">
<span class="pali m-text">Puna caparaṁ, mahāli, bhikkhu tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti.</span><br />
<span class="sujato m-text">Furthermore, a mendicant—with the ending of three fetters, and the weakening of greed, hate, and delusion—is a once-returner. They come back to this world once only, then make an end of suffering.</span><br />
</p>
<p id="dn6c13p5">
<span class="pali m-text">Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti.</span><br />
<span class="sujato m-text">This too is one of the finer things.</span><br />
</p>
<p id="dn6c13p6">
<span class="pali m-text">Puna caparaṁ, mahāli, bhikkhu pañcannaṁ orambhāgiyānaṁ saṁyojanānaṁ parikkhayā opapātiko hoti, tattha parinibbāyī, anāvattidhammo tasmā lokā.</span><br />
<span class="sujato m-text">Furthermore, with the ending of the five lower fetters, a mendicant is reborn spontaneously and will become extinguished there, not liable to return from that world.</span><br />
</p>
<p id="dn6c13p7">
<span class="pali m-text">Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti.</span><br />
<span class="sujato m-text">This too is one of the finer things.</span><br />
</p>
<p id="dn6c13p8">
<span class="pali m-text">Puna caparaṁ, mahāli, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">Furthermore, a mendicant has realized the undefiled freedom of heart and freedom by wisdom in this very life, and lives having realized it with their own insight due to the ending of defilements.</span><br />
</p>
<p id="dn6c13p9">
<span class="pali m-text">Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti.</span><br />
<span class="sujato m-text">This too is one of the finer things.</span><br />
</p>
<p id="dn6c13p10">
<span class="pali m-text">Ime kho te, mahāli, dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti.</span><br />
<span class="sujato m-text">These are the finer things, for the sake of which the mendicants lead the spiritual life under me.”</span><br />
</p>
<p id="dn6c14p0">
<span class="pali m-text">2.3. Ariyaaṭṭhaṅgikamagga</span><br />
<span class="sujato m-text">2.3. The Noble Eightfold Path</span><br />
</p>
<p id="dn6c14p1">
<span class="pali m-text">“Atthi pana, bhante, maggo atthi paṭipadā etesaṁ dhammānaṁ sacchikiriyāyā”ti?</span><br />
<span class="sujato m-text">“But, sir, is there a path and a practice for realizing these things?”</span><br />
</p>
<p id="dn6c14p2">
<span class="pali m-text">“Atthi kho, mahāli, maggo atthi paṭipadā etesaṁ dhammānaṁ sacchikiriyāyā”ti.</span><br />
<span class="sujato m-text">“There is, Mahāli.”</span><br />
</p>
<p id="dn6c14p3">
<span class="pali m-text">“Katamo pana, bhante, maggo katamā paṭipadā etesaṁ dhammānaṁ sacchikiriyāyā”ti?</span><br />
<span class="sujato m-text">“Well, what is it?”</span><br />
</p>
<p id="dn6c14p4">
<span class="pali m-text">“Ayameva ariyo aṭṭhaṅgiko maggo.</span><br />
<span class="sujato m-text">“It is simply this noble eightfold path, that is:</span><br />
</p>
<p id="dn6c14p5">
<span class="pali m-text">Seyyathidaṁ—sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="dn6c14p6">
<span class="pali m-text">Ayaṁ kho, mahāli, maggo ayaṁ paṭipadā etesaṁ dhammānaṁ sacchikiriyāya.</span><br />
<span class="sujato m-text">This is the path and the practice for realizing these things.</span><br />
</p>
<p id="dn6c15p0">
<span class="pali m-text">2.4. Dvepabbajitavatthu</span><br />
<span class="sujato m-text">2.4. On the Two Renunciates</span><br />
</p>
<p id="dn6c15p1">
<span class="pali m-text">Ekamidāhaṁ, mahāli, samayaṁ kosambiyaṁ viharāmi ghositārāme.</span><br />
<span class="sujato m-text">This one time, Mahāli, I was staying near Kosambī, in Ghosita’s Monastery.</span><br />
</p>
<p id="dn6c15p2">
<span class="pali m-text">Atha kho dve pabbajitā—</span><br />
<span class="sujato m-text">Then two renunciates—</span><br />
</p>
<p id="dn6c15p3">
<span class="pali m-text">muṇḍiyo ca paribbājako jāliyo ca dārupattikantevāsī yenāhaṁ tenupasaṅkamiṁsu. upasaṅkamitvā mayā saddhiṁ sammodiṁsu.</span><br />
<span class="sujato m-text">the wanderer Muṇḍiya and Jāliya, the pupil of the wood-bowl ascetic—came and exchanged greetings with me.</span><br />
</p>
<p id="dn6c15p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu. Ekamantaṁ ṭhitā kho te dve pabbajitā maṁ etadavocuṁ:</span><br />
<span class="sujato m-text">When the greetings and polite conversation were over, they stood to one side and said to me:</span><br />
</p>
<p id="dn6c15p5">
<span class="pali m-text">‘kiṁ nu kho, āvuso gotama, taṁ jīvaṁ taṁ sarīraṁ, udāhu aññaṁ jīvaṁ aññaṁ sarīran’ti?</span><br />
<span class="sujato m-text">‘Reverend Gotama, are the soul and the body the same thing, or they are different things?’</span><br />
</p>
<p id="dn6c16p1">
<span class="pali m-text">‘Tena hāvuso, suṇātha sādhukaṁ manasi karotha bhāsissāmī’ti.</span><br />
<span class="sujato m-text">‘Well then, reverends, listen and apply your mind well, I will speak.’</span><br />
</p>
<p id="dn6c16p2">
<span class="pali m-text">‘Evamāvuso’ti kho te dve pabbajitā mama paccassosuṁ.</span><br />
<span class="sujato m-text">‘Yes, reverend,’ they replied.</span><br />
</p>
<p id="dn6c16p3">
<span class="pali m-text">Ahaṁ etadavocaṁ:</span><br />
<span class="sujato m-text">I said this:</span><br />
</p>
<p id="dn6c16p4">
<span class="pali m-text">‘idhāvuso tathāgato loke uppajjati arahaṁ sammāsambuddho …pe…</span><br />
<span class="sujato m-text">‘Take the case when a Realized One arises in the world, perfected, a fully awakened Buddha …</span><br />
</p>
<p id="dn6c16p5">
<span class="pali m-text">Evaṁ kho, āvuso, bhikkhu sīlasampanno hoti.</span><br />
<span class="sujato m-text">That’s how a mendicant is accomplished in ethics. …</span><br />
</p>
<p id="dn6c16p6">
<span class="pali m-text">…pe…</span><br />
</p>
<p id="dn6c16p7">
<span class="pali m-text">Paṭhamaṁ jhānaṁ upasampajja viharati.</span><br />
<span class="sujato m-text">They enter and remain in the first absorption.</span><br />
</p>
<p id="dn6c16p8">
<span class="pali m-text">Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya:</span><br />
<span class="sujato m-text">When a mendicant knows and sees like this, would it be appropriate to say of them:</span><br />
</p>
<p id="dn6c16p9">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti?</span><br />
<span class="sujato m-text">“The soul and the body are the same thing” or “The soul and the body are different things”?’</span><br />
</p>
<p id="dn6c16p10">
<span class="pali m-text">Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya:</span><br />
<span class="sujato m-text">‘It would, reverend.’</span><br />
</p>
<p id="dn6c16p11">
<span class="pali m-text">‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vāti.</span><br />
</p>
<p id="dn6c16p12">
<span class="pali m-text">Ahaṁ kho panetaṁ, āvuso, evaṁ jānāmi evaṁ passāmi.</span><br />
<span class="sujato m-text">‘But reverends, I know and see like this.</span><br />
</p>
<p id="dn6c16p13">
<span class="pali m-text">Atha ca panāhaṁ na vadāmi:</span><br />
<span class="sujato m-text">Nevertheless, I do not say:</span><br />
</p>
<p id="dn6c16p14">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe…</span><br />
<span class="sujato m-text">“The soul and the body are the same thing” or “The soul and the body are different things”. …</span><br />
</p>
<p id="dn6c17p1">
<span class="pali m-text">dutiyaṁ jhānaṁ …</span><br />
<span class="sujato m-text">They enter and remain in the second absorption …</span><br />
</p>
<p id="dn6c17p2">
<span class="pali m-text">tatiyaṁ jhānaṁ …</span><br />
<span class="sujato m-text">third absorption …</span><br />
</p>
<p id="dn6c17p3">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">fourth absorption.</span><br />
</p>
<p id="dn6c17p4">
<span class="pali m-text">Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya:</span><br />
<span class="sujato m-text">When a mendicant knows and sees like this, would it be appropriate to say of them:</span><br />
</p>
<p id="dn6c17p5">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti?</span><br />
<span class="sujato m-text">“The soul and the body are the same thing” or “The soul and the body are different things”?’</span><br />
</p>
<p id="dn6c17p6">
<span class="pali m-text">Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya:</span><br />
<span class="sujato m-text">‘It would, reverend.’</span><br />
</p>
<p id="dn6c17p7">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti.</span><br />
</p>
<p id="dn6c17p8">
<span class="pali m-text">Ahaṁ kho panetaṁ, āvuso, evaṁ jānāmi evaṁ passāmi.</span><br />
<span class="sujato m-text">‘But reverends, I know and see like this.</span><br />
</p>
<p id="dn6c17p9">
<span class="pali m-text">Atha ca panāhaṁ na vadāmi:</span><br />
<span class="sujato m-text">Nevertheless, I do not say:</span><br />
</p>
<p id="dn6c17p10">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe…</span><br />
<span class="sujato m-text">“The soul and the body are the same thing” or “The soul and the body are different things”. …</span><br />
</p>
<p id="dn6c18p1">
<span class="pali m-text">ñāṇadassanāya cittaṁ abhinīharati abhininnāmeti …</span><br />
<span class="sujato m-text">They extend and project the mind toward knowledge and vision …</span><br />
</p>
<p id="dn6c18p2">
<span class="pali m-text">yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya:</span><br />
<span class="sujato m-text">When a mendicant knows and sees like this, would it be appropriate to say of them:</span><br />
</p>
<p id="dn6c18p3">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti?</span><br />
<span class="sujato m-text">“The soul and the body are the same thing” or “The soul and the body are different things”?’</span><br />
</p>
<p id="dn6c18p4">
<span class="pali m-text">…pe…</span><br />
</p>
<p id="dn6c18p5">
<span class="pali m-text">Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya:</span><br />
<span class="sujato m-text">‘It would, reverend.’</span><br />
</p>
<p id="dn6c18p6">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti.</span><br />
</p>
<p id="dn6c18p7">
<span class="pali m-text">Ahaṁ kho panetaṁ, āvuso, evaṁ jānāmi evaṁ passāmi.</span><br />
<span class="sujato m-text">‘But reverends, I know and see like this.</span><br />
</p>
<p id="dn6c18p8">
<span class="pali m-text">Atha ca panāhaṁ na vadāmi:</span><br />
<span class="sujato m-text">Nevertheless, I do not say:</span><br />
</p>
<p id="dn6c18p9">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā. …pe…</span><br />
<span class="sujato m-text">“The soul and the body are the same thing” or “The soul and the body are different things”. …</span><br />
</p>
<p id="dn6c19p1">
<span class="pali m-text">Nāparaṁ itthattāyāti pajānāti.</span><br />
<span class="sujato m-text">They understand: “… there is no return to any state of existence.”</span><br />
</p>
<p id="dn6c19p2">
<span class="pali m-text">Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya:</span><br />
<span class="sujato m-text">When a mendicant knows and sees like this, would it be appropriate to say of them:</span><br />
</p>
<p id="dn6c19p3">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti?</span><br />
<span class="sujato m-text">“The soul and the body are the same thing” or “The soul and the body are different things”?’</span><br />
</p>
<p id="dn6c19p4">
<span class="pali m-text">Yo so, āvuso, bhikkhu evaṁ jānāti evaṁ passati na kallaṁ tassetaṁ vacanāya:</span><br />
<span class="sujato m-text">‘It would not, reverend.’</span><br />
</p>
<p id="dn6c19p5">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti.</span><br />
</p>
<p id="dn6c19p6">
<span class="pali m-text">Ahaṁ kho panetaṁ, āvuso, evaṁ jānāmi evaṁ passāmi.</span><br />
<span class="sujato m-text">‘But reverends, I know and see like this.</span><br />
</p>
<p id="dn6c19p7">
<span class="pali m-text">Atha ca panāhaṁ na vadāmi:</span><br />
<span class="sujato m-text">Nevertheless, I do not say:</span><br />
</p>
<p id="dn6c19p8">
<span class="pali m-text">‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā”ti.</span><br />
<span class="sujato m-text">“The soul and the body are the same thing” or “The soul and the body are different things”.’”</span><br />
</p>
<p id="dn6c19p9">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="dn6c19p10">
<span class="pali m-text">Attamano oṭṭhaddho licchavī bhagavato bhāsitaṁ abhinandīti.</span><br />
<span class="sujato m-text">Satisfied, Oṭṭhaddha the Licchavi was happy with what the Buddha said.</span><br />
</p>
<p id="dn6c19p11">
<span class="pali m-text">Mahālisuttaṁ niṭṭhitaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/dn0005.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>