<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0036.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/vv0035.html">Previous</a></div>
<div class="m-col-s-6 m-text-right">
<a href="https://www.theravadan.org/pages/vv0037.html">Next</a></div>
</div>
<p id="vv36c0p2">
<span class="pali m-text">Itthivimāna</span><br />
</p>
<p id="vv36c0p3">
<span class="pali m-text">Pāricchattakavagga</span><br />
</p>
<section id="mallikavimanavatthu">
<span id="vv36c0p4"></span><h2><span class="pali m-text">8. Mallikāvimānavatthu</span></h2>
<p id="vv36c1p1">
<span class="pali m-text">“Pītavatthe pītadhaje,</span><br />
</p>
<p id="vv36c1p2">
<span class="pali m-text">pītālaṅkārabhūsite;</span><br />
</p>
<p id="vv36c1p3">
<span class="pali m-text">Pītantarāhi vaggūhi,</span><br />
</p>
<p id="vv36c1p4">
<span class="pali m-text">apiḷandhāva sobhasi.</span><br />
</p>
<p id="vv36c2p1">
<span class="pali m-text">Kā kambukāyūradhare,</span><br />
</p>
<p id="vv36c2p2">
<span class="pali m-text">kañcanāveḷabhūsite;</span><br />
</p>
<p id="vv36c2p3">
<span class="pali m-text">Hemajālakasañchanne,</span><br />
</p>
<p id="vv36c2p4">
<span class="pali m-text">nānāratanamālinī.</span><br />
</p>
<p id="vv36c3p1">
<span class="pali m-text">Sovaṇṇamayā lohitaṅgamayā ca,</span><br />
</p>
<p id="vv36c3p2">
<span class="pali m-text">Muttāmayā veḷuriyamayā ca;</span><br />
</p>
<p id="vv36c3p3">
<span class="pali m-text">Masāragallā sahalohitaṅgā,</span><br />
</p>
<p id="vv36c3p4">
<span class="pali m-text">Pārevatakkhīhi maṇīhi cittatā.</span><br />
</p>
<p id="vv36c4p1">
<span class="pali m-text">Koci koci ettha mayūrasussaro,</span><br />
</p>
<p id="vv36c4p2">
<span class="pali m-text">Haṁsassa rañño karavīkasussaro;</span><br />
</p>
<p id="vv36c4p3">
<span class="pali m-text">Tesaṁ saro suyyati vaggurūpo,</span><br />
</p>
<p id="vv36c4p4">
<span class="pali m-text">Pañcaṅgikaṁ tūriyamivappavāditaṁ.</span><br />
</p>
<p id="vv36c5p1">
<span class="pali m-text">Ratho ca te subho vaggu,</span><br />
</p>
<p id="vv36c5p2">
<span class="pali m-text">nānāratanacittito;</span><br />
</p>
<p id="vv36c5p3">
<span class="pali m-text">Nānāvaṇṇāhi dhātūhi,</span><br />
</p>
<p id="vv36c5p4">
<span class="pali m-text">suvibhattova sobhati.</span><br />
</p>
<p id="vv36c6p1">
<span class="pali m-text">Tasmiṁ rathe kañcanabimbavaṇṇe,</span><br />
</p>
<p id="vv36c6p2">
<span class="pali m-text">Yā tvaṁ ṭhitā bhāsasimaṁ padesaṁ;</span><br />
</p>
<p id="vv36c6p3">
<span class="pali m-text">Devate pucchitācikkha,</span><br />
</p>
<p id="vv36c6p4">
<span class="pali m-text">Kissa kammassidaṁ phalan”ti.</span><br />
</p>
<p id="vv36c7p1">
<span class="pali m-text">“Sovaṇṇajālaṁ maṇisoṇṇacittitaṁ,</span><br />
</p>
<p id="vv36c7p2">
<span class="pali m-text">Muttācitaṁ hemajālena channaṁ;</span><br />
</p>
<p id="vv36c7p3">
<span class="pali m-text">Parinibbute gotame appameyye,</span><br />
</p>
<p id="vv36c7p4">
<span class="pali m-text">Pasannacittā ahamābhiropayiṁ.</span><br />
</p>
<p id="vv36c8p1">
<span class="pali m-text">Tāhaṁ kammaṁ karitvāna,</span><br />
</p>
<p id="vv36c8p2">
<span class="pali m-text">kusalaṁ buddhavaṇṇitaṁ;</span><br />
</p>
<p id="vv36c8p3">
<span class="pali m-text">Apetasokā sukhitā,</span><br />
</p>
<p id="vv36c8p4">
<span class="pali m-text">sampamodāmanāmayā”ti.</span><br />
</p>
<p id="vv36c9p1">
<span class="pali m-text">Mallikāvimānaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>