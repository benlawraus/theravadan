<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an9 &raquo; Aṅguttara Nikāya 9.4 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0009p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an9-index.html">an9</a> &raquo;
          </span>
          Aṅguttara Nikāya 9.4
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0009p0003.html">Previous</a></div>
<div class="m-col-t-6 m-text-right">
<a href="../pages/an0009p0005.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 9.4</span></p>
<p id="an9p4c0p2">
<span class="pali m-text">1. Sambodhivagga</span><br />
<span class="sujato m-text">1. Awakening</span><br />
</p>
<section id="nandakasutta">
<span id="an9p4c0p3"></span><h2><span class="pali m-text">Nandakasutta</span></h2>
<p><span class="sujato m-text">With Nandaka</span></p>
<p id="an9p4c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an9p4c1p2">
<span class="pali m-text">Tena kho pana samayena āyasmā nandako upaṭṭhānasālāyaṁ bhikkhū dhammiyā kathāya sandasseti samādapeti samuttejeti sampahaṁseti.</span><br />
<span class="sujato m-text">Now at that time Venerable Nandaka was educating, encouraging, firing up, and inspiring the mendicants in the assembly hall with a Dhamma talk.</span><br />
</p>
<p id="an9p4c1p3">
<span class="pali m-text">Atha kho bhagavā sāyanhasamayaṁ paṭisallānā vuṭṭhito yenupaṭṭhānasālā tenupasaṅkami; upasaṅkamitvā bahidvārakoṭṭhake aṭṭhāsi kathāpariyosānaṁ āgamayamāno.</span><br />
<span class="sujato m-text">Then in the late afternoon, the Buddha came out of retreat and went to the assembly hall. He stood outside the door waiting for the talk to end.</span><br />
</p>
<p id="an9p4c1p4">
<span class="pali m-text">Atha kho bhagavā kathāpariyosānaṁ viditvā ukkāsetvā aggaḷaṁ ākoṭesi.</span><br />
<span class="sujato m-text">When he knew the talk had ended he cleared his throat and knocked with the latch.</span><br />
</p>
<p id="an9p4c1p5">
<span class="pali m-text">Vivariṁsu kho te bhikkhū bhagavato dvāraṁ.</span><br />
<span class="sujato m-text">The mendicants opened the door for the Buddha,</span><br />
</p>
<p id="an9p4c2p1">
<span class="pali m-text">Atha kho bhagavā upaṭṭhānasālaṁ pavisitvā paññattāsane nisīdi.</span><br />
<span class="sujato m-text">and he entered the assembly hall, where he sat on the seat spread out.</span><br />
</p>
<p id="an9p4c2p2">
<span class="pali m-text">Nisajja kho bhagavā āyasmantaṁ nandakaṁ etadavoca:</span><br />
<span class="sujato m-text">He said to Nandaka,</span><br />
</p>
<p id="an9p4c2p3">
<span class="pali m-text">“dīgho kho tyāyaṁ, nandaka, dhammapariyāyo bhikkhūnaṁ paṭibhāsi.</span><br />
<span class="sujato m-text">“Nandaka, that was a long exposition of the teaching you gave to the mendicants.</span><br />
</p>
<p id="an9p4c2p4">
<span class="pali m-text">Api me piṭṭhi āgilāyati bahidvārakoṭṭhake ṭhitassa kathāpariyosānaṁ āgamayamānassā”ti.</span><br />
<span class="sujato m-text">My back was aching while I stood outside the door waiting for the talk to end.”</span><br />
</p>
<p id="an9p4c3p1">
<span class="pali m-text">Evaṁ vutte, āyasmā nandako sārajjamānarūpo bhagavantaṁ etadavoca:</span><br />
<span class="sujato m-text">When he said this, Nandaka felt embarrassed and said to the Buddha,</span><br />
</p>
<p id="an9p4c3p2">
<span class="pali m-text">“na kho pana mayaṁ, bhante, jānāma ‘bhagavā bahidvārakoṭṭhake ṭhito’ti.</span><br />
<span class="sujato m-text">“Sir, we didn’t know that the Buddha was standing outside the door.</span><br />
</p>
<p id="an9p4c3p3">
<span class="pali m-text">Sace hi mayaṁ, bhante, jāneyyāma ‘bhagavā bahidvārakoṭṭhake ṭhito’ti, ettakampi (…) no nappaṭibhāseyyā”ti.</span><br />
<span class="sujato m-text">If we’d known, I wouldn’t have said so much.”</span><br />
</p>
<p id="an9p4c4p1">
<span class="pali m-text">Atha kho bhagavā āyasmantaṁ nandakaṁ sārajjamānarūpaṁ viditvā āyasmantaṁ nandakaṁ etadavoca:</span><br />
<span class="sujato m-text">Then the Buddha, knowing that Nandaka was embarrassed, said to him,</span><br />
</p>
<p id="an9p4c4p2">
<span class="pali m-text">“sādhu sādhu, nandaka.</span><br />
<span class="sujato m-text">“Good, good, Nandaka!</span><br />
</p>
<p id="an9p4c4p3">
<span class="pali m-text">Etaṁ kho, nandaka, tumhākaṁ patirūpaṁ kulaputtānaṁ saddhāya agārasmā anagāriyaṁ pabbajitānaṁ, yaṁ tumhe dhammiyā kathāya sannisīdeyyātha.</span><br />
<span class="sujato m-text">It’s appropriate for gentlemen like you, who have gone forth in faith from the lay life to homelessness, to sit together for a Dhamma talk.</span><br />
</p>
<p id="an9p4c4p4">
<span class="pali m-text">Sannipatitānaṁ vo, nandaka, dvayaṁ karaṇīyaṁ—</span><br />
<span class="sujato m-text">When you’re sitting together you should do one of two things:</span><br />
</p>
<p id="an9p4c4p5">
<span class="pali m-text">dhammī vā kathā ariyo vā tuṇhībhāvo.</span><br />
<span class="sujato m-text">discuss the teachings or keep noble silence.</span><br />
</p>
<p id="an9p4c4p6">
<span class="pali m-text">Saddho ca, nandaka, bhikkhu hoti, no ca sīlavā.</span><br />
<span class="sujato m-text">Nandaka, a mendicant is faithful but not ethical.</span><br />
</p>
<p id="an9p4c4p7">
<span class="pali m-text">Evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect,</span><br />
</p>
<p id="an9p4c4p8">
<span class="pali m-text">Tena taṁ aṅgaṁ paripūretabbaṁ:</span><br />
<span class="sujato m-text">and should fulfill it, thinking,</span><br />
</p>
<p id="an9p4c4p9">
<span class="pali m-text">‘kintāhaṁ saddho ca assaṁ sīlavā cā’ti.</span><br />
<span class="sujato m-text">‘How can I become faithful and ethical?’</span><br />
</p>
<p id="an9p4c4p10">
<span class="pali m-text">Yato ca kho, nandaka, bhikkhu saddho ca hoti sīlavā ca, evaṁ so tenaṅgena paripūro hoti.</span><br />
<span class="sujato m-text">When a mendicant is faithful and ethical, they’re complete in that respect.</span><br />
</p>
<p id="an9p4c5p1">
<span class="pali m-text">Saddho ca, nandaka, bhikkhu hoti sīlavā ca, no ca lābhī ajjhattaṁ cetosamādhissa.</span><br />
<span class="sujato m-text">A mendicant is faithful and ethical, but does not get internal serenity of heart.</span><br />
</p>
<p id="an9p4c5p2">
<span class="pali m-text">Evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect,</span><br />
</p>
<p id="an9p4c5p3">
<span class="pali m-text">Tena taṁ aṅgaṁ paripūretabbaṁ:</span><br />
<span class="sujato m-text">and should fulfill it, thinking,</span><br />
</p>
<p id="an9p4c5p4">
<span class="pali m-text">‘kintāhaṁ saddho ca assaṁ sīlavā ca lābhī ca ajjhattaṁ cetosamādhissā’ti.</span><br />
<span class="sujato m-text">‘How can I become faithful and ethical and get internal serenity of heart?’</span><br />
</p>
<p id="an9p4c5p5">
<span class="pali m-text">Yato ca kho, nandaka, bhikkhu saddho ca hoti sīlavā ca lābhī ca ajjhattaṁ cetosamādhissa, evaṁ so tenaṅgena paripūro hoti.</span><br />
<span class="sujato m-text">When a mendicant is faithful and ethical and gets internal serenity of heart, they’re complete in that respect.</span><br />
</p>
<p id="an9p4c6p1">
<span class="pali m-text">Saddho ca, nandaka, bhikkhu hoti sīlavā ca lābhī ca ajjhattaṁ cetosamādhissa, na lābhī adhipaññādhammavipassanāya.</span><br />
<span class="sujato m-text">A mendicant is faithful, ethical, and gets internal serenity of heart, but they don’t get the higher wisdom of discernment of principles.</span><br />
</p>
<p id="an9p4c6p2">
<span class="pali m-text">Evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect.</span><br />
</p>
<p id="an9p4c6p3">
<span class="pali m-text">Seyyathāpi, nandaka, pāṇako catuppādako assa.</span><br />
<span class="sujato m-text">Suppose, Nandaka, there was a four-footed animal</span><br />
</p>
<p id="an9p4c6p4">
<span class="pali m-text">Tassa eko pādo omako lāmako.</span><br />
<span class="sujato m-text">that was lame and disabled.</span><br />
</p>
<p id="an9p4c6p5">
<span class="pali m-text">Evaṁ so tenaṅgena aparipūro assa.</span><br />
<span class="sujato m-text">It would be incomplete in that respect.</span><br />
</p>
<p id="an9p4c6p6">
<span class="pali m-text">Evamevaṁ kho, nandaka, bhikkhu saddho ca hoti sīlavā ca lābhī ca ajjhattaṁ cetosamādhissa, na lābhī adhipaññādhammavipassanāya.</span><br />
<span class="sujato m-text">In the same way, a mendicant is faithful, ethical, and gets internal serenity of heart, but they don’t get the higher wisdom of discernment of principles.</span><br />
</p>
<p id="an9p4c6p7">
<span class="pali m-text">Evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect,</span><br />
</p>
<p id="an9p4c6p8">
<span class="pali m-text">Tena taṁ aṅgaṁ paripūretabbaṁ:</span><br />
<span class="sujato m-text">and should fulfill it, thinking,</span><br />
</p>
<p id="an9p4c6p9">
<span class="pali m-text">‘kintāhaṁ saddho ca assaṁ sīlavā ca lābhī ca ajjhattaṁ cetosamādhissa lābhī ca adhipaññādhammavipassanāyā’ti.</span><br />
<span class="sujato m-text">‘How can I become faithful and ethical and get internal serenity of heart and get the higher wisdom of discernment of principles?’</span><br />
</p>
<p id="an9p4c7p1">
<span class="pali m-text">Yato ca kho, nandaka, bhikkhu saddho ca hoti sīlavā ca lābhī ca ajjhattaṁ cetosamādhissa lābhī ca adhipaññādhammavipassanāya, evaṁ so tenaṅgena paripūro hotī”ti.</span><br />
<span class="sujato m-text">When a mendicant is faithful and ethical and gets internal serenity of heart and gets the higher wisdom of discernment of principles, they’re complete in that respect.”</span><br />
</p>
<p id="an9p4c7p2">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="an9p4c7p3">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="an9p4c8p1">
<span class="pali m-text">Atha kho āyasmā nandako acirapakkantassa bhagavato bhikkhū āmantesi:</span><br />
<span class="sujato m-text">Then soon after the Buddha left, Venerable Nandaka said to the mendicants,</span><br />
</p>
<p id="an9p4c8p2">
<span class="pali m-text">“idāni, āvuso, bhagavā catūhi padehi kevalaparipuṇṇaṁ parisuddhaṁ brahmacariyaṁ pakāsetvā uṭṭhāyāsanā vihāraṁ paviṭṭho:</span><br />
<span class="sujato m-text">“Just now, reverends, the Buddha explained a spiritual practice that’s entirely full and pure in four statements, before getting up from his seat and entering his dwelling:</span><br />
</p>
<p id="an9p4c8p3">
<span class="pali m-text">‘saddho ca, nandaka, bhikkhu hoti, no ca sīlavā.</span><br />
<span class="sujato m-text">‘Nandaka, a mendicant is faithful but not ethical.</span><br />
</p>
<p id="an9p4c8p4">
<span class="pali m-text">Evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect,</span><br />
</p>
<p id="an9p4c8p5">
<span class="pali m-text">Tena taṁ aṅgaṁ paripūretabbaṁ—</span><br />
<span class="sujato m-text">and should fulfill it, thinking,</span><br />
</p>
<p id="an9p4c8p6">
<span class="pali m-text">kintāhaṁ saddho ca assaṁ sīlavā cā’ti.</span><br />
<span class="sujato m-text">“How can I become faithful and ethical?”</span><br />
</p>
<p id="an9p4c8p7">
<span class="pali m-text">Yato ca kho, nandaka, bhikkhu saddho ca hoti sīlavā ca, evaṁ so tenaṅgena paripūro hoti.</span><br />
<span class="sujato m-text">When a mendicant is faithful and ethical, they’re complete in that respect.</span><br />
</p>
<p id="an9p4c8p8">
<span class="pali m-text">Saddho ca, nandaka, bhikkhu hoti sīlavā ca, no ca lābhī ajjhattaṁ cetosamādhissa …pe…</span><br />
<span class="sujato m-text">A mendicant is faithful and ethical, but does not get internal serenity of heart. …</span><br />
</p>
<p id="an9p4c8p9">
<span class="pali m-text">lābhī ca ajjhattaṁ cetosamādhissa, na lābhī adhipaññādhammavipassanāya,</span><br />
<span class="sujato m-text">They get internal serenity of heart, but they don’t get the higher wisdom of discernment of principles.</span><br />
</p>
<p id="an9p4c8p10">
<span class="pali m-text">evaṁ so tenaṅgena aparipūro hoti.</span><br />
<span class="sujato m-text">So they’re incomplete in that respect.</span><br />
</p>
<p id="an9p4c8p11">
<span class="pali m-text">Seyyathāpi, nandaka, pāṇako catuppādako assa, tassa eko pādo omako lāmako,</span><br />
<span class="sujato m-text">Suppose, Nandaka, there was a four-footed animal that was lame and disabled.</span><br />
</p>
<p id="an9p4c8p12">
<span class="pali m-text">evaṁ so tenaṅgena aparipūro assa.</span><br />
<span class="sujato m-text">It would be incomplete in that respect.</span><br />
</p>
<p id="an9p4c8p13">
<span class="pali m-text">Evamevaṁ kho, nandaka, bhikkhu saddho ca hoti sīlavā ca, lābhī ca ajjhattaṁ cetosamādhissa, na lābhī adhipaññādhammavipassanāya,</span><br />
<span class="sujato m-text">In the same way, a mendicant is faithful, ethical, and gets internal serenity of heart, but they don’t get the higher wisdom of discernment of principles.</span><br />
</p>
<p id="an9p4c8p14">
<span class="pali m-text">evaṁ so tenaṅgena aparipūro hoti,</span><br />
<span class="sujato m-text">So they’re incomplete in that respect,</span><br />
</p>
<p id="an9p4c8p15">
<span class="pali m-text">tena taṁ aṅgaṁ paripūretabbaṁ</span><br />
<span class="sujato m-text">and should fulfill it, thinking:</span><br />
</p>
<p id="an9p4c8p16">
<span class="pali m-text">‘kintāhaṁ saddho ca assaṁ sīlavā ca, lābhī ca ajjhattaṁ cetosamādhissa, lābhī ca adhipaññādhammavipassanāyā’ti.</span><br />
<span class="sujato m-text">“How can I become faithful and ethical and get internal serenity of heart and get the higher wisdom of discernment of principles?”</span><br />
</p>
<p id="an9p4c8p17">
<span class="pali m-text">Yato ca kho, nandaka, bhikkhu saddho ca hoti sīlavā ca lābhī ca ajjhattaṁ cetosamādhissa lābhī ca adhipaññādhammavipassanāya,</span><br />
<span class="sujato m-text">When a mendicant is faithful and ethical and gets internal serenity of heart and gets the higher wisdom of discernment of principles,</span><br />
</p>
<p id="an9p4c8p18">
<span class="pali m-text">evaṁ so tenaṅgena paripūro hotīti.</span><br />
<span class="sujato m-text">they’re complete in that respect.’</span><br />
</p>
<p id="an9p4c9p1">
<span class="pali m-text">Pañcime, āvuso, ānisaṁsā kālena dhammassavane kālena dhammasākacchāya.</span><br />
<span class="sujato m-text">Reverends, there are these five benefits of listening to the teachings at the right time and discussing the teachings at the right time.</span><br />
</p>
<p id="an9p4c9p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an9p4c9p3">
<span class="pali m-text">Idhāvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">Firstly, a mendicant teaches the mendicants the Dhamma that’s good in the beginning, good in the middle, and good in the end, meaningful and well-phrased. And they reveal a spiritual practice that’s entirely full and pure.</span><br />
</p>
<p id="an9p4c9p4">
<span class="pali m-text">Yathā yathā, āvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti tathā tathā so satthu piyo ca hoti manāpo ca garu ca bhāvanīyo ca.</span><br />
<span class="sujato m-text">Whenever they do this, they become liked and approved by the Teacher, respected and admired.</span><br />
</p>
<p id="an9p4c9p5">
<span class="pali m-text">Ayaṁ, āvuso, paṭhamo ānisaṁso kālena dhammassavane kālena dhammasākacchāya.</span><br />
<span class="sujato m-text">This is the first benefit …</span><br />
</p>
<p id="an9p4c10p1">
<span class="pali m-text">Puna caparaṁ, āvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. Yathā yathā, āvuso, bhikkhu bhikkhūnaṁ dhammaṁ deseti ādikalyāṇaṁ …pe…</span><br />
<span class="sujato m-text">Furthermore, a mendicant teaches the mendicants the Dhamma …</span><br />
</p>
<p id="an9p4c10p2">
<span class="pali m-text">brahmacariyaṁ pakāseti tathā tathā so tasmiṁ dhamme atthappaṭisaṁvedī ca hoti dhammappaṭisaṁvedī ca.</span><br />
<span class="sujato m-text">Whenever they do this, they feel inspired by the meaning and the teaching in that Dhamma.</span><br />
</p>
<p id="an9p4c10p3">
<span class="pali m-text">Ayaṁ, āvuso, dutiyo ānisaṁso kālena dhammassavane kālena dhammasākacchāya.</span><br />
<span class="sujato m-text">This is the second benefit …</span><br />
</p>
<p id="an9p4c11p1">
<span class="pali m-text">Puna caparaṁ, āvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">Furthermore, a mendicant teaches the mendicants the Dhamma …</span><br />
</p>
<p id="an9p4c11p2">
<span class="pali m-text">Yathā yathā, āvuso, bhikkhu bhikkhūnaṁ dhammaṁ deseti ādikalyāṇaṁ …pe… brahmacariyaṁ pakāseti tathā tathā so tasmiṁ dhamme gambhīraṁ atthapadaṁ paññāya ativijjha passati.</span><br />
<span class="sujato m-text">Whenever they do this, they see the meaning of a deep saying in that Dhamma with penetrating wisdom.</span><br />
</p>
<p id="an9p4c11p3">
<span class="pali m-text">Ayaṁ, āvuso, tatiyo ānisaṁso kālena dhammassavane kālena dhammasākacchāya.</span><br />
<span class="sujato m-text">This is the third benefit …</span><br />
</p>
<p id="an9p4c12p1">
<span class="pali m-text">Puna caparaṁ, āvuso, bhikkhu bhikkhūnaṁ dhammaṁ deseti ādikalyāṇaṁ …pe… brahmacariyaṁ pakāseti.</span><br />
<span class="sujato m-text">Furthermore, a mendicant teaches the mendicants the Dhamma …</span><br />
</p>
<p id="an9p4c12p2">
<span class="pali m-text">Yathā yathā, āvuso, bhikkhu bhikkhūnaṁ dhammaṁ deseti ādikalyāṇaṁ …pe… brahmacariyaṁ pakāseti tathā tathā naṁ sabrahmacārī uttari sambhāventi:</span><br />
<span class="sujato m-text">Whenever they do this, their spiritual companions esteem them more highly, thinking,</span><br />
</p>
<p id="an9p4c12p3">
<span class="pali m-text">‘addhā ayamāyasmā patto vā pajjati vā’.</span><br />
<span class="sujato m-text">‘For sure this venerable has attained or will attain.’</span><br />
</p>
<p id="an9p4c12p4">
<span class="pali m-text">Ayaṁ, āvuso, catuttho ānisaṁso kālena dhammassavane kālena dhammasākacchāya.</span><br />
<span class="sujato m-text">This is the fourth benefit …</span><br />
</p>
<p id="an9p4c13p1">
<span class="pali m-text">Puna caparaṁ, āvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">Furthermore, a mendicant teaches the mendicants the Dhamma …</span><br />
</p>
<p id="an9p4c13p2">
<span class="pali m-text">Yathā yathā, āvuso, bhikkhu bhikkhūnaṁ dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti, tattha ye kho bhikkhū sekhā appattamānasā anuttaraṁ yogakkhemaṁ patthayamānā viharanti, te taṁ dhammaṁ sutvā vīriyaṁ ārabhanti appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">Whenever they do this, there may be trainee mendicants present, who haven’t achieved their heart’s desire, but live aspiring to the supreme sanctuary from the yoke. Hearing that teaching, they rouse energy for attaining the unattained, achieving the unachieved, and realizing the unrealized.</span><br />
</p>
<p id="an9p4c13p3">
<span class="pali m-text">Ye pana tattha bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā, te taṁ dhammaṁ sutvā diṭṭhadhammasukhavihāraṁyeva anuyuttā viharanti.</span><br />
<span class="sujato m-text">There may be perfected mendicants present, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetters of rebirth, and are rightly freed through enlightenment. Hearing that teaching, they simply live happily in the present life.</span><br />
</p>
<p id="an9p4c13p4">
<span class="pali m-text">Ayaṁ, āvuso, pañcamo ānisaṁso kālena dhammassavane kālena dhammasākacchāya.</span><br />
<span class="sujato m-text">This is the fifth benefit …</span><br />
</p>
<p id="an9p4c13p5">
<span class="pali m-text">Ime kho, āvuso, pañca ānisaṁsā kālena dhammassavane kālena dhammasākacchāyā”ti.</span><br />
<span class="sujato m-text">These are the five benefits of listening to the teachings at the right time and discussing the teachings at the right time.”</span><br />
</p>
<p id="an9p4c13p6">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0009p0003.html">Previous</a></div>
<div class="m-col-t-6 m-text-right">
<a href="../pages/an0009p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>