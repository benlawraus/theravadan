<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00wz.html" />
  <meta property="og:description" content="Cūḷavagga 1. Abhijjamānapetavatthu “Abhijjamāne vārimhi, gaṅgāya idha gacchasi; Naggo pubbaddhapetova, māladhārī alaṅkato; Kuhiṁ gamissasi peta, kattha vāso bhavissatī”ti. “Cundaṭṭhilaṁ gamissāmi, peto so iti bhāsati; Antare vāsabhagāmaṁ, bārāṇasiṁ ca santike”. Tañca disvā mahāmatto, koliyo iti vissuto; Sattuṁ bhattañca petassa, pītakañca yugaṁ adā. Nāvāya tiṭṭhamānāya …" />
  <meta name="twitter:description" content="Cūḷavagga 1. Abhijjamānapetavatthu “Abhijjamāne vārimhi, gaṅgāya idha gacchasi; Naggo pubbaddhapetova, māladhārī alaṅkato; Kuhiṁ gamissasi peta, kattha vāso bhavissatī”ti. “Cundaṭṭhilaṁ gamissāmi, peto so iti bhāsati; Antare vāsabhagāmaṁ, bārāṇasiṁ ca santike”. Tañca disvā mahāmatto, koliyo iti vissuto; Sattuṁ bhattañca petassa, pītakañca yugaṁ adā. Nāvāya tiṭṭhamānāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="culavagga">
<h2><a href="#culavagga">Cūḷavagga</a></h2>
<section id="abhijjamanapetavatthu">
<h3><a href="#abhijjamanapetavatthu">1. Abhijjamānapetavatthu</a></h3>
<p id="pv26c1p1">
<span class="m-text m-primary">“Abhijjamāne vārimhi,</span><br />
</p>
<p id="pv26c1p2">
<span class="m-text m-primary">gaṅgāya idha gacchasi;</span><br />
</p>
<p id="pv26c1p3">
<span class="m-text m-primary">Naggo pubbaddhapetova,</span><br />
</p>
<p id="pv26c1p4">
<span class="m-text m-primary">māladhārī alaṅkato;</span><br />
</p>
<p id="pv26c1p5">
<span class="m-text m-primary">Kuhiṁ gamissasi peta,</span><br />
</p>
<p id="pv26c1p6">
<span class="m-text m-primary">kattha vāso bhavissatī”ti.</span><br />
</p>
<p id="pv26c2p1">
<span class="m-text m-primary">“Cundaṭṭhilaṁ gamissāmi,</span><br />
</p>
<p id="pv26c2p2">
<span class="m-text m-primary">peto so iti bhāsati;</span><br />
</p>
<p id="pv26c2p3">
<span class="m-text m-primary">Antare vāsabhagāmaṁ,</span><br />
</p>
<p id="pv26c2p4">
<span class="m-text m-primary">bārāṇasiṁ ca santike”.</span><br />
</p>
<p id="pv26c3p1">
<span class="m-text m-primary">Tañca disvā mahāmatto,</span><br />
</p>
<p id="pv26c3p2">
<span class="m-text m-primary">koliyo iti vissuto;</span><br />
</p>
<p id="pv26c3p3">
<span class="m-text m-primary">Sattuṁ bhattañca petassa,</span><br />
</p>
<p id="pv26c3p4">
<span class="m-text m-primary">pītakañca yugaṁ adā.</span><br />
</p>
<p id="pv26c4p1">
<span class="m-text m-primary">Nāvāya tiṭṭhamānāya,</span><br />
</p>
<p id="pv26c4p2">
<span class="m-text m-primary">kappakassa adāpayi;</span><br />
</p>
<p id="pv26c4p3">
<span class="m-text m-primary">Kappakassa padinnamhi,</span><br />
</p>
<p id="pv26c4p4">
<span class="m-text m-primary">ṭhāne petassa dissatha.</span><br />
</p>
<p id="pv26c5p1">
<span class="m-text m-primary">Tato suvatthavasano,</span><br />
</p>
<p id="pv26c5p2">
<span class="m-text m-primary">māladhārī alaṅkato;</span><br />
</p>
<p id="pv26c5p3">
<span class="m-text m-primary">Ṭhāne ṭhitassa petassa,</span><br />
</p>
<p id="pv26c5p4">
<span class="m-text m-primary">dakkhiṇā upakappatha;</span><br />
</p>
<p id="pv26c5p5">
<span class="m-text m-primary">Tasmā dajjetha petānaṁ,</span><br />
</p>
<p id="pv26c5p6">
<span class="m-text m-primary">anukampāya punappunaṁ.</span><br />
</p>
<p id="pv26c6p1">
<span class="m-text m-primary">Sātunnavasanā eke,</span><br />
</p>
<p id="pv26c6p2">
<span class="m-text m-primary">aññe kesanivāsanā;</span><br />
</p>
<p id="pv26c6p3">
<span class="m-text m-primary">Petā bhattāya gacchanti,</span><br />
</p>
<p id="pv26c6p4">
<span class="m-text m-primary">pakkamanti disodisaṁ.</span><br />
</p>
<p id="pv26c7p1">
<span class="m-text m-primary">Dūre eke padhāvitvā,</span><br />
</p>
<p id="pv26c7p2">
<span class="m-text m-primary">aladdhāva nivattare;</span><br />
</p>
<p id="pv26c7p3">
<span class="m-text m-primary">Chātā pamucchitā bhantā,</span><br />
</p>
<p id="pv26c7p4">
<span class="m-text m-primary">bhūmiyaṁ paṭisumbhitā.</span><br />
</p>
<p id="pv26c8p1">
<span class="m-text m-primary">Te ca tattha papatitā,</span><br />
</p>
<p id="pv26c8p2">
<span class="m-text m-primary">bhūmiyaṁ paṭisumbhitā;</span><br />
</p>
<p id="pv26c8p3">
<span class="m-text m-primary">Pubbe akatakalyāṇā,</span><br />
</p>
<p id="pv26c8p4">
<span class="m-text m-primary">aggidaḍḍhāva ātape.</span><br />
</p>
<p id="pv26c9p1">
<span class="m-text m-primary">“Mayaṁ pubbe pāpadhammā,</span><br />
</p>
<p id="pv26c9p2">
<span class="m-text m-primary">gharaṇī kulamātaro;</span><br />
</p>
<p id="pv26c9p3">
<span class="m-text m-primary">Santesu deyyadhammesu,</span><br />
</p>
<p id="pv26c9p4">
<span class="m-text m-primary">dīpaṁ nākamha attano.</span><br />
</p>
<p id="pv26c10p1">
<span class="m-text m-primary">Pahūtaṁ annapānampi,</span><br />
</p>
<p id="pv26c10p2">
<span class="m-text m-primary">apissu avakirīyati;</span><br />
</p>
<p id="pv26c10p3">
<span class="m-text m-primary">Sammaggate pabbajite,</span><br />
</p>
<p id="pv26c10p4">
<span class="m-text m-primary">na ca kiñci adamhase.</span><br />
</p>
<p id="pv26c11p1">
<span class="m-text m-primary">Akammakāmā alasā,</span><br />
</p>
<p id="pv26c11p2">
<span class="m-text m-primary">Sādukāmā mahagghasā;</span><br />
</p>
<p id="pv26c11p3">
<span class="m-text m-primary">Ālopapiṇḍadātāro,</span><br />
</p>
<p id="pv26c11p4">
<span class="m-text m-primary">Paṭiggahe paribhāsimhase.</span><br />
</p>
<p id="pv26c12p1">
<span class="m-text m-primary">Te gharā tā ca dāsiyo,</span><br />
</p>
<p id="pv26c12p2">
<span class="m-text m-primary">tānevābharaṇāni no;</span><br />
</p>
<p id="pv26c12p3">
<span class="m-text m-primary">Te aññe paricārenti,</span><br />
</p>
<p id="pv26c12p4">
<span class="m-text m-primary">mayaṁ dukkhassa bhāgino.</span><br />
</p>
<p id="pv26c13p1">
<span class="m-text m-primary">Veṇī vā avaññā honti,</span><br />
</p>
<p id="pv26c13p2">
<span class="m-text m-primary">rathakārī ca dubbhikā;</span><br />
</p>
<p id="pv26c13p3">
<span class="m-text m-primary">Caṇḍālī kapaṇā honti,</span><br />
</p>
<p id="pv26c13p4">
<span class="m-text m-primary">kappakā ca punappunaṁ.</span><br />
</p>
<p id="pv26c14p1">
<span class="m-text m-primary">Yāni yāni nihīnāni,</span><br />
</p>
<p id="pv26c14p2">
<span class="m-text m-primary">kulāni kapaṇāni ca;</span><br />
</p>
<p id="pv26c14p3">
<span class="m-text m-primary">Tesu tesveva jāyanti,</span><br />
</p>
<p id="pv26c14p4">
<span class="m-text m-primary">esā maccharino gati.</span><br />
</p>
<p id="pv26c15p1">
<span class="m-text m-primary">Pubbe ca katakalyāṇā,</span><br />
</p>
<p id="pv26c15p2">
<span class="m-text m-primary">dāyakā vītamaccharā;</span><br />
</p>
<p id="pv26c15p3">
<span class="m-text m-primary">Saggaṁ te paripūrenti,</span><br />
</p>
<p id="pv26c15p4">
<span class="m-text m-primary">obhāsenti ca nandanaṁ.</span><br />
</p>
<p id="pv26c16p1">
<span class="m-text m-primary">Vejayante ca pāsāde,</span><br />
</p>
<p id="pv26c16p2">
<span class="m-text m-primary">ramitvā kāmakāmino;</span><br />
</p>
<p id="pv26c16p3">
<span class="m-text m-primary">Uccākulesu jāyanti,</span><br />
</p>
<p id="pv26c16p4">
<span class="m-text m-primary">sabhogesu tato cutā.</span><br />
</p>
<p id="pv26c17p1">
<span class="m-text m-primary">Kūṭāgāre ca pāsāde,</span><br />
</p>
<p id="pv26c17p2">
<span class="m-text m-primary">pallaṅke gonakatthate;</span><br />
</p>
<p id="pv26c17p3">
<span class="m-text m-primary">Bījitaṅgā morahatthehi,</span><br />
</p>
<p id="pv26c17p4">
<span class="m-text m-primary">kule jātā yasassino.</span><br />
</p>
<p id="pv26c18p1">
<span class="m-text m-primary">Aṅkato aṅkaṁ gacchanti,</span><br />
</p>
<p id="pv26c18p2">
<span class="m-text m-primary">māladhārī alaṅkatā;</span><br />
</p>
<p id="pv26c18p3">
<span class="m-text m-primary">Dhātiyo upatiṭṭhanti,</span><br />
</p>
<p id="pv26c18p4">
<span class="m-text m-primary">sāyaṁ pātaṁ sukhesino.</span><br />
</p>
<p id="pv26c19p1">
<span class="m-text m-primary">Nayidaṁ akatapuññānaṁ,</span><br />
</p>
<p id="pv26c19p2">
<span class="m-text m-primary">katapuññānamevidaṁ;</span><br />
</p>
<p id="pv26c19p3">
<span class="m-text m-primary">Asokaṁ nandanaṁ rammaṁ,</span><br />
</p>
<p id="pv26c19p4">
<span class="m-text m-primary">tidasānaṁ mahāvanaṁ.</span><br />
</p>
<p id="pv26c20p1">
<span class="m-text m-primary">Sukhaṁ akatapuññānaṁ,</span><br />
</p>
<p id="pv26c20p2">
<span class="m-text m-primary">idha natthi parattha ca;</span><br />
</p>
<p id="pv26c20p3">
<span class="m-text m-primary">Sukhañca katapuññānaṁ,</span><br />
</p>
<p id="pv26c20p4">
<span class="m-text m-primary">idha ceva parattha ca.</span><br />
</p>
<p id="pv26c21p1">
<span class="m-text m-primary">Tesaṁ sahabyakāmānaṁ,</span><br />
</p>
<p id="pv26c21p2">
<span class="m-text m-primary">kattabbaṁ kusalaṁ bahuṁ;</span><br />
</p>
<p id="pv26c21p3">
<span class="m-text m-primary">Katapuññā hi modanti,</span><br />
</p>
<p id="pv26c21p4">
<span class="m-text m-primary">sagge bhogasamaṅgino”ti.</span><br />
</p>
<p id="pv26c22p1">
<span class="m-text m-primary">Abhijjamānapetavatthu paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>