<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0504.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0503.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0505.html">Next</a></div>
</div>
<p id="ja504c0p2">
<span class="pali m-text">Vīsatinipāta</span><br />
</p>
<p id="ja504c0p3">
<span class="pali m-text">Mātaṅgavagga</span><br />
</p>
<section id="bhallatiyajataka">
<span id="ja504c0p4"></span><h2><span class="pali m-text">8. Bhallātiyajātaka</span></h2>
<p id="ja504c1p1">
<span class="pali m-text">Bhallātiyo nāma ahosi rājā,</span><br />
</p>
<p id="ja504c1p2">
<span class="pali m-text">Raṭṭhaṁ pahāya migavaṁ acāri so;</span><br />
</p>
<p id="ja504c1p3">
<span class="pali m-text">Agamā girivaraṁ gandhamādanaṁ,</span><br />
</p>
<p id="ja504c1p4">
<span class="pali m-text">Supupphitaṁ kimpurisānuciṇṇaṁ.</span><br />
</p>
<p id="ja504c2p1">
<span class="pali m-text">Sāḷūrasaṅghañca nisedhayitvā,</span><br />
</p>
<p id="ja504c2p2">
<span class="pali m-text">Dhanuṁ kalāpañca so nikkhipitvā;</span><br />
</p>
<p id="ja504c2p3">
<span class="pali m-text">Upāgami vacanaṁ vattukāmo,</span><br />
</p>
<p id="ja504c2p4">
<span class="pali m-text">Yatthaṭṭhitā kimpurisā ahesuṁ.</span><br />
</p>
<p id="ja504c3p1">
<span class="pali m-text">“Himaccaye hemavatāya tīre,</span><br />
</p>
<p id="ja504c3p2">
<span class="pali m-text">Kimidhaṭṭhitā mantayavho abhiṇhaṁ;</span><br />
</p>
<p id="ja504c3p3">
<span class="pali m-text">Pucchāmi vo mānusadehavaṇṇe,</span><br />
</p>
<p id="ja504c3p4">
<span class="pali m-text">Kathaṁ vo jānanti manussaloke”.</span><br />
</p>
<p id="ja504c4p1">
<span class="pali m-text">“Mallaṁ giriṁ paṇḍarakaṁ tikūṭaṁ,</span><br />
</p>
<p id="ja504c4p2">
<span class="pali m-text">Sītodakā anuvicarāma najjo;</span><br />
</p>
<p id="ja504c4p3">
<span class="pali m-text">Migā manussāva nibhāsavaṇṇā,</span><br />
</p>
<p id="ja504c4p4">
<span class="pali m-text">Jānanti no kimpurisāti ludda”.</span><br />
</p>
<p id="ja504c5p1">
<span class="pali m-text">“Sukiccharūpaṁ paridevayavho,</span><br />
</p>
<p id="ja504c5p2">
<span class="pali m-text">Āliṅgito cāsi piyo piyāya;</span><br />
</p>
<p id="ja504c5p3">
<span class="pali m-text">Pucchāmi vo mānusadehavaṇṇe,</span><br />
</p>
<p id="ja504c5p4">
<span class="pali m-text">Kimidha vane rodatha appatītā.</span><br />
</p>
<p id="ja504c6p1">
<span class="pali m-text">Sukiccharūpaṁ paridevayavho,</span><br />
</p>
<p id="ja504c6p2">
<span class="pali m-text">Āliṅgito cāsi piyo piyāya;</span><br />
</p>
<p id="ja504c6p3">
<span class="pali m-text">Pucchāmi vo mānusadehavaṇṇe,</span><br />
</p>
<p id="ja504c6p4">
<span class="pali m-text">Kimidha vane vilapatha appatītā.</span><br />
</p>
<p id="ja504c7p1">
<span class="pali m-text">Sukiccharūpaṁ paridevayavho,</span><br />
</p>
<p id="ja504c7p2">
<span class="pali m-text">Āliṅgito cāsi piyo piyāya;</span><br />
</p>
<p id="ja504c7p3">
<span class="pali m-text">Pucchāmi vo mānusadehavaṇṇe,</span><br />
</p>
<p id="ja504c7p4">
<span class="pali m-text">Kimidha vane socatha appatītā”.</span><br />
</p>
<p id="ja504c8p1">
<span class="pali m-text">“Mayekarattaṁ vippavasimha ludda,</span><br />
</p>
<p id="ja504c8p2">
<span class="pali m-text">Akāmakā aññamaññaṁ sarantā;</span><br />
</p>
<p id="ja504c8p3">
<span class="pali m-text">Tamekarattaṁ anutappamānā,</span><br />
</p>
<p id="ja504c8p4">
<span class="pali m-text">Socāma ‘sā ratti punaṁ na hessati’”.</span><br />
</p>
<p id="ja504c9p1">
<span class="pali m-text">“Yamekarattaṁ anutappathetaṁ,</span><br />
</p>
<p id="ja504c9p2">
<span class="pali m-text">Dhanaṁ va naṭṭhaṁ pitaraṁ va petaṁ;</span><br />
</p>
<p id="ja504c9p3">
<span class="pali m-text">Pucchāmi vo mānusadehavaṇṇe,</span><br />
</p>
<p id="ja504c9p4">
<span class="pali m-text">Kathaṁ vinā vāsamakappayittha”.</span><br />
</p>
<p id="ja504c10p1">
<span class="pali m-text">“Yamimaṁ nadiṁ passasi sīghasotaṁ,</span><br />
</p>
<p id="ja504c10p2">
<span class="pali m-text">Nānādumacchādanaṁ selakūlaṁ;</span><br />
</p>
<p id="ja504c10p3">
<span class="pali m-text">Taṁ me piyo uttari vassakāle,</span><br />
</p>
<p id="ja504c10p4">
<span class="pali m-text">Mamañca maññaṁ anubandhatīti.</span><br />
</p>
<p id="ja504c11p1">
<span class="pali m-text">Ahañca aṅkolakamocināmi,</span><br />
</p>
<p id="ja504c11p2">
<span class="pali m-text">Atimuttakaṁ sattaliyothikañca;</span><br />
</p>
<p id="ja504c11p3">
<span class="pali m-text">‘Piyo ca me hehiti mālabhārī,</span><br />
</p>
<p id="ja504c11p4">
<span class="pali m-text">Ahañca naṁ mālinī ajjhupessaṁ’.</span><br />
</p>
<p id="ja504c12p1">
<span class="pali m-text">Ahañcidaṁ kuravakamocināmi,</span><br />
</p>
<p id="ja504c12p2">
<span class="pali m-text">Uddālakā pāṭalisindhuvārakā;</span><br />
</p>
<p id="ja504c12p3">
<span class="pali m-text">‘Piyo ca me hehiti mālabhārī,</span><br />
</p>
<p id="ja504c12p4">
<span class="pali m-text">Ahañca naṁ mālinī ajjhupessaṁ’.</span><br />
</p>
<p id="ja504c13p1">
<span class="pali m-text">Ahañca sālassa supupphitassa,</span><br />
</p>
<p id="ja504c13p2">
<span class="pali m-text">Oceyya pupphāni karomi mālaṁ;</span><br />
</p>
<p id="ja504c13p3">
<span class="pali m-text">‘Piyo ca me hehiti mālabhārī,</span><br />
</p>
<p id="ja504c13p4">
<span class="pali m-text">Ahañca naṁ mālinī ajjhupessaṁ’.</span><br />
</p>
<p id="ja504c14p1">
<span class="pali m-text">Ahañca sālassa supupphitassa,</span><br />
</p>
<p id="ja504c14p2">
<span class="pali m-text">Oceyya pupphāni karomi bhāraṁ;</span><br />
</p>
<p id="ja504c14p3">
<span class="pali m-text">Idañca no hehiti santharatthaṁ,</span><br />
</p>
<p id="ja504c14p4">
<span class="pali m-text">Yatthajjimaṁ viharissāma rattiṁ.</span><br />
</p>
<p id="ja504c15p1">
<span class="pali m-text">Ahañca kho agaḷuṁ candanañca,</span><br />
</p>
<p id="ja504c15p2">
<span class="pali m-text">Silāya piṁsāmi pamattarūpā;</span><br />
</p>
<p id="ja504c15p3">
<span class="pali m-text">‘Piyo ca me hehiti rositaṅgo,</span><br />
</p>
<p id="ja504c15p4">
<span class="pali m-text">Ahañca naṁ rositā ajjhupessaṁ’.</span><br />
</p>
<p id="ja504c16p1">
<span class="pali m-text">Athāgamā salilaṁ sīghasotaṁ,</span><br />
</p>
<p id="ja504c16p2">
<span class="pali m-text">Nudaṁ sāle salaḷe kaṇṇikāre;</span><br />
</p>
<p id="ja504c16p3">
<span class="pali m-text">Āpūratha tena muhuttakena,</span><br />
</p>
<p id="ja504c16p4">
<span class="pali m-text">Sāyaṁ nadī āsi mayā suduttarā.</span><br />
</p>
<p id="ja504c17p1">
<span class="pali m-text">Ubhosu tīresu mayaṁ tadā ṭhitā,</span><br />
</p>
<p id="ja504c17p2">
<span class="pali m-text">Sampassantā ubhayo aññamaññaṁ;</span><br />
</p>
<p id="ja504c17p3">
<span class="pali m-text">Sakimpi rodāma sakiṁ hasāma,</span><br />
</p>
<p id="ja504c17p4">
<span class="pali m-text">Kicchena no āgamā saṁvarī sā.</span><br />
</p>
<p id="ja504c18p1">
<span class="pali m-text">Pātova kho uggate sūriyamhi,</span><br />
</p>
<p id="ja504c18p2">
<span class="pali m-text">Catukkaṁ nadiṁ uttariyāna ludda;</span><br />
</p>
<p id="ja504c18p3">
<span class="pali m-text">Āliṅgiyā aññamaññaṁ mayaṁ ubho,</span><br />
</p>
<p id="ja504c18p4">
<span class="pali m-text">Sakimpi rodāma sakiṁ hasāma.</span><br />
</p>
<p id="ja504c19p1">
<span class="pali m-text">Tīhūnakaṁ sattasatāni ludda,</span><br />
</p>
<p id="ja504c19p2">
<span class="pali m-text">Yamidha mayaṁ vippavasimha pubbe;</span><br />
</p>
<p id="ja504c19p3">
<span class="pali m-text">Vassekimaṁ jīvitaṁ bhūmipāla,</span><br />
</p>
<p id="ja504c19p4">
<span class="pali m-text">Ko nīdha kantāya vinā vaseyya”.</span><br />
</p>
<p id="ja504c20p1">
<span class="pali m-text">“Āyuñca vo kīvatako nu samma,</span><br />
</p>
<p id="ja504c20p2">
<span class="pali m-text">Sacepi jānātha vadetha āyuṁ;</span><br />
</p>
<p id="ja504c20p3">
<span class="pali m-text">Anussavā vuḍḍhato āgamā vā,</span><br />
</p>
<p id="ja504c20p4">
<span class="pali m-text">Akkhātha me taṁ avikampamānā”.</span><br />
</p>
<p id="ja504c21p1">
<span class="pali m-text">“Āyuñca no vassasahassaṁ ludda,</span><br />
</p>
<p id="ja504c21p2">
<span class="pali m-text">Na cantarā pāpako atthi rogo;</span><br />
</p>
<p id="ja504c21p3">
<span class="pali m-text">Appañca dukkhaṁ sukhameva bhiyyo,</span><br />
</p>
<p id="ja504c21p4">
<span class="pali m-text">Avītarāgā vijahāma jīvitaṁ”.</span><br />
</p>
<p id="ja504c22p1">
<span class="pali m-text">“Idañca sutvāna amānusānaṁ,</span><br />
</p>
<p id="ja504c22p2">
<span class="pali m-text">Bhallātiyo ittara jīvitanti;</span><br />
</p>
<p id="ja504c22p3">
<span class="pali m-text">Nivattatha na migavaṁ acari,</span><br />
</p>
<p id="ja504c22p4">
<span class="pali m-text">Adāsi dānāni abhuñji bhoge.</span><br />
</p>
<p id="ja504c23p1">
<span class="pali m-text">Idañca sutvāna amānusānaṁ,</span><br />
</p>
<p id="ja504c23p2">
<span class="pali m-text">Sammodatha mā kalahaṁ akattha;</span><br />
</p>
<p id="ja504c23p3">
<span class="pali m-text">Mā vo tapī attakammāparādho,</span><br />
</p>
<p id="ja504c23p4">
<span class="pali m-text">Yathāpi te kimpurisekarattaṁ.</span><br />
</p>
<p id="ja504c24p1">
<span class="pali m-text">Idañca sutvāna amānusānaṁ,</span><br />
</p>
<p id="ja504c24p2">
<span class="pali m-text">Sammodatha mā vivādaṁ akattha;</span><br />
</p>
<p id="ja504c24p3">
<span class="pali m-text">Mā vo tapī attakammāparādho,</span><br />
</p>
<p id="ja504c24p4">
<span class="pali m-text">Yathāpi te kimpurisekarattaṁ”.</span><br />
</p>
<p id="ja504c25p1">
<span class="pali m-text">“Vividhaṁ adhimanā suṇomahaṁ,</span><br />
</p>
<p id="ja504c25p2">
<span class="pali m-text">Vacanapathaṁ tava atthasaṁhitaṁ;</span><br />
</p>
<p id="ja504c25p3">
<span class="pali m-text">Muñcaṁ giraṁ nudaseva me daraṁ,</span><br />
</p>
<p id="ja504c25p4">
<span class="pali m-text">Samaṇa sukhāvaha jīva me ciran”ti.</span><br />
</p>
<p id="ja504c26p1">
<span class="pali m-text">Bhallātiyajātakaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0503.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0505.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>