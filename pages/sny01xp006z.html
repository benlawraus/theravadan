<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn55 &raquo; Saṁyutta Nikāya 55 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01xp006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 55" />
  <meta name="twitter:title" content="Saṁyutta Nikāya 55" />
  <meta property="og:url" content="https://theravadan.org/pages/sny01xp006z.html" />
  <meta property="og:description" content="Linked Discourses 55 1. Veḷudvāravagga 1. At Bamboo Gate 6. Thapatisutta 6. The Chamberlains Sāvatthinidānaṁ. At Sāvatthī Tena kho pana samayena sambahulā bhikkhū bhagavato cīvarakammaṁ karonti: At that time several mendicants were making a robe for the Buddha, thinking that “niṭṭhitacīvaro bhagavā temāsaccayena cārikaṁ pakkamissatī”ti. when his …" />
  <meta name="twitter:description" content="Linked Discourses 55 1. Veḷudvāravagga 1. At Bamboo Gate 6. Thapatisutta 6. The Chamberlains Sāvatthinidānaṁ. At Sāvatthī Tena kho pana samayena sambahulā bhikkhū bhagavato cīvarakammaṁ karonti: At that time several mendicants were making a robe for the Buddha, thinking that “niṭṭhitacīvaro bhagavā temāsaccayena cārikaṁ pakkamissatī”ti. when his …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn55-index.html">sn55</a> &raquo;
          </span>
          Saṁyutta Nikāya 55
        </h1>
<!-- content -->
<p><span class="m-text">Linked Discourses 55</span></p>
<section id="veludvaravagga">
<h2><a href="#veludvaravagga">1. Veḷudvāravagga</a></h2>
<p><span class="m-text">1. At Bamboo Gate</span></p>
<section id="thapatisutta">
<h3><a href="#thapatisutta">6. Thapatisutta</a></h3>
<p><span class="m-text">6. The Chamberlains</span></p>
<p id="sn55p6c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī</span><br />
</p>
<p id="sn55p6c1p2">
<span class="m-text m-primary">Tena kho pana samayena sambahulā bhikkhū bhagavato cīvarakammaṁ karonti:</span><br />
<span class="m-text">At that time several mendicants were making a robe for the Buddha, thinking that</span><br />
</p>
<p id="sn55p6c1p3">
<span class="m-text m-primary">“niṭṭhitacīvaro bhagavā temāsaccayena cārikaṁ pakkamissatī”ti.</span><br />
<span class="m-text">when his robe was finished and the three months of the rains residence had passed the Buddha would set out wandering.</span><br />
</p>
<p id="sn55p6c1p4">
<span class="m-text m-primary">Tena kho pana samayena isidattapurāṇā thapatayo sādhuke paṭivasanti kenacideva karaṇīyena.</span><br />
<span class="m-text">Now at that time the chamberlains Isidatta and Purāṇa were residing in Sādhuka on some business.</span><br />
</p>
<p id="sn55p6c1p5">
<span class="m-text m-primary">Assosuṁ kho isidattapurāṇā thapatayo:</span><br />
<span class="m-text">They heard about this.</span><br />
</p>
<p id="sn55p6c1p6">
<span class="m-text m-primary">“sambahulā kira bhikkhū bhagavato cīvarakammaṁ karonti:</span><br />
</p>
<p id="sn55p6c1p7">
<span class="m-text m-primary">‘niṭṭhitacīvaro bhagavā temāsaccayena cārikaṁ pakkamissatī’”ti.</span><br />
</p>
<p id="sn55p6c2p1">
<span class="m-text m-primary">Atha kho isidattapurāṇā thapatayo magge purisaṁ ṭhapesuṁ:</span><br />
<span class="m-text">So they posted someone on the road, saying:</span><br />
</p>
<p id="sn55p6c2p2">
<span class="m-text m-primary">“yadā tvaṁ, ambho purisa, passeyyāsi bhagavantaṁ āgacchantaṁ arahantaṁ sammāsambuddhaṁ, atha amhākaṁ āroceyyāsī”ti.</span><br />
<span class="m-text">“My good man, let us know when you see the Blessed One coming, the perfected one, the fully awakened Buddha.”</span><br />
</p>
<p id="sn55p6c2p3">
<span class="m-text m-primary">Dvīhatīhaṁ ṭhito kho so puriso addasa bhagavantaṁ dūratova āgacchantaṁ.</span><br />
<span class="m-text">And that person stood there for two or three days before they saw the Buddha coming off in the distance.</span><br />
</p>
<p id="sn55p6c2p4">
<span class="m-text m-primary">Disvāna yena isidattapurāṇā thapatayo tenupasaṅkami; upasaṅkamitvā isidattapurāṇe thapatayo etadavoca:</span><br />
<span class="m-text">When they saw him, they went to the chamberlains and said:</span><br />
</p>
<p id="sn55p6c2p5">
<span class="m-text m-primary">“ayaṁ so, bhante, bhagavā āgacchati arahaṁ sammāsambuddho.</span><br />
<span class="m-text">“Sirs, the Blessed One, the perfected one, the fully awakened Buddha is coming.</span><br />
</p>
<p id="sn55p6c2p6">
<span class="m-text m-primary">Yassadāni kālaṁ maññathā”ti.</span><br />
<span class="m-text">Please come at your convenience.”</span><br />
</p>
<p id="sn55p6c3p1">
<span class="m-text m-primary">Atha kho isidattapurāṇā thapatayo yena bhagavā tenupasaṅkamiṁsu; upasaṅkamitvā bhagavantaṁ abhivādetvā bhagavantaṁ piṭṭhito piṭṭhito anubandhiṁsu.</span><br />
<span class="m-text">Then the chamberlains went up to the Buddha, bowed, and followed behind him.</span><br />
</p>
<p id="sn55p6c3p2">
<span class="m-text m-primary">Atha kho bhagavā maggā okkamma yena aññataraṁ rukkhamūlaṁ tenupasaṅkami; upasaṅkamitvā paññatte āsane nisīdi.</span><br />
<span class="m-text">And then the Buddha left the road, went to the root of a certain tree, and sat down on the seat spread out.</span><br />
</p>
<p id="sn55p6c3p3">
<span class="m-text m-primary">Isidattapurāṇā thapatayo bhagavantaṁ abhivādetvā ekamantaṁ nisīdiṁsu.</span><br />
<span class="m-text">The chamberlains Isidatta and Purāṇa bowed, sat down to one side,</span><br />
</p>
<p id="sn55p6c3p4">
<span class="m-text m-primary">Ekamantaṁ nisinnā kho te isidattapurāṇā thapatayo bhagavantaṁ etadavocuṁ:</span><br />
<span class="m-text">and said to the Buddha:</span><br />
</p>
<p id="sn55p6c4p1">
<span class="m-text m-primary">“Yadā mayaṁ, bhante, bhagavantaṁ suṇāma:</span><br />
<span class="m-text">“Sir, when we hear that</span><br />
</p>
<p id="sn55p6c4p2">
<span class="m-text m-primary">‘sāvatthiyā kosalesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you will be setting out from Sāvatthī to wander in the Kosalan lands, we’re sad and upset, thinking that</span><br />
</p>
<p id="sn55p6c4p3">
<span class="m-text m-primary">‘dūre no bhagavā bhavissatī’ti.</span><br />
<span class="m-text">you will be far from us.</span><br />
</p>
<p id="sn55p6c4p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c4p5">
<span class="m-text m-primary">‘sāvatthiyā kosalesu cārikaṁ pakkanto’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you are setting out from Sāvatthī to wander in the Kosalan lands, we’re sad and upset, thinking that</span><br />
</p>
<p id="sn55p6c4p6">
<span class="m-text m-primary">‘dūre no bhagavā’ti.</span><br />
<span class="m-text">you are far from us.</span><br />
</p>
<p id="sn55p6c5p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c5p2">
<span class="m-text m-primary">‘kosalehi mallesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you will be setting out from the Kosalan lands to wander in the Mallian lands, we’re sad and upset, thinking that</span><br />
</p>
<p id="sn55p6c5p3">
<span class="m-text m-primary">‘dūre no bhagavā bhavissatī’ti.</span><br />
<span class="m-text">you will be far from us.</span><br />
</p>
<p id="sn55p6c5p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c5p5">
<span class="m-text m-primary">‘kosalehi mallesu cārikaṁ pakkanto’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you are setting out from the Kosalan lands to wander in the Mallian lands, we’re sad and upset, thinking that</span><br />
</p>
<p id="sn55p6c5p6">
<span class="m-text m-primary">‘dūre no bhagavā’ti.</span><br />
<span class="m-text">you are far from us.</span><br />
</p>
<p id="sn55p6c6p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c6p2">
<span class="m-text m-primary">‘mallehi vajjīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you will be setting out from the Mallian lands to wander in the Vajjian lands …</span><br />
</p>
<p id="sn55p6c6p3">
<span class="m-text m-primary">‘dūre no bhagavā bhavissatī’ti.</span><br />
</p>
<p id="sn55p6c6p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c6p5">
<span class="m-text m-primary">‘mallehi vajjīsu cārikaṁ pakkanto’ti, hoti no tasmiṁ samaye anattamanatā hoti domanassaṁ:</span><br />
</p>
<p id="sn55p6c6p6">
<span class="m-text m-primary">‘dūre no bhagavā’ti.</span><br />
</p>
<p id="sn55p6c7p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c7p2">
<span class="m-text m-primary">‘vajjīhi kāsīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you will be setting out from the Vajjian lands to wander in the Kāsian lands …</span><br />
</p>
<p id="sn55p6c7p3">
<span class="m-text m-primary">‘dūre no bhagavā bhavissatī’ti.</span><br />
</p>
<p id="sn55p6c7p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c7p5">
<span class="m-text m-primary">‘vajjīhi kāsīsu cārikaṁ pakkanto’ti, hoti no tasmiṁ samaye anattamanatā hoti domanassaṁ:</span><br />
</p>
<p id="sn55p6c7p6">
<span class="m-text m-primary">‘dūre no bhagavā’ti.</span><br />
</p>
<p id="sn55p6c8p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c8p2">
<span class="m-text m-primary">‘kāsīhi māgadhe cārikaṁ pakkamissatī’ti, hoti no tasmiṁ samaye anattamanatā hoti domanassaṁ:</span><br />
<span class="m-text">you will be setting out from the Kāsian lands to wander in the Māgadhan lands …</span><br />
</p>
<p id="sn55p6c8p3">
<span class="m-text m-primary">‘dūre no bhagavā bhavissatī’ti.</span><br />
</p>
<p id="sn55p6c8p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c8p5">
<span class="m-text m-primary">‘kāsīhi māgadhe cārikaṁ pakkanto’ti, hoti anappakā no tasmiṁ samaye anattamanatā hoti anappakaṁ domanassaṁ:</span><br />
<span class="m-text">you are setting out from the Kāsian lands to wander in the Māgadhan lands, we’re sad and upset, thinking that</span><br />
</p>
<p id="sn55p6c8p6">
<span class="m-text m-primary">‘dūre no bhagavā’ti.</span><br />
<span class="m-text">you are far from us.</span><br />
</p>
<p id="sn55p6c9p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">But when we hear that</span><br />
</p>
<p id="sn55p6c9p2">
<span class="m-text m-primary">‘māgadhehi kāsīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ:</span><br />
<span class="m-text">you will be setting out from the Māgadhan lands to wander in the Kāsian lands, we’re happy and joyful, thinking that</span><br />
</p>
<p id="sn55p6c9p3">
<span class="m-text m-primary">‘āsanne no bhagavā bhavissatī’ti.</span><br />
<span class="m-text">you will be near to us.</span><br />
</p>
<p id="sn55p6c9p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c9p5">
<span class="m-text m-primary">‘māgadhehi kāsīsu cārikaṁ pakkanto’ti, hoti no tasmiṁ samaye attamanatā hoti somanassaṁ:</span><br />
<span class="m-text">you are setting out from the Māgadhan lands to wander in the Kāsian lands …</span><br />
</p>
<p id="sn55p6c9p6">
<span class="m-text m-primary">‘āsanne no bhagavā’ti.</span><br />
</p>
<p id="sn55p6c10p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c10p2">
<span class="m-text m-primary">‘kāsīhi vajjīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ:</span><br />
<span class="m-text">you will be setting out from the Kāsian lands to wander in the Vajjian lands …</span><br />
</p>
<p id="sn55p6c10p3">
<span class="m-text m-primary">‘āsanne no bhagavā bhavissatī’ti.</span><br />
</p>
<p id="sn55p6c10p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c10p5">
<span class="m-text m-primary">‘kāsīhi vajjīsu cārikaṁ pakkanto’ti, hoti no tasmiṁ samaye attamanatā hoti somanassaṁ:</span><br />
</p>
<p id="sn55p6c10p6">
<span class="m-text m-primary">‘āsanne no bhagavā’ti.</span><br />
</p>
<p id="sn55p6c11p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c11p2">
<span class="m-text m-primary">‘vajjīhi mallesu cārikaṁ pakkamissatī’ti, hoti no tasmiṁ samaye attamanatā hoti somanassaṁ:</span><br />
<span class="m-text">you will be setting out from the Vajjian lands to wander in the Mallian lands …</span><br />
</p>
<p id="sn55p6c11p3">
<span class="m-text m-primary">‘āsanne no bhagavā bhavissatī’ti.</span><br />
</p>
<p id="sn55p6c11p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c11p5">
<span class="m-text m-primary">‘vajjīhi mallesu cārikaṁ pakkanto’ti, hoti no tasmiṁ samaye attamanatā hoti somanassaṁ:</span><br />
</p>
<p id="sn55p6c11p6">
<span class="m-text m-primary">‘āsanne no bhagavā’ti.</span><br />
</p>
<p id="sn55p6c12p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c12p2">
<span class="m-text m-primary">‘mallehi kosale cārikaṁ pakkamissatī’ti, hoti no tasmiṁ samaye attamanatā hoti somanassaṁ:</span><br />
<span class="m-text">you will be setting out from the Mallian lands to wander in the Kosalan lands …</span><br />
</p>
<p id="sn55p6c12p3">
<span class="m-text m-primary">‘āsanne no bhagavā bhavissatī’ti.</span><br />
</p>
<p id="sn55p6c12p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c12p5">
<span class="m-text m-primary">‘mallehi kosale cārikaṁ pakkanto’ti, hoti no tasmiṁ samaye attamanatā hoti somanassaṁ:</span><br />
</p>
<p id="sn55p6c12p6">
<span class="m-text m-primary">‘āsanne no bhagavā’ti.</span><br />
</p>
<p id="sn55p6c13p1">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
</p>
<p id="sn55p6c13p2">
<span class="m-text m-primary">‘kosalehi sāvatthiṁ cārikaṁ pakkamissatī’ti, hoti no tasmiṁ samaye attamanatā hoti somanassaṁ:</span><br />
<span class="m-text">you will be setting out in the Kosalan lands to wander to Sāvatthī, we’re happy and joyful, thinking that</span><br />
</p>
<p id="sn55p6c13p3">
<span class="m-text m-primary">‘āsanne no bhagavā bhavissatī’ti.</span><br />
<span class="m-text">you will be near to us.</span><br />
</p>
<p id="sn55p6c13p4">
<span class="m-text m-primary">Yadā pana mayaṁ, bhante, bhagavantaṁ suṇāma:</span><br />
<span class="m-text">And when we hear that</span><br />
</p>
<p id="sn55p6c13p5">
<span class="m-text m-primary">‘sāvatthiyaṁ viharati jetavane anāthapiṇḍikassa ārāme’ti, hoti anappakā no tasmiṁ samaye attamanatā hoti anappakaṁ somanassaṁ:</span><br />
<span class="m-text">you are staying near Sāvatthī in Jeta’s Grove, Anāthapiṇḍika’s monastery we have no little happiness and joy, thinking that</span><br />
</p>
<p id="sn55p6c13p6">
<span class="m-text m-primary">‘āsanne no bhagavā’”ti.</span><br />
<span class="m-text">you are near to us.”</span><br />
</p>
<p id="sn55p6c14p1">
<span class="m-text m-primary">“Tasmātiha, thapatayo, sambādho gharāvāso rajāpatho, abbhokāso pabbajjā.</span><br />
<span class="m-text">“Well then, chamberlains, living in a house is cramped and dirty, but the life of one gone forth is wide open.</span><br />
</p>
<p id="sn55p6c14p2">
<span class="m-text m-primary">Alañca pana vo, thapatayo, appamādāyā”ti.</span><br />
<span class="m-text">Just this much is enough to be diligent.”</span><br />
</p>
<p id="sn55p6c14p3">
<span class="m-text m-primary">“Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti.</span><br />
<span class="m-text">“Sir, for us there is something that’s even more cramped than that, and is considered as such.”</span><br />
</p>
<p id="sn55p6c14p4">
<span class="m-text m-primary">“Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā”ti?</span><br />
<span class="m-text">“What is that?”</span><br />
</p>
<p id="sn55p6c15p1">
<span class="m-text m-primary">“Idha mayaṁ, bhante, yadā rājā pasenadi kosalo uyyānabhūmiṁ niyyātukāmo hoti, ye te rañño pasenadissa kosalassa nāgā opavayhā te kappetvā, yā tā rañño pasenadissa kosalassa pajāpatiyo piyā manāpā tā ekaṁ purato ekaṁ pacchato nisīdāpema.</span><br />
<span class="m-text">“Sir, it’s when King Pasenadi of Kosala wants to go and visit a park. We have to harness and prepare his royal elephants. Then we have to seat his dear and beloved wives on the elephants, one in front of us, and one behind.</span><br />
</p>
<p id="sn55p6c15p2">
<span class="m-text m-primary">Tāsaṁ kho pana, bhante, bhaginīnaṁ evarūpo gandho hoti, seyyathāpi nāma gandhakaraṇḍakassa tāvadeva vivariyamānassa, yathā taṁ rājakaññānaṁ gandhena vibhūsitānaṁ.</span><br />
<span class="m-text">Those sisters smell like a freshly opened perfume box; that’s how the royal ladies smell with makeup on.</span><br />
</p>
<p id="sn55p6c15p3">
<span class="m-text m-primary">Tāsaṁ kho pana, bhante, bhaginīnaṁ evarūpo kāyasamphasso hoti, seyyathāpi nāma tūlapicuno vā kappāsapicuno vā, yathā taṁ rājakaññānaṁ sukhedhitānaṁ.</span><br />
<span class="m-text">The touch of those sisters is like a tuft of cotton-wool or kapok; that’s how dainty the royal ladies are.</span><br />
</p>
<p id="sn55p6c15p4">
<span class="m-text m-primary">Tasmiṁ kho pana, bhante, samaye nāgopi rakkhitabbo hoti, tāpi bhaginiyo rakkhitabbā honti, attāpi rakkhitabbo hoti.</span><br />
<span class="m-text">Now at that time we must look after the elephants, the sisters, and ourselves.</span><br />
</p>
<p id="sn55p6c15p5">
<span class="m-text m-primary">Na kho pana mayaṁ, bhante, abhijānāma tāsu bhaginīsu pāpakaṁ cittaṁ uppādetā.</span><br />
<span class="m-text">But we don’t recall having a bad thought regarding those sisters.</span><br />
</p>
<p id="sn55p6c15p6">
<span class="m-text m-primary">Ayaṁ kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti.</span><br />
<span class="m-text">This is that thing that’s even more cramped than that, and is considered as such.”</span><br />
</p>
<p id="sn55p6c16p1">
<span class="m-text m-primary">“Tasmātiha, thapatayo, sambādho gharāvāso rajāpatho, abbhokāso pabbajjā.</span><br />
<span class="m-text">“Well then, chamberlains, living in a house is cramped and dirty, but the life of one gone forth is wide open.</span><br />
</p>
<p id="sn55p6c16p2">
<span class="m-text m-primary">Alañca pana vo, thapatayo, appamādāya.</span><br />
<span class="m-text">Just this much is enough to be diligent.</span><br />
</p>
<p id="sn55p6c16p3">
<span class="m-text m-primary">Catūhi kho, thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</span><br />
<span class="m-text">A noble disciple who has four things is a stream-enterer, not liable to be reborn in the underworld, bound for awakening.</span><br />
</p>
<p id="sn55p6c17p1">
<span class="m-text m-primary">Katamehi catūhi?</span><br />
<span class="m-text">What four?</span><br />
</p>
<p id="sn55p6c17p2">
<span class="m-text m-primary">Idha, thapatayo, ariyasāvako buddhe aveccappasādena samannāgato hoti—</span><br />
<span class="m-text">It’s when a noble disciple has experiential confidence in the Buddha …</span><br />
</p>
<p id="sn55p6c17p3">
<span class="m-text m-primary">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p6c17p4">
<span class="m-text m-primary">Dhamme …pe…</span><br />
<span class="m-text">the teaching …</span><br />
</p>
<p id="sn55p6c17p5">
<span class="m-text m-primary">saṅghe …pe…</span><br />
<span class="m-text">the Saṅgha …</span><br />
</p>
<p id="sn55p6c17p6">
<span class="m-text m-primary">vigatamalamaccherena cetasā ajjhāgāraṁ vasati muttacāgo payatapāṇi vossaggarato yācayogo dānasaṁvibhāgarato.</span><br />
<span class="m-text">They live at home rid of the stain of stinginess, freely generous, open-handed, loving to let go, committed to charity, loving to give and to share.</span><br />
</p>
<p id="sn55p6c17p7">
<span class="m-text m-primary">Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</span><br />
<span class="m-text">A noble disciple who has these four things is a stream-enterer, not liable to be reborn in the underworld, bound for awakening.</span><br />
</p>
<p id="sn55p6c18p1">
<span class="m-text m-primary">Tumhe kho, thapatayo, buddhe aveccappasādena samannāgatā—</span><br />
<span class="m-text">And you have experiential confidence in the Buddha …</span><br />
</p>
<p id="sn55p6c18p2">
<span class="m-text m-primary">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p6c18p3">
<span class="m-text m-primary">Dhamme …pe…</span><br />
<span class="m-text">the teaching …</span><br />
</p>
<p id="sn55p6c18p4">
<span class="m-text m-primary">saṅghe …pe…</span><br />
<span class="m-text">the Saṅgha …</span><br />
</p>
<p id="sn55p6c18p5">
<span class="m-text m-primary">yaṁ kho pana kiñci kule deyyadhammaṁ sabbaṁ taṁ appaṭivibhattaṁ sīlavantehi kalyāṇadhammehi.</span><br />
<span class="m-text">And whatever there is in your family that’s available to give, you share it all with those who are ethical, of good character.</span><br />
</p>
<p id="sn55p6c18p6">
<span class="m-text m-primary">Taṁ kiṁ maññatha, thapatayo,</span><br />
<span class="m-text">What do you think, chamberlains?</span><br />
</p>
<p id="sn55p6c18p7">
<span class="m-text m-primary">katividhā te kosalesu manussā ye tumhākaṁ samasamā, yadidaṁ—</span><br />
<span class="m-text">How many people among the Kosalans are your equal</span><br />
</p>
<p id="sn55p6c18p8">
<span class="m-text m-primary">dānasaṁvibhāge”ti?</span><br />
<span class="m-text">when it comes to giving and sharing?”</span><br />
</p>
<p id="sn55p6c18p9">
<span class="m-text m-primary">“Lābhā no, bhante, suladdhaṁ no, bhante.</span><br />
<span class="m-text">“We’re fortunate, sir, so very fortunate,</span><br />
</p>
<p id="sn55p6c18p10">
<span class="m-text m-primary">Yesaṁ no bhagavā evaṁ pajānātī”ti.</span><br />
<span class="m-text">in that the Buddha understands us like this.”</span><br />
</p>
<p id="sn55p6c18p11">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>