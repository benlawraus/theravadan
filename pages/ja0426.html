<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0426.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0425.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0427.html">Next</a></div>
</div>
<p id="ja426c0p2">
<span class="pali m-text">Aṭṭhakanipāta</span><br />
</p>
<p id="ja426c0p3">
<span class="pali m-text">Kaccānivagga</span><br />
</p>
<section id="dipijataka">
<span id="ja426c0p4"></span><h2><span class="pali m-text">10. Dīpijātaka</span></h2>
<p id="ja426c1p1">
<span class="pali m-text">“Khamanīyaṁ yāpanīyaṁ,</span><br />
</p>
<p id="ja426c1p2">
<span class="pali m-text">kacci mātula te sukhaṁ;</span><br />
</p>
<p id="ja426c1p3">
<span class="pali m-text">Sukhaṁ te ammā avaca,</span><br />
</p>
<p id="ja426c1p4">
<span class="pali m-text">sukhakāmāva te mayaṁ”.</span><br />
</p>
<p id="ja426c2p1">
<span class="pali m-text">“Naṅguṭṭhaṁ me avakkamma,</span><br />
</p>
<p id="ja426c2p2">
<span class="pali m-text">Heṭhayitvāna eḷike;</span><br />
</p>
<p id="ja426c2p3">
<span class="pali m-text">Sājja mātulavādena,</span><br />
</p>
<p id="ja426c2p4">
<span class="pali m-text">Muñcitabbā nu maññasi”.</span><br />
</p>
<p id="ja426c3p1">
<span class="pali m-text">“Puratthāmukho nisinnosi,</span><br />
</p>
<p id="ja426c3p2">
<span class="pali m-text">Ahaṁ te mukhamāgatā;</span><br />
</p>
<p id="ja426c3p3">
<span class="pali m-text">Pacchato tuyhaṁ naṅguṭṭhaṁ,</span><br />
</p>
<p id="ja426c3p4">
<span class="pali m-text">Kathaṁ khvāhaṁ avakkamiṁ”.</span><br />
</p>
<p id="ja426c4p1">
<span class="pali m-text">“Yāvatā caturo dīpā,</span><br />
</p>
<p id="ja426c4p2">
<span class="pali m-text">sasamuddā sapabbatā;</span><br />
</p>
<p id="ja426c4p3">
<span class="pali m-text">Tāvatā mayhaṁ naṅguṭṭhaṁ,</span><br />
</p>
<p id="ja426c4p4">
<span class="pali m-text">kathaṁ kho tvaṁ vivajjayi”.</span><br />
</p>
<p id="ja426c5p1">
<span class="pali m-text">“Pubbeva metamakkhiṁsu,</span><br />
</p>
<p id="ja426c5p2">
<span class="pali m-text">mātā pitā ca bhātaro;</span><br />
</p>
<p id="ja426c5p3">
<span class="pali m-text">Dīghaṁ duṭṭhassa naṅguṭṭhaṁ,</span><br />
</p>
<p id="ja426c5p4">
<span class="pali m-text">sāmhi vehāyasāgatā”.</span><br />
</p>
<p id="ja426c6p1">
<span class="pali m-text">“Tañca disvāna āyantiṁ,</span><br />
</p>
<p id="ja426c6p2">
<span class="pali m-text">antalikkhasmi eḷike;</span><br />
</p>
<p id="ja426c6p3">
<span class="pali m-text">Migasaṅgho palāyittha,</span><br />
</p>
<p id="ja426c6p4">
<span class="pali m-text">bhakkho me nāsito tayā”.</span><br />
</p>
<p id="ja426c7p1">
<span class="pali m-text">“Iccevaṁ vilapantiyā,</span><br />
</p>
<p id="ja426c7p2">
<span class="pali m-text">eḷakiyā ruhagghaso;</span><br />
</p>
<p id="ja426c7p3">
<span class="pali m-text">Galakaṁ anvāvamaddi,</span><br />
</p>
<p id="ja426c7p4">
<span class="pali m-text">natthi duṭṭhe subhāsitaṁ.</span><br />
</p>
<p id="ja426c8p1">
<span class="pali m-text">Neva duṭṭhe nayo atthi,</span><br />
</p>
<p id="ja426c8p2">
<span class="pali m-text">Na dhammo na subhāsitaṁ;</span><br />
</p>
<p id="ja426c8p3">
<span class="pali m-text">Nikkamaṁ duṭṭhe yuñjetha,</span><br />
</p>
<p id="ja426c8p4">
<span class="pali m-text">So ca sabbhiṁ na rañjatī”ti.</span><br />
</p>
<p id="ja426c9p1">
<span class="pali m-text">Dīpijātakaṁ dasamaṁ.</span><br />
</p>
<p id="ja426c10p1">
<span class="pali m-text">Aṭṭhakanipātaṁ niṭṭhitaṁ.</span><br />
</p>
<p id="ja426c11p1">
<span class="pali m-text">Tassuddānaṁ</span><br />
</p>
<p id="ja426c12p1">
<span class="pali m-text">Parisuddhā manāvilā vatthadharā,</span><br />
</p>
<p id="ja426c12p2">
<span class="pali m-text">Bakarājassa kāyuraṁ daṇḍavaro;</span><br />
</p>
<p id="ja426c12p3">
<span class="pali m-text">Atha aṅgāra cetiya devilinā,</span><br />
</p>
<p id="ja426c12p4">
<span class="pali m-text">Atha āditta gaṅgā daseḷakināti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0425.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0427.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>