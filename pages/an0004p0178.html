<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.178 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0178.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.178
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0177.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0179.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.178</span></p>
<p id="an4p178c0p2">
<span class="pali m-text">18. Sañcetaniyavagga</span><br />
<span class="sujato m-text">18. Intention</span><br />
</p>
<section id="jambalisutta">
<span id="an4p178c0p3"></span><h2><span class="pali m-text">Jambālīsutta</span></h2>
<p><span class="sujato m-text">Billabong</span></p>
<p id="an4p178c1p1">
<span class="pali m-text">“Cattārome, bhikkhave, puggalā santo saṁvijjamānā lokasmiṁ.</span><br />
<span class="sujato m-text">“Mendicants, these four people are found in the world.</span><br />
</p>
<p id="an4p178c1p2">
<span class="pali m-text">Katame cattāro?</span><br />
<span class="sujato m-text">What four?</span><br />
</p>
<p id="an4p178c1p3">
<span class="pali m-text">Idha, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">Take a mendicant who enters and remains in a peaceful release of the heart.</span><br />
</p>
<p id="an4p178c1p4">
<span class="pali m-text">So sakkāyanirodhaṁ manasi karoti.</span><br />
<span class="sujato m-text">They focus on the cessation of identification,</span><br />
</p>
<p id="an4p178c1p5">
<span class="pali m-text">Tassa sakkāyanirodhaṁ manasi karoto sakkāyanirodhe cittaṁ na pakkhandati nappasīdati na santiṭṭhati nādhimuccati.</span><br />
<span class="sujato m-text">but their mind isn’t eager, confident, settled, and decided about it.</span><br />
</p>
<p id="an4p178c1p6">
<span class="pali m-text">Tassa kho evaṁ, bhikkhave, bhikkhuno na sakkāyanirodho pāṭikaṅkho.</span><br />
<span class="sujato m-text">You wouldn’t expect that mendicant to stop identifying.</span><br />
</p>
<p id="an4p178c1p7">
<span class="pali m-text">Seyyathāpi, bhikkhave, puriso lepagatena hatthena sākhaṁ gaṇheyya, tassa so hattho sajjeyyapi gaṇheyyapi bajjheyyapi;</span><br />
<span class="sujato m-text">Suppose a person were to grab a branch with a glue-smeared hand. Their hand would stick, hold, and bind to it.</span><br />
</p>
<p id="an4p178c1p8">
<span class="pali m-text">evamevaṁ kho, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">In the same way, take a mendicant who enters and remains in a peaceful release of the heart.</span><br />
</p>
<p id="an4p178c1p9">
<span class="pali m-text">So sakkāyanirodhaṁ manasi karoti.</span><br />
<span class="sujato m-text">They focus on the cessation of identification,</span><br />
</p>
<p id="an4p178c1p10">
<span class="pali m-text">Tassa sakkāyanirodhaṁ manasi karoto sakkāyanirodhe cittaṁ na pakkhandati nappasīdati na santiṭṭhati nādhimuccati.</span><br />
<span class="sujato m-text">but their mind isn’t eager, confident, settled, and decided about it.</span><br />
</p>
<p id="an4p178c1p11">
<span class="pali m-text">Tassa kho evaṁ, bhikkhave, bhikkhuno na sakkāyanirodho pāṭikaṅkho.</span><br />
<span class="sujato m-text">You wouldn’t expect that mendicant to stop identifying.</span><br />
</p>
<p id="an4p178c2p1">
<span class="pali m-text">Idha pana, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">Next, take a mendicant who enters and remains in a peaceful release of the heart.</span><br />
</p>
<p id="an4p178c2p2">
<span class="pali m-text">So sakkāyanirodhaṁ manasi karoti.</span><br />
<span class="sujato m-text">They focus on the cessation of identification,</span><br />
</p>
<p id="an4p178c2p3">
<span class="pali m-text">Tassa sakkāyanirodhaṁ manasi karoto sakkāyanirodhe cittaṁ pakkhandati pasīdati santiṭṭhati adhimuccati.</span><br />
<span class="sujato m-text">and their mind is eager, confident, settled, and decided about it.</span><br />
</p>
<p id="an4p178c2p4">
<span class="pali m-text">Tassa kho evaṁ, bhikkhave, bhikkhuno sakkāyanirodho pāṭikaṅkho.</span><br />
<span class="sujato m-text">You’d expect that mendicant to stop identifying.</span><br />
</p>
<p id="an4p178c2p5">
<span class="pali m-text">Seyyathāpi, bhikkhave, puriso suddhena hatthena sākhaṁ gaṇheyya, tassa so hattho neva sajjeyya na gaṇheyya na bajjheyya;</span><br />
<span class="sujato m-text">Suppose a person were to grab a branch with a clean hand. Their hand wouldn’t stick, hold, or bind to it.</span><br />
</p>
<p id="an4p178c2p6">
<span class="pali m-text">evamevaṁ kho, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">In the same way, take a mendicant who enters and remains in a peaceful release of the heart.</span><br />
</p>
<p id="an4p178c2p7">
<span class="pali m-text">So sakkāyanirodhaṁ manasi karoti.</span><br />
<span class="sujato m-text">They focus on the cessation of identification,</span><br />
</p>
<p id="an4p178c2p8">
<span class="pali m-text">Tassa sakkāyanirodhaṁ manasi karoto sakkāyanirodhe cittaṁ pakkhandati pasīdati santiṭṭhati adhimuccati.</span><br />
<span class="sujato m-text">and their mind is eager, confident, settled, and decided about it.</span><br />
</p>
<p id="an4p178c2p9">
<span class="pali m-text">Tassa kho evaṁ, bhikkhave, bhikkhuno sakkāyanirodho pāṭikaṅkho.</span><br />
<span class="sujato m-text">You’d expect that mendicant to stop identifying.</span><br />
</p>
<p id="an4p178c3p1">
<span class="pali m-text">Idha pana, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">Next, take a mendicant who enters and remains in a peaceful release of the heart.</span><br />
</p>
<p id="an4p178c3p2">
<span class="pali m-text">So avijjāppabhedaṁ manasi karoti.</span><br />
<span class="sujato m-text">They focus on smashing ignorance,</span><br />
</p>
<p id="an4p178c3p3">
<span class="pali m-text">Tassa avijjāppabhedaṁ manasi karoto avijjāppabhede cittaṁ na pakkhandati nappasīdati na santiṭṭhati nādhimuccati.</span><br />
<span class="sujato m-text">but their mind isn’t eager, confident, settled, and decided about it.</span><br />
</p>
<p id="an4p178c3p4">
<span class="pali m-text">Tassa kho evaṁ, bhikkhave, bhikkhuno na avijjāppabhedo pāṭikaṅkho.</span><br />
<span class="sujato m-text">You wouldn’t expect that mendicant to smash ignorance.</span><br />
</p>
<p id="an4p178c3p5">
<span class="pali m-text">Seyyathāpi, bhikkhave, jambālī anekavassagaṇikā.</span><br />
<span class="sujato m-text">Suppose there was a billabong that had been stagnant for many years.</span><br />
</p>
<p id="an4p178c3p6">
<span class="pali m-text">Tassā puriso yāni ceva āyamukhāni tāni pidaheyya, yāni ca apāyamukhāni tāni vivareyya, devo ca na sammā dhāraṁ anuppaveccheyya.</span><br />
<span class="sujato m-text">And someone was to close off the inlets and open up the drains, and the heavens didn’t provide enough rain.</span><br />
</p>
<p id="an4p178c3p7">
<span class="pali m-text">Evañhi tassā, bhikkhave, jambāliyā na āḷippabhedo pāṭikaṅkho.</span><br />
<span class="sujato m-text">You wouldn’t expect that billabong to break its banks.</span><br />
</p>
<p id="an4p178c3p8">
<span class="pali m-text">Evamevaṁ kho, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">In the same way, take a mendicant who enters and remains in a certain peaceful release of the heart.</span><br />
</p>
<p id="an4p178c3p9">
<span class="pali m-text">So avijjāppabhedaṁ manasi karoti.</span><br />
<span class="sujato m-text">They focus on smashing ignorance,</span><br />
</p>
<p id="an4p178c3p10">
<span class="pali m-text">Tassa avijjāppabhedaṁ manasi karoto avijjāppabhede cittaṁ na pakkhandati nappasīdati na santiṭṭhati nādhimuccati.</span><br />
<span class="sujato m-text">but their mind isn’t eager, confident, settled, and decided about it.</span><br />
</p>
<p id="an4p178c3p11">
<span class="pali m-text">Tassa kho evaṁ, bhikkhave, bhikkhuno na avijjāppabhedo pāṭikaṅkho.</span><br />
<span class="sujato m-text">You wouldn’t expect that mendicant to smash ignorance.</span><br />
</p>
<p id="an4p178c4p1">
<span class="pali m-text">Idha pana, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">Next, take a mendicant who enters and remains in a peaceful release of the heart.</span><br />
</p>
<p id="an4p178c4p2">
<span class="pali m-text">So avijjāppabhedaṁ manasi karoti.</span><br />
<span class="sujato m-text">They focus on smashing ignorance,</span><br />
</p>
<p id="an4p178c4p3">
<span class="pali m-text">Tassa avijjāppabhedaṁ manasi karoto avijjāppabhede cittaṁ pakkhandati pasīdati santiṭṭhati adhimuccati.</span><br />
<span class="sujato m-text">and their mind is eager, confident, settled, and decided about it.</span><br />
</p>
<p id="an4p178c4p4">
<span class="pali m-text">Tassa kho evaṁ, bhikkhave, bhikkhuno avijjāppabhedo pāṭikaṅkho.</span><br />
<span class="sujato m-text">You’d expect that mendicant to smash ignorance.</span><br />
</p>
<p id="an4p178c4p5">
<span class="pali m-text">Seyyathāpi, bhikkhave, jambālī anekavassagaṇikā.</span><br />
<span class="sujato m-text">Suppose there was a billabong that had been stagnant for many years.</span><br />
</p>
<p id="an4p178c4p6">
<span class="pali m-text">Tassā puriso yāni ceva āyamukhāni tāni vivareyya, yāni ca apāyamukhāni tāni pidaheyya, devo ca sammā dhāraṁ anuppaveccheyya.</span><br />
<span class="sujato m-text">And someone was to open up the inlets and close off the drains, and the heavens provided plenty of rain.</span><br />
</p>
<p id="an4p178c4p7">
<span class="pali m-text">Evañhi tassā, bhikkhave, jambāliyā āḷippabhedo pāṭikaṅkho.</span><br />
<span class="sujato m-text">You’d expect that billabong to break its banks.</span><br />
</p>
<p id="an4p178c4p8">
<span class="pali m-text">Evamevaṁ kho, bhikkhave, bhikkhu aññataraṁ santaṁ cetovimuttiṁ upasampajja viharati.</span><br />
<span class="sujato m-text">In the same way, take a mendicant who enters and remains in a certain peaceful release of the heart.</span><br />
</p>
<p id="an4p178c4p9">
<span class="pali m-text">So avijjāppabhedaṁ manasi karoti.</span><br />
<span class="sujato m-text">They focus on smashing ignorance,</span><br />
</p>
<p id="an4p178c4p10">
<span class="pali m-text">Tassa avijjāppabhedaṁ manasi karoto avijjāppabhede cittaṁ pakkhandati pasīdati santiṭṭhati adhimuccati.</span><br />
<span class="sujato m-text">and their mind is eager, confident, settled, and decided about it.</span><br />
</p>
<p id="an4p178c4p11">
<span class="pali m-text">Tassa kho evaṁ, bhikkhave, bhikkhuno avijjāppabhedo pāṭikaṅkho.</span><br />
<span class="sujato m-text">You’d expect that mendicant to smash ignorance.</span><br />
</p>
<p id="an4p178c4p12">
<span class="pali m-text">Ime kho, bhikkhave, cattāro puggalā santo saṁvijjamānā lokasmin”ti.</span><br />
<span class="sujato m-text">These are the four people found in the world.”</span><br />
</p>
<p id="an4p178c4p13">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0177.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0179.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>