<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy01kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy01kz.html" />
  <meta property="og:description" content="Upālivagga 3 Kāḷigodhāputtabhaddiyattheraapadāna “Padumuttarasambuddhaṁ, mettacittaṁ mahāmuniṁ; Upeti janatā sabbā, sabbalokagganāyakaṁ. Sattukañca baddhakañca, āmisaṁ pānabhojanaṁ; Dadanti satthuno sabbe, puññakkhette anuttare. Ahampi dānaṁ dassāmi, devadevassa tādino; Buddhaseṭṭhaṁ nimantetvā, saṅghampi ca anuttaraṁ. Uyyojitā mayā cete, nimantesuṁ tathāgataṁ; Kevalaṁ bhikkhusaṅghañca, puññakkhettaṁ anuttaraṁ. Satasahassapallaṅkaṁ, sovaṇṇaṁ gonakatthataṁ; Tūlikāpaṭalikāya, khomakappāsikehi …" />
  <meta name="twitter:description" content="Upālivagga 3 Kāḷigodhāputtabhaddiyattheraapadāna “Padumuttarasambuddhaṁ, mettacittaṁ mahāmuniṁ; Upeti janatā sabbā, sabbalokagganāyakaṁ. Sattukañca baddhakañca, āmisaṁ pānabhojanaṁ; Dadanti satthuno sabbe, puññakkhette anuttare. Ahampi dānaṁ dassāmi, devadevassa tādino; Buddhaseṭṭhaṁ nimantetvā, saṅghampi ca anuttaraṁ. Uyyojitā mayā cete, nimantesuṁ tathāgataṁ; Kevalaṁ bhikkhusaṅghañca, puññakkhettaṁ anuttaraṁ. Satasahassapallaṅkaṁ, sovaṇṇaṁ gonakatthataṁ; Tūlikāpaṭalikāya, khomakappāsikehi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="upalivagga">
<h2><a href="#upalivagga">Upālivagga</a></h2>
<section id="kaligodhaputtabhaddiyattheraapadana">
<h3><a href="#kaligodhaputtabhaddiyattheraapadana">3 Kāḷigodhāputtabhaddiyattheraapadāna</a></h3>
<p id="tha-ap45c1p1">
<span class="m-text m-primary">“Padumuttarasambuddhaṁ,</span><br />
</p>
<p id="tha-ap45c1p2">
<span class="m-text m-primary">mettacittaṁ mahāmuniṁ;</span><br />
</p>
<p id="tha-ap45c1p3">
<span class="m-text m-primary">Upeti janatā sabbā,</span><br />
</p>
<p id="tha-ap45c1p4">
<span class="m-text m-primary">sabbalokagganāyakaṁ.</span><br />
</p>
<p id="tha-ap45c2p1">
<span class="m-text m-primary">Sattukañca baddhakañca,</span><br />
</p>
<p id="tha-ap45c2p2">
<span class="m-text m-primary">āmisaṁ pānabhojanaṁ;</span><br />
</p>
<p id="tha-ap45c2p3">
<span class="m-text m-primary">Dadanti satthuno sabbe,</span><br />
</p>
<p id="tha-ap45c2p4">
<span class="m-text m-primary">puññakkhette anuttare.</span><br />
</p>
<p id="tha-ap45c3p1">
<span class="m-text m-primary">Ahampi dānaṁ dassāmi,</span><br />
</p>
<p id="tha-ap45c3p2">
<span class="m-text m-primary">devadevassa tādino;</span><br />
</p>
<p id="tha-ap45c3p3">
<span class="m-text m-primary">Buddhaseṭṭhaṁ nimantetvā,</span><br />
</p>
<p id="tha-ap45c3p4">
<span class="m-text m-primary">saṅghampi ca anuttaraṁ.</span><br />
</p>
<p id="tha-ap45c4p1">
<span class="m-text m-primary">Uyyojitā mayā cete,</span><br />
</p>
<p id="tha-ap45c4p2">
<span class="m-text m-primary">nimantesuṁ tathāgataṁ;</span><br />
</p>
<p id="tha-ap45c4p3">
<span class="m-text m-primary">Kevalaṁ bhikkhusaṅghañca,</span><br />
</p>
<p id="tha-ap45c4p4">
<span class="m-text m-primary">puññakkhettaṁ anuttaraṁ.</span><br />
</p>
<p id="tha-ap45c5p1">
<span class="m-text m-primary">Satasahassapallaṅkaṁ,</span><br />
</p>
<p id="tha-ap45c5p2">
<span class="m-text m-primary">sovaṇṇaṁ gonakatthataṁ;</span><br />
</p>
<p id="tha-ap45c5p3">
<span class="m-text m-primary">Tūlikāpaṭalikāya,</span><br />
</p>
<p id="tha-ap45c5p4">
<span class="m-text m-primary">khomakappāsikehi ca;</span><br />
</p>
<p id="tha-ap45c5p5">
<span class="m-text m-primary">Mahārahaṁ paññāpayiṁ,</span><br />
</p>
<p id="tha-ap45c5p6">
<span class="m-text m-primary">āsanaṁ buddhayuttakaṁ.</span><br />
</p>
<p id="tha-ap45c6p1">
<span class="m-text m-primary">Padumuttaro lokavidū,</span><br />
</p>
<p id="tha-ap45c6p2">
<span class="m-text m-primary">devadevo narāsabho;</span><br />
</p>
<p id="tha-ap45c6p3">
<span class="m-text m-primary">Bhikkhusaṅghaparibyūḷho,</span><br />
</p>
<p id="tha-ap45c6p4">
<span class="m-text m-primary">mama dvāramupāgami.</span><br />
</p>
<p id="tha-ap45c7p1">
<span class="m-text m-primary">Paccuggantvāna sambuddhaṁ,</span><br />
</p>
<p id="tha-ap45c7p2">
<span class="m-text m-primary">lokanāthaṁ yasassinaṁ;</span><br />
</p>
<p id="tha-ap45c7p3">
<span class="m-text m-primary">Pasannacitto sumano,</span><br />
</p>
<p id="tha-ap45c7p4">
<span class="m-text m-primary">abhināmayiṁ saṅgharaṁ.</span><br />
</p>
<p id="tha-ap45c8p1">
<span class="m-text m-primary">Bhikkhūnaṁ satasahassaṁ,</span><br />
</p>
<p id="tha-ap45c8p2">
<span class="m-text m-primary">buddhañca lokanāyakaṁ;</span><br />
</p>
<p id="tha-ap45c8p3">
<span class="m-text m-primary">Pasannacitto sumano,</span><br />
</p>
<p id="tha-ap45c8p4">
<span class="m-text m-primary">paramannena tappayiṁ.</span><br />
</p>
<p id="tha-ap45c9p1">
<span class="m-text m-primary">Padumuttaro lokavidū,</span><br />
</p>
<p id="tha-ap45c9p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap45c9p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap45c9p4">
<span class="m-text m-primary">imā gāthā abhāsatha.</span><br />
</p>
<p id="tha-ap45c10p1">
<span class="m-text m-primary">‘Yenidaṁ āsanaṁ dinnaṁ,</span><br />
</p>
<p id="tha-ap45c10p2">
<span class="m-text m-primary">sovaṇṇaṁ gonakatthataṁ;</span><br />
</p>
<p id="tha-ap45c10p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap45c10p4">
<span class="m-text m-primary">suṇātha mama bhāsato.</span><br />
</p>
<p id="tha-ap45c11p1">
<span class="m-text m-primary">Catusattatikkhattuṁ so,</span><br />
</p>
<p id="tha-ap45c11p2">
<span class="m-text m-primary">devarajjaṁ karissati;</span><br />
</p>
<p id="tha-ap45c11p3">
<span class="m-text m-primary">Anubhossati sampattiṁ,</span><br />
</p>
<p id="tha-ap45c11p4">
<span class="m-text m-primary">accharāhi purakkhato.</span><br />
</p>
<p id="tha-ap45c12p1">
<span class="m-text m-primary">Padesarajjaṁ sahassaṁ,</span><br />
</p>
<p id="tha-ap45c12p2">
<span class="m-text m-primary">vasudhaṁ āvasissati;</span><br />
</p>
<p id="tha-ap45c12p3">
<span class="m-text m-primary">Ekapaññāsakkhattuñca,</span><br />
</p>
<p id="tha-ap45c12p4">
<span class="m-text m-primary">cakkavattī bhavissati.</span><br />
</p>
<p id="tha-ap45c13p1">
<span class="m-text m-primary">Sabbāsu bhavayonīsu,</span><br />
</p>
<p id="tha-ap45c13p2">
<span class="m-text m-primary">uccākulī bhavissati;</span><br />
</p>
<p id="tha-ap45c13p3">
<span class="m-text m-primary">So ca pacchā pabbajitvā,</span><br />
</p>
<p id="tha-ap45c13p4">
<span class="m-text m-primary">sukkamūlena codito;</span><br />
</p>
<p id="tha-ap45c13p5">
<span class="m-text m-primary">Bhaddiyo nāma nāmena,</span><br />
</p>
<p id="tha-ap45c13p6">
<span class="m-text m-primary">hessati satthu sāvako’.</span><br />
</p>
<p id="tha-ap45c14p1">
<span class="m-text m-primary">Vivekamanuyuttomhi,</span><br />
</p>
<p id="tha-ap45c14p2">
<span class="m-text m-primary">pantasenanivāsahaṁ;</span><br />
</p>
<p id="tha-ap45c14p3">
<span class="m-text m-primary">Phalañcādhigataṁ sabbaṁ,</span><br />
</p>
<p id="tha-ap45c14p4">
<span class="m-text m-primary">cattaklesomhi ajjahaṁ.</span><br />
</p>
<p id="tha-ap45c15p1">
<span class="m-text m-primary">Mama sabbaṁ abhiññāya,</span><br />
</p>
<p id="tha-ap45c15p2">
<span class="m-text m-primary">sabbaññū lokanāyako;</span><br />
</p>
<p id="tha-ap45c15p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap45c15p4">
<span class="m-text m-primary">etadagge ṭhapesi maṁ.</span><br />
</p>
<p id="tha-ap45c16p1">
<span class="m-text m-primary">Paṭisambhidā catasso,</span><br />
</p>
<p id="tha-ap45c16p2">
<span class="m-text m-primary">…pe…</span><br />
</p>
<p id="tha-ap45c16p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap45c17p1">
<span class="m-text m-primary">Itthaṁ sudaṁ āyasmā bhaddiyo kāḷigodhāya putto thero imā gāthāyo abhāsitthāti.</span><br />
</p>
<p id="tha-ap45c18p1">
<span class="m-text m-primary">Bhaddiyassa kāḷigodhāya puttattherassāpadānaṁ tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>