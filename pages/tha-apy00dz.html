<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy00dz.html" />
  <meta property="og:description" content="Buddhavagga 11. Khadiravaniyarevatattheraapadāna “Gaṅgā bhāgīrathī nāma, himavantā pabhāvitā; Kutitthe nāviko āsiṁ, orime ca tariṁ ahaṁ. Padumuttaro nāyako, sambuddho dvipaduttamo; Vasī satasahassehi, gaṅgātīramupāgato. Bahū nāvā samānetvā, vaḍḍhakīhi susaṅkhataṁ; Nāvāya chadanaṁ katvā, paṭimāniṁ narāsabhaṁ. Āgantvāna ca sambuddho, ārūhi tañca nāvakaṁ; Vārimajjhe ṭhito satthā, imā gāthā abhāsatha. ‘Yo …" />
  <meta name="twitter:description" content="Buddhavagga 11. Khadiravaniyarevatattheraapadāna “Gaṅgā bhāgīrathī nāma, himavantā pabhāvitā; Kutitthe nāviko āsiṁ, orime ca tariṁ ahaṁ. Padumuttaro nāyako, sambuddho dvipaduttamo; Vasī satasahassehi, gaṅgātīramupāgato. Bahū nāvā samānetvā, vaḍḍhakīhi susaṅkhataṁ; Nāvāya chadanaṁ katvā, paṭimāniṁ narāsabhaṁ. Āgantvāna ca sambuddho, ārūhi tañca nāvakaṁ; Vārimajjhe ṭhito satthā, imā gāthā abhāsatha. ‘Yo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="khadiravaniyarevatattheraapadana">
<h3><a href="#khadiravaniyarevatattheraapadana">11. Khadiravaniyarevatattheraapadāna</a></h3>
<p id="tha-ap11c1p1">
<span class="m-text m-primary">“Gaṅgā bhāgīrathī nāma,</span><br />
</p>
<p id="tha-ap11c1p2">
<span class="m-text m-primary">himavantā pabhāvitā;</span><br />
</p>
<p id="tha-ap11c1p3">
<span class="m-text m-primary">Kutitthe nāviko āsiṁ,</span><br />
</p>
<p id="tha-ap11c1p4">
<span class="m-text m-primary">orime ca tariṁ ahaṁ.</span><br />
</p>
<p id="tha-ap11c2p1">
<span class="m-text m-primary">Padumuttaro nāyako,</span><br />
</p>
<p id="tha-ap11c2p2">
<span class="m-text m-primary">sambuddho dvipaduttamo;</span><br />
</p>
<p id="tha-ap11c2p3">
<span class="m-text m-primary">Vasī satasahassehi,</span><br />
</p>
<p id="tha-ap11c2p4">
<span class="m-text m-primary">gaṅgātīramupāgato.</span><br />
</p>
<p id="tha-ap11c3p1">
<span class="m-text m-primary">Bahū nāvā samānetvā,</span><br />
</p>
<p id="tha-ap11c3p2">
<span class="m-text m-primary">vaḍḍhakīhi susaṅkhataṁ;</span><br />
</p>
<p id="tha-ap11c3p3">
<span class="m-text m-primary">Nāvāya chadanaṁ katvā,</span><br />
</p>
<p id="tha-ap11c3p4">
<span class="m-text m-primary">paṭimāniṁ narāsabhaṁ.</span><br />
</p>
<p id="tha-ap11c4p1">
<span class="m-text m-primary">Āgantvāna ca sambuddho,</span><br />
</p>
<p id="tha-ap11c4p2">
<span class="m-text m-primary">ārūhi tañca nāvakaṁ;</span><br />
</p>
<p id="tha-ap11c4p3">
<span class="m-text m-primary">Vārimajjhe ṭhito satthā,</span><br />
</p>
<p id="tha-ap11c4p4">
<span class="m-text m-primary">imā gāthā abhāsatha.</span><br />
</p>
<p id="tha-ap11c5p1">
<span class="m-text m-primary">‘Yo so tāresi sambuddhaṁ,</span><br />
</p>
<p id="tha-ap11c5p2">
<span class="m-text m-primary">saṅghañcāpi anāsavaṁ;</span><br />
</p>
<p id="tha-ap11c5p3">
<span class="m-text m-primary">Tena cittappasādena,</span><br />
</p>
<p id="tha-ap11c5p4">
<span class="m-text m-primary">devaloke ramissati.</span><br />
</p>
<p id="tha-ap11c6p1">
<span class="m-text m-primary">Nibbattissati te byamhaṁ,</span><br />
</p>
<p id="tha-ap11c6p2">
<span class="m-text m-primary">sukataṁ nāvasaṇṭhitaṁ;</span><br />
</p>
<p id="tha-ap11c6p3">
<span class="m-text m-primary">Ākāse pupphachadanaṁ,</span><br />
</p>
<p id="tha-ap11c6p4">
<span class="m-text m-primary">dhārayissati sabbadā.</span><br />
</p>
<p id="tha-ap11c7p1">
<span class="m-text m-primary">Aṭṭhapaññāsakappamhi,</span><br />
</p>
<p id="tha-ap11c7p2">
<span class="m-text m-primary">tārako nāma khattiyo;</span><br />
</p>
<p id="tha-ap11c7p3">
<span class="m-text m-primary">Cāturanto vijitāvī,</span><br />
</p>
<p id="tha-ap11c7p4">
<span class="m-text m-primary">cakkavattī bhavissati.</span><br />
</p>
<p id="tha-ap11c8p1">
<span class="m-text m-primary">Sattapaññāsakappamhi,</span><br />
</p>
<p id="tha-ap11c8p2">
<span class="m-text m-primary">cammako nāma khattiyo;</span><br />
</p>
<p id="tha-ap11c8p3">
<span class="m-text m-primary">Uggacchantova sūriyo,</span><br />
</p>
<p id="tha-ap11c8p4">
<span class="m-text m-primary">jotissati mahabbalo.</span><br />
</p>
<p id="tha-ap11c9p1">
<span class="m-text m-primary">Kappasatasahassamhi,</span><br />
</p>
<p id="tha-ap11c9p2">
<span class="m-text m-primary">okkākakulasambhavo;</span><br />
</p>
<p id="tha-ap11c9p3">
<span class="m-text m-primary">Gotamo nāma gottena,</span><br />
</p>
<p id="tha-ap11c9p4">
<span class="m-text m-primary">satthā loke bhavissati.</span><br />
</p>
<p id="tha-ap11c10p1">
<span class="m-text m-primary">Tidasā so cavitvāna,</span><br />
</p>
<p id="tha-ap11c10p2">
<span class="m-text m-primary">manussattaṁ gamissati;</span><br />
</p>
<p id="tha-ap11c10p3">
<span class="m-text m-primary">Revato nāma nāmena,</span><br />
</p>
<p id="tha-ap11c10p4">
<span class="m-text m-primary">brahmabandhu bhavissati.</span><br />
</p>
<p id="tha-ap11c11p1">
<span class="m-text m-primary">Agārā nikkhamitvāna,</span><br />
</p>
<p id="tha-ap11c11p2">
<span class="m-text m-primary">sukkamūlena codito;</span><br />
</p>
<p id="tha-ap11c11p3">
<span class="m-text m-primary">Gotamassa bhagavato,</span><br />
</p>
<p id="tha-ap11c11p4">
<span class="m-text m-primary">sāsane pabbajissati.</span><br />
</p>
<p id="tha-ap11c12p1">
<span class="m-text m-primary">So pacchā pabbajitvāna,</span><br />
</p>
<p id="tha-ap11c12p2">
<span class="m-text m-primary">yuttayogo vipassako;</span><br />
</p>
<p id="tha-ap11c12p3">
<span class="m-text m-primary">Sabbāsave pariññāya,</span><br />
</p>
<p id="tha-ap11c12p4">
<span class="m-text m-primary">nibbāyissatināsavo’.</span><br />
</p>
<p id="tha-ap11c13p1">
<span class="m-text m-primary">Vīriyaṁ me dhuradhorayhaṁ,</span><br />
</p>
<p id="tha-ap11c13p2">
<span class="m-text m-primary">Yogakkhemādhivāhanaṁ;</span><br />
</p>
<p id="tha-ap11c13p3">
<span class="m-text m-primary">Dhāremi antimaṁ dehaṁ,</span><br />
</p>
<p id="tha-ap11c13p4">
<span class="m-text m-primary">Sammāsambuddhasāsane.</span><br />
</p>
<p id="tha-ap11c14p1">
<span class="m-text m-primary">Satasahasse kataṁ kammaṁ,</span><br />
</p>
<p id="tha-ap11c14p2">
<span class="m-text m-primary">phalaṁ dassesi me idha;</span><br />
</p>
<p id="tha-ap11c14p3">
<span class="m-text m-primary">Sumutto saravegova,</span><br />
</p>
<p id="tha-ap11c14p4">
<span class="m-text m-primary">kilese jhāpayī mama.</span><br />
</p>
<p id="tha-ap11c15p1">
<span class="m-text m-primary">Tato maṁ vananirataṁ,</span><br />
</p>
<p id="tha-ap11c15p2">
<span class="m-text m-primary">disvā lokantagū muni;</span><br />
</p>
<p id="tha-ap11c15p3">
<span class="m-text m-primary">Vanavāsibhikkhūnaggaṁ,</span><br />
</p>
<p id="tha-ap11c15p4">
<span class="m-text m-primary">paññapesi mahāmati.</span><br />
</p>
<p id="tha-ap11c16p1">
<span class="m-text m-primary">Paṭisambhidā catasso,</span><br />
</p>
<p id="tha-ap11c16p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap11c16p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap11c16p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap11c17p1">
<span class="m-text m-primary">Itthaṁ sudaṁ āyasmā khadiravaniyo revato thero imā gāthāyo abhāsitthāti.</span><br />
</p>
<p id="tha-ap11c18p1">
<span class="m-text m-primary">Khadiravaniyarevatattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>