<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn22 &raquo; Saṁyutta Nikāya 22 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny00rp031z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 22" />
  <meta name="twitter:title" content="Saṁyutta Nikāya 22" />
  <meta property="og:url" content="https://www.theravadan.org/pages/sny00rp031z.html" />
  <meta property="og:description" content="Translators: sujato Linked Discourses 22 9. Theravagga 9. Senior Mendicants 85. Yamakasutta 85. With Yamaka Ekaṁ samayaṁ āyasmā sāriputto sāvatthiyaṁ viharati jetavane anāthapiṇḍikassa ārāme. At one time Venerable Sāriputta was staying near Sāvatthī in Jeta’s Grove, Anāthapiṇḍika’s monastery. Tena kho pana samayena yamakassa nāma bhikkhuno evarūpa …" />
  <meta name="twitter:description" content="Translators: sujato Linked Discourses 22 9. Theravagga 9. Senior Mendicants 85. Yamakasutta 85. With Yamaka Ekaṁ samayaṁ āyasmā sāriputto sāvatthiyaṁ viharati jetavane anāthapiṇḍikassa ārāme. At one time Venerable Sāriputta was staying near Sāvatthī in Jeta’s Grove, Anāthapiṇḍika’s monastery. Tena kho pana samayena yamakassa nāma bhikkhuno evarūpa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn22-index.html">sn22</a> &raquo;
          </span>
          Saṁyutta Nikāya 22
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 22</span></p>
<section id="theravagga">
<h2><a href="#theravagga">9. Theravagga</a></h2>
<p><span class="m-text">9. Senior Mendicants</span></p>
<section id="yamakasutta">
<h3><a href="#yamakasutta">85. Yamakasutta</a></h3>
<p><span class="m-text">85. With Yamaka</span></p>
<p id="sn22p85c1p1">
<span class="m-text m-primary">Ekaṁ samayaṁ āyasmā sāriputto sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time Venerable Sāriputta was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn22p85c1p2">
<span class="m-text m-primary">Tena kho pana samayena yamakassa nāma bhikkhuno evarūpaṁ pāpakaṁ diṭṭhigataṁ uppannaṁ hoti:</span><br />
<span class="m-text">Now at that time a mendicant called Yamaka had the following harmful misconception:</span><br />
</p>
<p id="sn22p85c1p3">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti.</span><br />
<span class="m-text">“As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.”</span><br />
</p>
<p id="sn22p85c2p1">
<span class="m-text m-primary">Assosuṁ kho sambahulā bhikkhū yamakassa kira nāma bhikkhuno evarūpaṁ pāpakaṁ diṭṭhigataṁ uppannaṁ hoti:</span><br />
<span class="m-text">Several mendicants heard about this.</span><br />
</p>
<p id="sn22p85c2p2">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti.</span><br />
</p>
<p id="sn22p85c2p3">
<span class="m-text m-primary">Atha kho te bhikkhū yenāyasmā yamako tenupasaṅkamiṁsu; upasaṅkamitvā āyasmatā yamakena saddhiṁ sammodiṁsu.</span><br />
<span class="m-text">They went to Yamaka and exchanged greetings with him.</span><br />
</p>
<p id="sn22p85c2p4">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ yamakaṁ etadavocuṁ:</span><br />
<span class="m-text">When the greetings and polite conversation were over, they sat down to one side and said to him,</span><br />
</p>
<p id="sn22p85c3p1">
<span class="m-text m-primary">“Saccaṁ kira te, āvuso yamaka, evarūpaṁ pāpakaṁ diṭṭhigataṁ uppannaṁ:</span><br />
<span class="m-text">“Is it really true, Reverend Yamaka, that you have such a harmful misconception:</span><br />
</p>
<p id="sn22p85c3p2">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti?</span><br />
<span class="m-text">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.’”</span><br />
</p>
<p id="sn22p85c3p3">
<span class="m-text m-primary">“Evaṁ khvāhaṁ, āvuso, bhagavatā dhammaṁ desitaṁ ājānāmi:</span><br />
<span class="m-text">“Yes, reverends, that’s how I understand the Buddha’s teaching.”</span><br />
</p>
<p id="sn22p85c3p4">
<span class="m-text m-primary">‘khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti.</span><br />
</p>
<p id="sn22p85c4p1">
<span class="m-text m-primary">“Mā, āvuso yamaka, evaṁ avaca, mā bhagavantaṁ abbhācikkhi. Na hi sādhu bhagavato abbhācikkhanaṁ. Na hi bhagavā evaṁ vadeyya:</span><br />
<span class="m-text">“Don’t say that, Yamaka! Don’t misrepresent the Buddha, for misrepresentation of the Buddha is not good. And the Buddha would not say that.”</span><br />
</p>
<p id="sn22p85c4p2">
<span class="m-text m-primary">‘khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti.</span><br />
</p>
<p id="sn22p85c4p3">
<span class="m-text m-primary">Evampi kho āyasmā yamako tehi bhikkhūhi vuccamāno tatheva taṁ pāpakaṁ diṭṭhigataṁ thāmasā parāmāsā abhinivissa voharati:</span><br />
<span class="m-text">But even though admonished by those mendicants, Yamaka obstinately stuck to that misconception and insisted on stating it.</span><br />
</p>
<p id="sn22p85c4p4">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti.</span><br />
</p>
<p id="sn22p85c5p1">
<span class="m-text m-primary">Yato kho te bhikkhū nāsakkhiṁsu āyasmantaṁ yamakaṁ etasmā pāpakā diṭṭhigatā vivecetuṁ, atha kho te bhikkhū uṭṭhāyāsanā yenāyasmā sāriputto tenupasaṅkamiṁsu; upasaṅkamitvā āyasmantaṁ sāriputtaṁ etadavocuṁ:</span><br />
<span class="m-text">When those mendicants were unable to dissuade Yamaka from that misconception, they got up from their seats and went to see Venerable Sāriputta. They told him what had happened, and said,</span><br />
</p>
<p id="sn22p85c5p2">
<span class="m-text m-primary">“yamakassa nāma, āvuso sāriputta, bhikkhuno evarūpaṁ pāpakaṁ diṭṭhigataṁ uppannaṁ:</span><br />
</p>
<p id="sn22p85c5p3">
<span class="m-text m-primary">‘tathāhaṁ bhagavatā dhammaṁ desitaṁ ājānāmi yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’ti.</span><br />
</p>
<p id="sn22p85c5p4">
<span class="m-text m-primary">Sādhāyasmā sāriputto yena yamako bhikkhu tenupasaṅkamatu anukampaṁ upādāyā”ti.</span><br />
<span class="m-text">“May Venerable Sāriputta please go to the mendicant Yamaka out of compassion.”</span><br />
</p>
<p id="sn22p85c5p5">
<span class="m-text m-primary">Adhivāsesi kho āyasmā sāriputto tuṇhībhāvena.</span><br />
<span class="m-text">Sāriputta consented in silence.</span><br />
</p>
<p id="sn22p85c5p6">
<span class="m-text m-primary">Atha kho āyasmā sāriputto sāyanhasamayaṁ paṭisallānā vuṭṭhito yenāyasmā yamako tenupasaṅkami; upasaṅkamitvā āyasmatā yamakena saddhiṁ sammodi …pe… ekamantaṁ nisinno kho āyasmā sāriputto āyasmantaṁ yamakaṁ etadavoca:</span><br />
<span class="m-text">Then in the late afternoon, Venerable Sāriputta came out of retreat, went to Venerable Yamaka and exchanged greetings with him. Seated to one side he said to Yamaka:</span><br />
</p>
<p id="sn22p85c6p1">
<span class="m-text m-primary">“Saccaṁ kira te, āvuso yamaka, evarūpaṁ pāpakaṁ diṭṭhigataṁ uppannaṁ:</span><br />
<span class="m-text">“Is it really true, Reverend Yamaka, that you have such a harmful misconception:</span><br />
</p>
<p id="sn22p85c6p2">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti?</span><br />
<span class="m-text">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.’”</span><br />
</p>
<p id="sn22p85c6p3">
<span class="m-text m-primary">“Evaṁ khvāhaṁ, āvuso, bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti.</span><br />
<span class="m-text">“Yes, reverend, that’s how I understand the Buddha’s teaching.”</span><br />
</p>
<p id="sn22p85c7p1">
<span class="m-text m-primary">“Taṁ kiṁ maññasi, āvuso yamaka,</span><br />
<span class="m-text">“What do you think, Yamaka?</span><br />
</p>
<p id="sn22p85c7p2">
<span class="m-text m-primary">rūpaṁ niccaṁ vā aniccaṁ vā”ti?</span><br />
<span class="m-text">Is form permanent or impermanent?”</span><br />
</p>
<p id="sn22p85c7p3">
<span class="m-text m-primary">“Aniccaṁ, āvuso”.</span><br />
<span class="m-text">“Impermanent, reverend.”</span><br />
</p>
<p id="sn22p85c7p4">
<span class="m-text m-primary">“Vedanā niccā …</span><br />
<span class="m-text">“Is feeling …</span><br />
</p>
<p id="sn22p85c7p5">
<span class="m-text m-primary">saññā …</span><br />
<span class="m-text">perception …</span><br />
</p>
<p id="sn22p85c7p6">
<span class="m-text m-primary">saṅkhārā …</span><br />
<span class="m-text">choices …</span><br />
</p>
<p id="sn22p85c7p7">
<span class="m-text m-primary">viññāṇaṁ niccaṁ vā aniccaṁ vā”ti?</span><br />
<span class="m-text">consciousness permanent or impermanent?”</span><br />
</p>
<p id="sn22p85c7p8">
<span class="m-text m-primary">“Aniccaṁ, āvuso”.</span><br />
<span class="m-text">“Impermanent, reverend.”</span><br />
</p>
<p id="sn22p85c7p9">
<span class="m-text m-primary">“Tasmātiha …pe…</span><br />
<span class="m-text">“So you should truly see …</span><br />
</p>
<p id="sn22p85c7p10">
<span class="m-text m-primary">evaṁ passaṁ …pe…</span><br />
<span class="m-text">Seeing this …</span><br />
</p>
<p id="sn22p85c7p11">
<span class="m-text m-primary">nāparaṁ itthattāyāti pajānāti.</span><br />
<span class="m-text">They understand: ‘… there is no return to any state of existence.’</span><br />
</p>
<p id="sn22p85c8p1">
<span class="m-text m-primary">Taṁ kiṁ maññasi, āvuso yamaka,</span><br />
<span class="m-text">What do you think, Reverend Yamaka?</span><br />
</p>
<p id="sn22p85c8p2">
<span class="m-text m-primary">rūpaṁ tathāgatoti samanupassasī”ti?</span><br />
<span class="m-text">Do you regard the Realized One as form?”</span><br />
</p>
<p id="sn22p85c8p3">
<span class="m-text m-primary">“No hetaṁ, āvuso” …</span><br />
<span class="m-text">“No, reverend.”</span><br />
</p>
<p id="sn22p85c8p4">
<span class="m-text m-primary">“vedanaṁ tathāgatoti samanupassasī”ti?</span><br />
<span class="m-text">“Do you regard the Realized One as feeling …</span><br />
</p>
<p id="sn22p85c8p5">
<span class="m-text m-primary">“No hetaṁ, āvuso” …</span><br />
</p>
<p id="sn22p85c8p6">
<span class="m-text m-primary">“saññaṁ …</span><br />
<span class="m-text">perception …</span><br />
</p>
<p id="sn22p85c8p7">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p85c8p8">
<span class="m-text m-primary">viññāṇaṁ tathāgatoti samanupassasī”ti?</span><br />
<span class="m-text">consciousness?”</span><br />
</p>
<p id="sn22p85c8p9">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c9p1">
<span class="m-text m-primary">“Taṁ kiṁ maññasi, āvuso yamaka,</span><br />
<span class="m-text">“What do you think, Reverend Yamaka?</span><br />
</p>
<p id="sn22p85c9p2">
<span class="m-text m-primary">rūpasmiṁ tathāgatoti samanupassasī”ti?</span><br />
<span class="m-text">Do you regard the Realized One as in form?”</span><br />
</p>
<p id="sn22p85c9p3">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c9p4">
<span class="m-text m-primary">“Aññatra rūpā tathāgatoti samanupassasī”ti?</span><br />
<span class="m-text">“Or do you regard the Realized One as distinct from form?”</span><br />
</p>
<p id="sn22p85c9p5">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c9p6">
<span class="m-text m-primary">“Vedanāya …</span><br />
<span class="m-text">“Do you regard the Realized One as in feeling …</span><br />
</p>
<p id="sn22p85c9p7">
<span class="m-text m-primary">aññatra vedanāya …pe…</span><br />
<span class="m-text">or distinct from feeling …</span><br />
</p>
<p id="sn22p85c9p8">
<span class="m-text m-primary">saññāya …</span><br />
<span class="m-text">as in perception …</span><br />
</p>
<p id="sn22p85c9p9">
<span class="m-text m-primary">aññatra saññāya …</span><br />
<span class="m-text">or distinct from perception …</span><br />
</p>
<p id="sn22p85c9p10">
<span class="m-text m-primary">saṅkhāresu …</span><br />
<span class="m-text">as in choices …</span><br />
</p>
<p id="sn22p85c9p11">
<span class="m-text m-primary">aññatra saṅkhārehi …</span><br />
<span class="m-text">or distinct from choices …</span><br />
</p>
<p id="sn22p85c9p12">
<span class="m-text m-primary">viññāṇasmiṁ tathāgatoti samanupassasī”ti?</span><br />
<span class="m-text">as in consciousness?”</span><br />
</p>
<p id="sn22p85c9p13">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c9p14">
<span class="m-text m-primary">“Aññatra viññāṇā tathāgatoti samanupassasī”ti?</span><br />
<span class="m-text">“Or do you regard the Realized One as distinct from consciousness?”</span><br />
</p>
<p id="sn22p85c9p15">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c10p1">
<span class="m-text m-primary">“Taṁ kiṁ maññasi, āvuso yamaka,</span><br />
<span class="m-text">“What do you think, Yamaka?</span><br />
</p>
<p id="sn22p85c10p2">
<span class="m-text m-primary">rūpaṁ … vedanaṁ … saññaṁ … saṅkhāre … viññāṇaṁ tathāgatoti samanupassasī”ti?</span><br />
<span class="m-text">Do you regard the Realized One as possessing form, feeling, perception, choices, and consciousness?”</span><br />
</p>
<p id="sn22p85c10p3">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c11p1">
<span class="m-text m-primary">“Taṁ kiṁ maññasi, āvuso yamaka,</span><br />
<span class="m-text">“What do you think, Yamaka?</span><br />
</p>
<p id="sn22p85c11p2">
<span class="m-text m-primary">ayaṁ so arūpī … avedano … asaññī … asaṅkhāro … aviññāṇo tathāgatoti samanupassasī”ti?</span><br />
<span class="m-text">Do you regard the Realized One as one who is without form, feeling, perception, choices, and consciousness?”</span><br />
</p>
<p id="sn22p85c11p3">
<span class="m-text m-primary">“No hetaṁ, āvuso”.</span><br />
<span class="m-text">“No, reverend.”</span><br />
</p>
<p id="sn22p85c11p4">
<span class="m-text m-primary">“Ettha ca te, āvuso yamaka, diṭṭheva dhamme saccato thetato tathāgate anupalabbhiyamāne, kallaṁ nu te taṁ veyyākaraṇaṁ:</span><br />
<span class="m-text">“In that case, Reverend Yamaka, since you don’t acknowledge the Realized One as a genuine fact in the present life, is it appropriate to declare:</span><br />
</p>
<p id="sn22p85c11p5">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti?</span><br />
<span class="m-text">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.’?”</span><br />
</p>
<p id="sn22p85c12p1">
<span class="m-text m-primary">“Ahu kho me taṁ, āvuso sāriputta, pubbe aviddasuno pāpakaṁ diṭṭhigataṁ;</span><br />
<span class="m-text">“Reverend Sāriputta, in my ignorance, I used to have that misconception.</span><br />
</p>
<p id="sn22p85c12p2">
<span class="m-text m-primary">idañca panāyasmato sāriputtassa dhammadesanaṁ sutvā tañceva pāpakaṁ diṭṭhigataṁ pahīnaṁ, dhammo ca me abhisamito”ti.</span><br />
<span class="m-text">But now that I’ve heard the teaching from Venerable Sāriputta I’ve given up that misconception, and I’ve comprehended the teaching.”</span><br />
</p>
<p id="sn22p85c13p1">
<span class="m-text m-primary">“Sace taṁ, āvuso yamaka, evaṁ puccheyyuṁ:</span><br />
<span class="m-text">“Reverend Yamaka, suppose they were to ask you:</span><br />
</p>
<p id="sn22p85c13p2">
<span class="m-text m-primary">‘yo so, āvuso yamaka, bhikkhu arahaṁ khīṇāsavo so kāyassa bhedā paraṁ maraṇā kiṁ hotī’ti?</span><br />
<span class="m-text">‘When their body breaks up, after death, what happens to a perfected one, who has ended the defilements?’</span><br />
</p>
<p id="sn22p85c13p3">
<span class="m-text m-primary">Evaṁ puṭṭho tvaṁ, āvuso yamaka, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn22p85c13p4">
<span class="m-text m-primary">“Sace maṁ, āvuso, evaṁ puccheyyuṁ:</span><br />
<span class="m-text">“Sir, if they were to ask this,</span><br />
</p>
<p id="sn22p85c13p5">
<span class="m-text m-primary">‘yo so, āvuso yamaka, bhikkhu arahaṁ khīṇāsavo so kāyassa bhedā paraṁ maraṇā kiṁ hotī’ti?</span><br />
</p>
<p id="sn22p85c13p6">
<span class="m-text m-primary">Evaṁ puṭṭhohaṁ, āvuso, evaṁ byākareyyaṁ:</span><br />
<span class="m-text">I’d answer like this:</span><br />
</p>
<p id="sn22p85c13p7">
<span class="m-text m-primary">‘rūpaṁ kho, āvuso, aniccaṁ.</span><br />
<span class="m-text">‘Reverend, form is impermanent.</span><br />
</p>
<p id="sn22p85c13p8">
<span class="m-text m-primary">Yadaniccaṁ taṁ dukkhaṁ;</span><br />
<span class="m-text">What’s impermanent is suffering.</span><br />
</p>
<p id="sn22p85c13p9">
<span class="m-text m-primary">yaṁ dukkhaṁ taṁ niruddhaṁ tadatthaṅgataṁ.</span><br />
<span class="m-text">What’s suffering has ceased and ended.</span><br />
</p>
<p id="sn22p85c13p10">
<span class="m-text m-primary">Vedanā …</span><br />
<span class="m-text">Feeling …</span><br />
</p>
<p id="sn22p85c13p11">
<span class="m-text m-primary">saññā …</span><br />
<span class="m-text">perception …</span><br />
</p>
<p id="sn22p85c13p12">
<span class="m-text m-primary">saṅkhārā …</span><br />
<span class="m-text">choices …</span><br />
</p>
<p id="sn22p85c13p13">
<span class="m-text m-primary">viññāṇaṁ aniccaṁ.</span><br />
<span class="m-text">consciousness is impermanent.</span><br />
</p>
<p id="sn22p85c13p14">
<span class="m-text m-primary">Yadaniccaṁ taṁ dukkhaṁ;</span><br />
<span class="m-text">What’s impermanent is suffering.</span><br />
</p>
<p id="sn22p85c13p15">
<span class="m-text m-primary">yaṁ dukkhaṁ taṁ niruddhaṁ tadatthaṅgatan’ti.</span><br />
<span class="m-text">What’s suffering has ceased and ended.’</span><br />
</p>
<p id="sn22p85c13p16">
<span class="m-text m-primary">Evaṁ puṭṭhohaṁ, āvuso, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn22p85c14p1">
<span class="m-text m-primary">“Sādhu sādhu, āvuso yamaka.</span><br />
<span class="m-text">“Good, good, Reverend Yamaka!</span><br />
</p>
<p id="sn22p85c14p2">
<span class="m-text m-primary">Tena hāvuso yamaka, upamaṁ te karissāmi etasseva atthassa bhiyyoso mattāya ñāṇāya.</span><br />
<span class="m-text">Well then, I shall give you a simile to make the meaning even clearer.</span><br />
</p>
<p id="sn22p85c14p3">
<span class="m-text m-primary">Seyyathāpi, āvuso yamaka, gahapati vā gahapatiputto vā aḍḍho mahaddhano mahābhogo;</span><br />
<span class="m-text">Suppose there was a householder or householder’s son who was rich, with a lot of money and great wealth,</span><br />
</p>
<p id="sn22p85c14p4">
<span class="m-text m-primary">so ca ārakkhasampanno.</span><br />
<span class="m-text">and a bodyguard for protection.</span><br />
</p>
<p id="sn22p85c14p5">
<span class="m-text m-primary">Tassa kocideva puriso uppajjeyya anatthakāmo ahitakāmo ayogakkhemakāmo jīvitā voropetukāmo.</span><br />
<span class="m-text">Then along comes a person who wants to harm, injure, and threaten him, and take his life.</span><br />
</p>
<p id="sn22p85c14p6">
<span class="m-text m-primary">Tassa evamassa:</span><br />
<span class="m-text">They’d think:</span><br />
</p>
<p id="sn22p85c14p7">
<span class="m-text m-primary">‘ayaṁ kho gahapati vā gahapatiputto vā aḍḍho mahaddhano mahābhogo;</span><br />
<span class="m-text">‘This householder or householder’s son is rich, with a lot of money and great wealth,</span><br />
</p>
<p id="sn22p85c14p8">
<span class="m-text m-primary">so ca ārakkhasampanno;</span><br />
<span class="m-text">and a bodyguard for protection.</span><br />
</p>
<p id="sn22p85c14p9">
<span class="m-text m-primary">nāyaṁ sukaro pasayha jīvitā voropetuṁ.</span><br />
<span class="m-text">It won’t be easy to take his life by force.</span><br />
</p>
<p id="sn22p85c14p10">
<span class="m-text m-primary">Yannūnāhaṁ anupakhajja jīvitā voropeyyan’ti.</span><br />
<span class="m-text">Why don’t I get close to him, then take his life?’</span><br />
</p>
<p id="sn22p85c14p11">
<span class="m-text m-primary">So taṁ gahapatiṁ vā gahapatiputtaṁ vā upasaṅkamitvā evaṁ vadeyya:</span><br />
<span class="m-text">So he goes up to that householder or householder’s son and says:</span><br />
</p>
<p id="sn22p85c14p12">
<span class="m-text m-primary">‘upaṭṭhaheyyaṁ taṁ, bhante’ti.</span><br />
<span class="m-text">‘Sir, I would serve you.’</span><br />
</p>
<p id="sn22p85c14p13">
<span class="m-text m-primary">Tamenaṁ so gahapati vā gahapatiputto vā upaṭṭhāpeyya.</span><br />
<span class="m-text">Then they would serve that householder or householder’s son.</span><br />
</p>
<p id="sn22p85c14p14">
<span class="m-text m-primary">So upaṭṭhaheyya pubbuṭṭhāyī pacchānipātī kiṅkārapaṭissāvī manāpacārī piyavādī.</span><br />
<span class="m-text">They’d get up before him and go to bed after him, and be obliging, behaving nicely and speaking politely.</span><br />
</p>
<p id="sn22p85c14p15">
<span class="m-text m-primary">Tassa so gahapati vā gahapatiputto vā mittatopi naṁ saddaheyya;</span><br />
<span class="m-text">The householder or householder’s son would consider them as a friend</span><br />
</p>
<p id="sn22p85c14p16">
<span class="m-text m-primary">suhajjatopi naṁ saddaheyya;</span><br />
<span class="m-text">and companion,</span><br />
</p>
<p id="sn22p85c14p17">
<span class="m-text m-primary">tasmiñca vissāsaṁ āpajjeyya.</span><br />
<span class="m-text">and come to trust them.</span><br />
</p>
<p id="sn22p85c14p18">
<span class="m-text m-primary">Yadā kho, āvuso, tassa purisassa evamassa:</span><br />
<span class="m-text">But when that person realizes that</span><br />
</p>
<p id="sn22p85c14p19">
<span class="m-text m-primary">‘saṁvissattho kho myāyaṁ gahapati vā gahapatiputto vā’ti, atha naṁ rahogataṁ viditvā tiṇhena satthena jīvitā voropeyya.</span><br />
<span class="m-text">they’ve gained the trust of the householder or householder’s son, then, when they know he’s alone, they’d take his life with a sharp knife.</span><br />
</p>
<p id="sn22p85c15p1">
<span class="m-text m-primary">Taṁ kiṁ maññasi, āvuso yamaka,</span><br />
<span class="m-text">What do you think, Yamaka?</span><br />
</p>
<p id="sn22p85c15p2">
<span class="m-text m-primary">yadā hi so puriso amuṁ gahapatiṁ vā gahapatiputtaṁ vā upasaṅkamitvā evaṁ āha:</span><br />
<span class="m-text">When that person went to the householder or householder’s son and offered to</span><br />
</p>
<p id="sn22p85c15p3">
<span class="m-text m-primary">‘upaṭṭhaheyyaṁ taṁ, bhante’ti, tadāpi so vadhakova.</span><br />
<span class="m-text">serve him, weren’t they a killer then,</span><br />
</p>
<p id="sn22p85c15p4">
<span class="m-text m-primary">Vadhakañca pana santaṁ na aññāsi:</span><br />
<span class="m-text">though he didn’t know that</span><br />
</p>
<p id="sn22p85c15p5">
<span class="m-text m-primary">‘vadhako me’ti.</span><br />
<span class="m-text">this was his killer?</span><br />
</p>
<p id="sn22p85c15p6">
<span class="m-text m-primary">Yadāpi so upaṭṭhahati pubbuṭṭhāyī pacchānipātī kiṅkārapaṭissāvī manāpacārī piyavādī, tadāpi so vadhakova.</span><br />
<span class="m-text">And when they got up before him and went to bed after him, being obliging, behaving nicely and speaking politely, weren’t they a killer then,</span><br />
</p>
<p id="sn22p85c15p7">
<span class="m-text m-primary">Vadhakañca pana santaṁ na aññāsi:</span><br />
<span class="m-text">though he didn’t know that</span><br />
</p>
<p id="sn22p85c15p8">
<span class="m-text m-primary">‘vadhako me’ti.</span><br />
<span class="m-text">this was his killer?</span><br />
</p>
<p id="sn22p85c15p9">
<span class="m-text m-primary">Yadāpi naṁ rahogataṁ viditvā tiṇhena satthena jīvitā voropeti, tadāpi so vadhakova.</span><br />
<span class="m-text">And when, knowing he was alone, they took his life with a sharp knife, weren’t they a killer then,</span><br />
</p>
<p id="sn22p85c15p10">
<span class="m-text m-primary">Vadhakañca pana santaṁ na aññāsi:</span><br />
<span class="m-text">though he didn’t know that</span><br />
</p>
<p id="sn22p85c15p11">
<span class="m-text m-primary">‘vadhako me’”ti.</span><br />
<span class="m-text">this was his killer?”</span><br />
</p>
<p id="sn22p85c15p12">
<span class="m-text m-primary">“Evamāvuso”ti.</span><br />
<span class="m-text">“Yes, reverend.”</span><br />
</p>
<p id="sn22p85c15p13">
<span class="m-text m-primary">“Evameva kho, āvuso, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto</span><br />
<span class="m-text">“In the same way, an uneducated ordinary person has not seen the noble ones, and is neither skilled nor trained in the teaching of the noble ones. They’ve not seen good persons, and are neither skilled nor trained in the teaching of the good persons.</span><br />
</p>
<p id="sn22p85c15p14">
<span class="m-text m-primary">rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ.</span><br />
<span class="m-text">They regard form as self, self as having form, form in self, or self in form.</span><br />
</p>
<p id="sn22p85c15p15">
<span class="m-text m-primary">Vedanaṁ …</span><br />
<span class="m-text">They regard feeling …</span><br />
</p>
<p id="sn22p85c15p16">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn22p85c15p17">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p85c15p18">
<span class="m-text m-primary">viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ.</span><br />
<span class="m-text">They regard consciousness as self, self as having consciousness, consciousness in self, or self in consciousness.</span><br />
</p>
<p id="sn22p85c16p1">
<span class="m-text m-primary">So aniccaṁ rūpaṁ ‘aniccaṁ rūpan’ti yathābhūtaṁ nappajānāti.</span><br />
<span class="m-text">They don’t truly understand form—which is impermanent—as impermanent.</span><br />
</p>
<p id="sn22p85c16p2">
<span class="m-text m-primary">Aniccaṁ vedanaṁ ‘aniccā vedanā’ti yathābhūtaṁ nappajānāti.</span><br />
<span class="m-text">They don’t truly understand feeling …</span><br />
</p>
<p id="sn22p85c16p3">
<span class="m-text m-primary">Aniccaṁ saññaṁ ‘aniccā saññā’ti yathābhūtaṁ nappajānāti.</span><br />
<span class="m-text">perception …</span><br />
</p>
<p id="sn22p85c16p4">
<span class="m-text m-primary">Anicce saṅkhāre ‘aniccā saṅkhārā’ti yathābhūtaṁ nappajānāti.</span><br />
<span class="m-text">choices …</span><br />
</p>
<p id="sn22p85c16p5">
<span class="m-text m-primary">Aniccaṁ viññāṇaṁ ‘aniccaṁ viññāṇan’ti yathābhūtaṁ nappajānāti.</span><br />
<span class="m-text">consciousness—which is impermanent—as impermanent.</span><br />
</p>
<p id="sn22p85c17p1">
<span class="m-text m-primary">Dukkhaṁ rūpaṁ ‘dukkhaṁ rūpan’ti yathābhūtaṁ nappajānāti.</span><br />
<span class="m-text">They don’t truly understand form—which is suffering—as suffering.</span><br />
</p>
<p id="sn22p85c17p2">
<span class="m-text m-primary">Dukkhaṁ vedanaṁ …</span><br />
<span class="m-text">They don’t truly understand feeling …</span><br />
</p>
<p id="sn22p85c17p3">
<span class="m-text m-primary">dukkhaṁ saññaṁ …</span><br />
<span class="m-text">perception …</span><br />
</p>
<p id="sn22p85c17p4">
<span class="m-text m-primary">dukkhe saṅkhāre …</span><br />
<span class="m-text">choices …</span><br />
</p>
<p id="sn22p85c17p5">
<span class="m-text m-primary">dukkhaṁ viññāṇaṁ ‘dukkhaṁ viññāṇan’ti yathābhūtaṁ nappajānāti.</span><br />
<span class="m-text">consciousness—which is suffering—as suffering.</span><br />
</p>
<p id="sn22p85c18p1">
<span class="m-text m-primary">Anattaṁ rūpaṁ ‘anattā rūpan’ti yathābhūtaṁ nappajānāti.</span><br />
<span class="m-text">They don’t truly understand form—which is not-self—as not-self.</span><br />
</p>
<p id="sn22p85c18p2">
<span class="m-text m-primary">Anattaṁ vedanaṁ …</span><br />
<span class="m-text">They don’t truly understand feeling …</span><br />
</p>
<p id="sn22p85c18p3">
<span class="m-text m-primary">anattaṁ saññaṁ …</span><br />
<span class="m-text">perception …</span><br />
</p>
<p id="sn22p85c18p4">
<span class="m-text m-primary">anatte saṅkhāre …</span><br />
<span class="m-text">choices …</span><br />
</p>
<p id="sn22p85c18p5">
<span class="m-text m-primary">anattaṁ viññāṇaṁ ‘anattaṁ viññāṇan’ti yathābhūtaṁ nappajānāti.</span><br />
<span class="m-text">consciousness—which is not-self—as not-self.</span><br />
</p>
<p id="sn22p85c19p1">
<span class="m-text m-primary">Saṅkhataṁ rūpaṁ ‘saṅkhataṁ rūpan’ti yathābhūtaṁ nappajānāti.</span><br />
<span class="m-text">They don’t truly understand form—which is conditioned—as conditioned.</span><br />
</p>
<p id="sn22p85c19p2">
<span class="m-text m-primary">Saṅkhataṁ vedanaṁ …</span><br />
<span class="m-text">They don’t truly understand feeling …</span><br />
</p>
<p id="sn22p85c19p3">
<span class="m-text m-primary">saṅkhataṁ saññaṁ …</span><br />
<span class="m-text">perception …</span><br />
</p>
<p id="sn22p85c19p4">
<span class="m-text m-primary">saṅkhate saṅkhāre …</span><br />
<span class="m-text">choices …</span><br />
</p>
<p id="sn22p85c19p5">
<span class="m-text m-primary">saṅkhataṁ viññāṇaṁ ‘saṅkhataṁ viññāṇan’ti yathābhūtaṁ nappajānāti.</span><br />
<span class="m-text">consciousness—which is conditioned—as conditioned.</span><br />
</p>
<p id="sn22p85c20p1">
<span class="m-text m-primary">Vadhakaṁ rūpaṁ ‘vadhakaṁ rūpan’ti yathābhūtaṁ nappajānāti.</span><br />
<span class="m-text">They don’t truly understand form—which is a killer—as a killer.</span><br />
</p>
<p id="sn22p85c20p2">
<span class="m-text m-primary">Vadhakaṁ vedanaṁ ‘vadhakā vedanā’ti …</span><br />
<span class="m-text">They don’t truly understand feeling …</span><br />
</p>
<p id="sn22p85c20p3">
<span class="m-text m-primary">vadhakaṁ saññaṁ ‘vadhakā saññā’ti …</span><br />
<span class="m-text">perception …</span><br />
</p>
<p id="sn22p85c20p4">
<span class="m-text m-primary">vadhake saṅkhāre ‘vadhakā saṅkhārā’ti yathābhūtaṁ nappajānāti.</span><br />
<span class="m-text">choices …</span><br />
</p>
<p id="sn22p85c20p5">
<span class="m-text m-primary">Vadhakaṁ viññāṇaṁ ‘vadhakaṁ viññāṇan’ti yathābhūtaṁ nappajānāti.</span><br />
<span class="m-text">consciousness—which is a killer—as a killer.</span><br />
</p>
<p id="sn22p85c21p1">
<span class="m-text m-primary">So rūpaṁ upeti upādiyati adhiṭṭhāti ‘attā me’ti.</span><br />
<span class="m-text">They’re attracted to form, grasp it, and commit to the notion that it is ‘my self’.</span><br />
</p>
<p id="sn22p85c21p2">
<span class="m-text m-primary">Vedanaṁ …</span><br />
<span class="m-text">They’re attracted to feeling …</span><br />
</p>
<p id="sn22p85c21p3">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn22p85c21p4">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p85c21p5">
<span class="m-text m-primary">viññāṇaṁ upeti upādiyati adhiṭṭhāti ‘attā me’ti.</span><br />
<span class="m-text">consciousness, grasp it, and commit to the notion that it is ‘my self’.</span><br />
</p>
<p id="sn22p85c21p6">
<span class="m-text m-primary">Tassime pañcupādānakkhandhā upetā upādinnā dīgharattaṁ ahitāya dukkhāya saṁvattanti.</span><br />
<span class="m-text">And when you’ve gotten involved with and grasped these five grasping aggregates, they lead to your lasting harm and suffering.</span><br />
</p>
<p id="sn22p85c22p1">
<span class="m-text m-primary">Sutavā ca kho, āvuso, ariyasāvako ariyānaṁ dassāvī …pe… sappurisadhamme suvinīto</span><br />
<span class="m-text">An educated noble disciple has seen the noble ones, and is skilled and trained in the teaching of the noble ones. They’ve seen good persons, and are skilled and trained in the teaching of the good persons.</span><br />
</p>
<p id="sn22p85c22p2">
<span class="m-text m-primary">na rūpaṁ attato samanupassati, na rūpavantaṁ attānaṁ; na attani rūpaṁ, na rūpasmiṁ attānaṁ.</span><br />
<span class="m-text">They don’t regard form as self, self as having form, form in self, or self in form.</span><br />
</p>
<p id="sn22p85c22p3">
<span class="m-text m-primary">Na vedanaṁ …</span><br />
<span class="m-text">They don’t regard feeling …</span><br />
</p>
<p id="sn22p85c22p4">
<span class="m-text m-primary">na saññaṁ …</span><br />
<span class="m-text">perception …</span><br />
</p>
<p id="sn22p85c22p5">
<span class="m-text m-primary">na saṅkhāre …</span><br />
<span class="m-text">choices …</span><br />
</p>
<p id="sn22p85c22p6">
<span class="m-text m-primary">na viññāṇaṁ attato samanupassati, na viññāṇavantaṁ attānaṁ;</span><br />
<span class="m-text">consciousness as self, self as having consciousness,</span><br />
</p>
<p id="sn22p85c22p7">
<span class="m-text m-primary">na attani viññāṇaṁ, na viññāṇasmiṁ attānaṁ.</span><br />
<span class="m-text">consciousness in self, or self in consciousness.</span><br />
</p>
<p id="sn22p85c23p1">
<span class="m-text m-primary">So aniccaṁ rūpaṁ ‘aniccaṁ rūpan’ti yathābhūtaṁ pajānāti.</span><br />
<span class="m-text">They truly understand form—which is impermanent—as impermanent.</span><br />
</p>
<p id="sn22p85c23p2">
<span class="m-text m-primary">Aniccaṁ vedanaṁ …</span><br />
<span class="m-text">They truly understand feeling …</span><br />
</p>
<p id="sn22p85c23p3">
<span class="m-text m-primary">aniccaṁ saññaṁ …</span><br />
<span class="m-text">perception …</span><br />
</p>
<p id="sn22p85c23p4">
<span class="m-text m-primary">anicce saṅkhāre …</span><br />
<span class="m-text">choices …</span><br />
</p>
<p id="sn22p85c23p5">
<span class="m-text m-primary">aniccaṁ viññāṇaṁ ‘aniccaṁ viññāṇan’ti yathābhūtaṁ pajānāti.</span><br />
<span class="m-text">consciousness—which is impermanent—as impermanent.</span><br />
</p>
<p id="sn22p85c24p1">
<span class="m-text m-primary">Dukkhaṁ rūpaṁ ‘dukkhaṁ rūpan’ti yathābhūtaṁ pajānāti.</span><br />
<span class="m-text">They truly understand form—which is suffering—as suffering.</span><br />
</p>
<p id="sn22p85c24p2">
<span class="m-text m-primary">Dukkhaṁ vedanaṁ …</span><br />
<span class="m-text">They truly understand feeling …</span><br />
</p>
<p id="sn22p85c24p3">
<span class="m-text m-primary">dukkhaṁ saññaṁ …</span><br />
<span class="m-text">perception …</span><br />
</p>
<p id="sn22p85c24p4">
<span class="m-text m-primary">dukkhe saṅkhāre …</span><br />
<span class="m-text">choices …</span><br />
</p>
<p id="sn22p85c24p5">
<span class="m-text m-primary">dukkhaṁ viññāṇaṁ ‘dukkhaṁ viññāṇan’ti yathābhūtaṁ pajānāti.</span><br />
<span class="m-text">consciousness—which is suffering—as suffering.</span><br />
</p>
<p id="sn22p85c25p1">
<span class="m-text m-primary">Anattaṁ rūpaṁ ‘anattā rūpan’ti yathābhūtaṁ pajānāti.</span><br />
<span class="m-text">They truly understand form—which is not-self—as not-self.</span><br />
</p>
<p id="sn22p85c25p2">
<span class="m-text m-primary">Anattaṁ vedanaṁ …</span><br />
<span class="m-text">They truly understand feeling …</span><br />
</p>
<p id="sn22p85c25p3">
<span class="m-text m-primary">anattaṁ saññaṁ …</span><br />
<span class="m-text">perception …</span><br />
</p>
<p id="sn22p85c25p4">
<span class="m-text m-primary">anatte saṅkhāre …</span><br />
<span class="m-text">choices …</span><br />
</p>
<p id="sn22p85c25p5">
<span class="m-text m-primary">anattaṁ viññāṇaṁ ‘anattā viññāṇan’ti yathābhūtaṁ pajānāti.</span><br />
<span class="m-text">consciousness—which is not-self—as not-self.</span><br />
</p>
<p id="sn22p85c26p1">
<span class="m-text m-primary">Saṅkhataṁ rūpaṁ ‘saṅkhataṁ rūpan’ti yathābhūtaṁ pajānāti.</span><br />
<span class="m-text">They truly understand form—which is conditioned—as conditioned.</span><br />
</p>
<p id="sn22p85c26p2">
<span class="m-text m-primary">Saṅkhataṁ vedanaṁ …</span><br />
<span class="m-text">They truly understand feeling …</span><br />
</p>
<p id="sn22p85c26p3">
<span class="m-text m-primary">saṅkhataṁ saññaṁ …</span><br />
<span class="m-text">perception …</span><br />
</p>
<p id="sn22p85c26p4">
<span class="m-text m-primary">saṅkhate saṅkhāre …</span><br />
<span class="m-text">choices …</span><br />
</p>
<p id="sn22p85c26p5">
<span class="m-text m-primary">saṅkhataṁ viññāṇaṁ ‘saṅkhataṁ viññāṇan’ti yathābhūtaṁ pajānāti.</span><br />
<span class="m-text">consciousness—which is conditioned—as conditioned.</span><br />
</p>
<p id="sn22p85c27p1">
<span class="m-text m-primary">Vadhakaṁ rūpaṁ ‘vadhakaṁ rūpan’ti yathābhūtaṁ pajānāti.</span><br />
<span class="m-text">They truly understand form—which is a killer—as a killer.</span><br />
</p>
<p id="sn22p85c27p2">
<span class="m-text m-primary">Vadhakaṁ vedanaṁ …</span><br />
<span class="m-text">They truly understand feeling …</span><br />
</p>
<p id="sn22p85c27p3">
<span class="m-text m-primary">vadhakaṁ saññaṁ …</span><br />
<span class="m-text">perception …</span><br />
</p>
<p id="sn22p85c27p4">
<span class="m-text m-primary">vadhake saṅkhāre ‘vadhakā saṅkhārā’ti yathābhūtaṁ pajānāti.</span><br />
<span class="m-text">choices …</span><br />
</p>
<p id="sn22p85c27p5">
<span class="m-text m-primary">Vadhakaṁ viññāṇaṁ ‘vadhakaṁ viññāṇan’ti yathābhūtaṁ pajānāti.</span><br />
<span class="m-text">consciousness—which is a killer—as a killer.</span><br />
</p>
<p id="sn22p85c28p1">
<span class="m-text m-primary">So rūpaṁ na upeti, na upādiyati, nādhiṭṭhāti: ‘attā me’ti.</span><br />
<span class="m-text">Not being attracted to form, they don’t grasp it, and commit to the notion that it is ‘my self’.</span><br />
</p>
<p id="sn22p85c28p2">
<span class="m-text m-primary">Vedanaṁ …</span><br />
<span class="m-text">Not being attracted to feeling …</span><br />
</p>
<p id="sn22p85c28p3">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn22p85c28p4">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p85c28p5">
<span class="m-text m-primary">viññāṇaṁ na upeti, na upādiyati, nādhiṭṭhāti: ‘attā me’ti.</span><br />
<span class="m-text">consciousness, they don't grasp it, and commit to the notion that it is ‘my self’.</span><br />
</p>
<p id="sn22p85c28p6">
<span class="m-text m-primary">Tassime pañcupādānakkhandhā anupetā anupādinnā dīgharattaṁ hitāya sukhāya saṁvattantī”ti.</span><br />
<span class="m-text">And when you’re not attracted to and don’t grasp these five grasping aggregates, they lead to your lasting welfare and happiness.”</span><br />
</p>
<p id="sn22p85c28p7">
<span class="m-text m-primary">“Evametaṁ, āvuso sāriputta, hoti yesaṁ āyasmantānaṁ tādisā sabrahmacārino anukampakā atthakāmā ovādakā anusāsakā.</span><br />
<span class="m-text">“Reverend Sāriputta, this is how it is when you have such venerables as spiritual companions to advise and instruct you out of kindness and compassion.</span><br />
</p>
<p id="sn22p85c28p8">
<span class="m-text m-primary">Idañca pana me āyasmato sāriputtassa dhammadesanaṁ sutvā anupādāya āsavehi cittaṁ vimuttan”ti.</span><br />
<span class="m-text">And after hearing this teaching by Venerable Sāriputta, my mind is freed from the defilements by not grasping.”</span><br />
</p>
<p id="sn22p85c28p9">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>