<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy01ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy01ez.html" />
  <meta property="og:description" content="Mahāvagga 5. Ucchupetavatthu “Idaṁ mama ucchuvanaṁ mahantaṁ, Nibbattati puññaphalaṁ anappakaṁ; Taṁ dāni me na paribhogameti, Ācikkha bhante kissa ayaṁ vipāko. Haññāmi khajjāmi ca vāyamāmi, Parisakkāmi paribhuñjituṁ kiñci; Svāhaṁ chinnathāmo kapaṇo lālapāmi, Kissa kammassa ayaṁ vipāko. Vighāto cāhaṁ paripatāmi chamāyaṁ, Parivattāmi vāricarova ghamme; Rudato ca me assukā niggalanti, Ācikkha bhante …" />
  <meta name="twitter:description" content="Mahāvagga 5. Ucchupetavatthu “Idaṁ mama ucchuvanaṁ mahantaṁ, Nibbattati puññaphalaṁ anappakaṁ; Taṁ dāni me na paribhogameti, Ācikkha bhante kissa ayaṁ vipāko. Haññāmi khajjāmi ca vāyamāmi, Parisakkāmi paribhuñjituṁ kiñci; Svāhaṁ chinnathāmo kapaṇo lālapāmi, Kissa kammassa ayaṁ vipāko. Vighāto cāhaṁ paripatāmi chamāyaṁ, Parivattāmi vāricarova ghamme; Rudato ca me assukā niggalanti, Ācikkha bhante …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="mahavagga">
<h2><a href="#mahavagga">Mahāvagga</a></h2>
<section id="ucchupetavatthu">
<h3><a href="#ucchupetavatthu">5. Ucchupetavatthu</a></h3>
<p id="pv40c1p1">
<span class="m-text m-primary">“Idaṁ mama ucchuvanaṁ mahantaṁ,</span><br />
</p>
<p id="pv40c1p2">
<span class="m-text m-primary">Nibbattati puññaphalaṁ anappakaṁ;</span><br />
</p>
<p id="pv40c1p3">
<span class="m-text m-primary">Taṁ dāni me na paribhogameti,</span><br />
</p>
<p id="pv40c1p4">
<span class="m-text m-primary">Ācikkha bhante kissa ayaṁ vipāko.</span><br />
</p>
<p id="pv40c2p1">
<span class="m-text m-primary">Haññāmi khajjāmi ca vāyamāmi,</span><br />
</p>
<p id="pv40c2p2">
<span class="m-text m-primary">Parisakkāmi paribhuñjituṁ kiñci;</span><br />
</p>
<p id="pv40c2p3">
<span class="m-text m-primary">Svāhaṁ chinnathāmo kapaṇo lālapāmi,</span><br />
</p>
<p id="pv40c2p4">
<span class="m-text m-primary">Kissa kammassa ayaṁ vipāko.</span><br />
</p>
<p id="pv40c3p1">
<span class="m-text m-primary">Vighāto cāhaṁ paripatāmi chamāyaṁ,</span><br />
</p>
<p id="pv40c3p2">
<span class="m-text m-primary">Parivattāmi vāricarova ghamme;</span><br />
</p>
<p id="pv40c3p3">
<span class="m-text m-primary">Rudato ca me assukā niggalanti,</span><br />
</p>
<p id="pv40c3p4">
<span class="m-text m-primary">Ācikkha bhante kissa ayaṁ vipāko.</span><br />
</p>
<p id="pv40c4p1">
<span class="m-text m-primary">Chāto kilanto ca pipāsito ca,</span><br />
</p>
<p id="pv40c4p2">
<span class="m-text m-primary">Santassito sātasukhaṁ na vinde;</span><br />
</p>
<p id="pv40c4p3">
<span class="m-text m-primary">Pucchāmi taṁ etamatthaṁ bhadante,</span><br />
</p>
<p id="pv40c4p4">
<span class="m-text m-primary">Kathaṁ nu ucchuparibhogaṁ labheyyan”ti.</span><br />
</p>
<p id="pv40c5p1">
<span class="m-text m-primary">“Pure tuvaṁ kammamakāsi attanā,</span><br />
</p>
<p id="pv40c5p2">
<span class="m-text m-primary">Manussabhūto purimāya jātiyā;</span><br />
</p>
<p id="pv40c5p3">
<span class="m-text m-primary">Ahañca taṁ etamatthaṁ vadāmi,</span><br />
</p>
<p id="pv40c5p4">
<span class="m-text m-primary">Sutvāna tvaṁ etamatthaṁ vijāna.</span><br />
</p>
<p id="pv40c6p1">
<span class="m-text m-primary">Ucchuṁ tuvaṁ khādamāno payāto,</span><br />
</p>
<p id="pv40c6p2">
<span class="m-text m-primary">Puriso ca te piṭṭhito anvagacchi;</span><br />
</p>
<p id="pv40c6p3">
<span class="m-text m-primary">So ca taṁ paccāsanto kathesi,</span><br />
</p>
<p id="pv40c6p4">
<span class="m-text m-primary">Tassa tuvaṁ na kiñci ālapittha.</span><br />
</p>
<p id="pv40c7p1">
<span class="m-text m-primary">So ca taṁ abhaṇantaṁ ayāci,</span><br />
</p>
<p id="pv40c7p2">
<span class="m-text m-primary">‘Dehayya ucchun’ti ca taṁ avoca;</span><br />
</p>
<p id="pv40c7p3">
<span class="m-text m-primary">Tassa tuvaṁ piṭṭhito ucchuṁ adāsi,</span><br />
</p>
<p id="pv40c7p4">
<span class="m-text m-primary">Tassetaṁ kammassa ayaṁ vipāko.</span><br />
</p>
<p id="pv40c8p1">
<span class="m-text m-primary">Iṅgha tvaṁ gantvāna piṭṭhito gaṇheyyāsi,</span><br />
</p>
<p id="pv40c8p2">
<span class="m-text m-primary">Gahetvāna taṁ khādassu yāvadatthaṁ;</span><br />
</p>
<p id="pv40c8p3">
<span class="m-text m-primary">Teneva tvaṁ attamano bhavissasi,</span><br />
</p>
<p id="pv40c8p4">
<span class="m-text m-primary">Haṭṭho cudaggo ca pamodito cā”ti.</span><br />
</p>
<p id="pv40c9p1">
<span class="m-text m-primary">Gantvāna so piṭṭhito aggahesi,</span><br />
</p>
<p id="pv40c9p2">
<span class="m-text m-primary">Gahetvāna taṁ khādi yāvadatthaṁ;</span><br />
</p>
<p id="pv40c9p3">
<span class="m-text m-primary">Teneva so attamano ahosi,</span><br />
</p>
<p id="pv40c9p4">
<span class="m-text m-primary">Haṭṭho cudaggo ca pamodito cāti.</span><br />
</p>
<p id="pv40c10p1">
<span class="m-text m-primary">Ucchupetavatthu pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>