<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cnd0021.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cnd0020.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0022.html">Next</a></div>
</div>
<p id="cnd21c0p2">
<span class="pali m-text">Pārāyanavagganiddesa</span><br />
</p>
<section id="parayanatthutigathaniddesa">
<span id="cnd21c0p3"></span><h2><span class="pali m-text">17. Pārāyanatthutigāthāniddesa</span></h2>
<p id="cnd21c1p1">
<span class="pali m-text">&lt;b&gt;Idamavoca bhagavā magadhesu viharanto pāsāṇake cetiye, paricārakasoḷasānaṁ brāhmaṇānaṁ ajjhiṭṭho puṭṭho puṭṭho pañhaṁ byākāsi.&lt;/b&gt;</span><br />
</p>
<p id="cnd21c2p1">
<span class="pali m-text">&lt;b&gt;Idamavoca bhagavā&lt;/b&gt;ti idaṁ pārāyanaṁ avoca.</span><br />
</p>
<p id="cnd21c2p2">
<span class="pali m-text">&lt;b&gt;Bhagavā&lt;/b&gt;ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd21c2p3">
<span class="pali m-text">idamavoca bhagavā.</span><br />
</p>
<p id="cnd21c2p4">
<span class="pali m-text">&lt;b&gt;Magadhesu viharanto&lt;/b&gt;ti magadhanāmake janapade viharanto iriyanto vattento pālento yapento yāpento.</span><br />
</p>
<p id="cnd21c2p5">
<span class="pali m-text">&lt;b&gt;Pāsāṇake cetiye&lt;/b&gt;ti pāsāṇakacetiyaṁ vuccati buddhāsananti—</span><br />
</p>
<p id="cnd21c2p6">
<span class="pali m-text">magadhesu viharanto pāsāṇake cetiye.</span><br />
</p>
<p id="cnd21c2p7">
<span class="pali m-text">&lt;b&gt;Paricārakasoḷasānaṁ brāhmaṇānan&lt;/b&gt;ti piṅgiyo brāhmaṇo bāvarissa brāhmaṇassa paddho paddhacaro paricārako sisso.</span><br />
</p>
<p id="cnd21c2p8">
<span class="pali m-text">Piṅgiyena te soḷasāti—</span><br />
</p>
<p id="cnd21c2p9">
<span class="pali m-text">evampi paricārakasoḷasānaṁ brāhmaṇānaṁ.</span><br />
</p>
<p id="cnd21c2p10">
<span class="pali m-text">Atha vā te soḷasa brāhmaṇā buddhassa bhagavato paddhā paddhacarā paricārakā sissāti—</span><br />
</p>
<p id="cnd21c2p11">
<span class="pali m-text">evampi paricārakasoḷasānaṁ brāhmaṇānaṁ.</span><br />
</p>
<p id="cnd21c3p1">
<span class="pali m-text">&lt;b&gt;Ajjhiṭṭho puṭṭho puṭṭho pañhaṁ byākāsī&lt;/b&gt;ti.</span><br />
</p>
<p id="cnd21c3p2">
<span class="pali m-text">&lt;b&gt;Ajjhiṭṭho&lt;/b&gt;ti ajjhiṭṭho ajjhesito.</span><br />
</p>
<p id="cnd21c3p3">
<span class="pali m-text">&lt;b&gt;Puṭṭho puṭṭho&lt;/b&gt;ti puṭṭho puṭṭho pucchito pucchito yācito yācito ajjhesito ajjhesito pasādito pasādito.</span><br />
</p>
<p id="cnd21c3p4">
<span class="pali m-text">&lt;b&gt;Pañhaṁ byākāsī&lt;/b&gt;ti pañhaṁ byākāsi ācikkhi desesi paññapesi paṭṭhapesi vivari vibhaji uttānīākāsi pakāsesīti—</span><br />
</p>
<p id="cnd21c3p5">
<span class="pali m-text">ajjhiṭṭho puṭṭho puṭṭho pañhaṁ byākāsi.</span><br />
</p>
<p id="cnd21c3p6">
<span class="pali m-text">Tenetaṁ vuccati—</span><br />
</p>
<p id="cnd21c4p1">
<span class="pali m-text">“Idamavoca bhagavā magadhesu viharanto pāsāṇake cetiye, paricārakasoḷasānaṁ brāhmaṇānaṁ ajjhiṭṭho puṭṭho puṭṭho pañhaṁ byākāsī”ti.</span><br />
</p>
<p id="cnd21c5p1">
<span class="pali m-text">&lt;b&gt;Ekamekassa cepi pañhassa atthamaññāya dhammamaññāya dhammānudhammaṁ paṭipajjeyya, gaccheyyeva jarāmaraṇassa pāraṁ.&lt;/b&gt;</span><br />
</p>
<p id="cnd21c5p2">
<span class="pali m-text">&lt;b&gt;Pāraṅgamanīyā ime dhammāti.&lt;/b&gt;</span><br />
</p>
<p id="cnd21c5p3">
<span class="pali m-text">&lt;b&gt;Tasmā imassa dhammapariyāyassa “pārāyanan”teva adhivacanaṁ.&lt;/b&gt;</span><br />
</p>
<p id="cnd21c6p1">
<span class="pali m-text">&lt;b&gt;Ekamekassa cepi pañhassā&lt;/b&gt;ti ekamekassa cepi ajitapañhassa, ekamekassa cepi tissametteyyapañhassa, ekamekassa cepi puṇṇakapañhassa, ekamekassa cepi mettagūpañhassa, ekamekassa cepi dhotakapañhassa, ekamekassa cepi upasīvapañhassa, ekamekassa cepi nandakapañhassa, ekamekassa cepi hemakapañhassa, ekamekassa cepi todeyyapañhassa, ekamekassa cepi kappapañhassa, ekamekassa cepi jatukaṇṇipañhassa, ekamekassa cepi bhadrāvudhapañhassa, ekamekassa cepi udayapañhassa, ekamekassa cepi posālapañhassa, ekamekassa cepi mogharājapañhassa, ekamekassa cepi piṅgiyapañhassāti—</span><br />
</p>
<p id="cnd21c6p2">
<span class="pali m-text">ekamekassa cepi pañhassa.</span><br />
</p>
<p id="cnd21c7p1">
<span class="pali m-text">&lt;b&gt;Atthamaññāya dhammamaññāyā&lt;/b&gt;ti sveva pañho dhammo, visajjanaṁ atthoti atthaṁ aññāya jānitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="cnd21c7p2">
<span class="pali m-text">atthamaññāya.</span><br />
</p>
<p id="cnd21c7p3">
<span class="pali m-text">&lt;b&gt;Dhammamaññāyā&lt;/b&gt;ti dhammaṁ aññāya jānitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="cnd21c7p4">
<span class="pali m-text">dhammamaññāyāti—</span><br />
</p>
<p id="cnd21c7p5">
<span class="pali m-text">atthamaññāya dhammamaññāya.</span><br />
</p>
<p id="cnd21c7p6">
<span class="pali m-text">&lt;b&gt;Dhammānudhammaṁ paṭipajjeyyā&lt;/b&gt;ti sammāpaṭipadaṁ anulomapaṭipadaṁ apaccanīkapaṭipadaṁ anvatthapaṭipadaṁ dhammānudhammapaṭipadaṁ paṭipajjeyyāti—</span><br />
</p>
<p id="cnd21c7p7">
<span class="pali m-text">dhammānudhammaṁ paṭipajjeyya.</span><br />
</p>
<p id="cnd21c7p8">
<span class="pali m-text">&lt;b&gt;Gaccheyyeva jarāmaraṇassa pāran&lt;/b&gt;ti jarāmaraṇassa pāraṁ vuccati amataṁ nibbānaṁ.</span><br />
</p>
<p id="cnd21c7p9">
<span class="pali m-text">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.</span><br />
</p>
<p id="cnd21c7p10">
<span class="pali m-text">&lt;b&gt;Gaccheyyeva jarāmaraṇassa pāran&lt;/b&gt;ti jarāmaraṇassa pāraṁ gaccheyya, pāraṁ adhigaccheyya, pāraṁ adhiphasseyya, pāraṁ sacchikareyyāti—</span><br />
</p>
<p id="cnd21c7p11">
<span class="pali m-text">gaccheyyeva jarāmaraṇassa pāraṁ.</span><br />
</p>
<p id="cnd21c7p12">
<span class="pali m-text">&lt;b&gt;Pāraṅgamanīyā ime dhammā&lt;/b&gt;ti ime dhammā pāraṅgamanīyā.</span><br />
</p>
<p id="cnd21c7p13">
<span class="pali m-text">Pāraṁ pāpenti pāraṁ sampāpenti pāraṁ samanupāpenti, jarāmaraṇassa taraṇāya saṁvattantīti—</span><br />
</p>
<p id="cnd21c7p14">
<span class="pali m-text">pāraṅgamanīyā ime dhammāti.</span><br />
</p>
<p id="cnd21c8p1">
<span class="pali m-text">&lt;b&gt;Tasmā imassa dhammapariyāyassā&lt;/b&gt;ti.</span><br />
</p>
<p id="cnd21c8p2">
<span class="pali m-text">&lt;b&gt;Tasmā&lt;/b&gt;ti tasmā taṅkāraṇā taṁhetu tappaccayā taṁnidānāti—</span><br />
</p>
<p id="cnd21c8p3">
<span class="pali m-text">tasmā.</span><br />
</p>
<p id="cnd21c8p4">
<span class="pali m-text">&lt;b&gt;Imassa dhammapariyāyassā&lt;/b&gt;ti imassa pārāyanassāti—</span><br />
</p>
<p id="cnd21c8p5">
<span class="pali m-text">tasmā imassa dhammapariyāyassa.</span><br />
</p>
<p id="cnd21c8p6">
<span class="pali m-text">&lt;b&gt;Pārāyananteva adhivacanan&lt;/b&gt;ti pāraṁ vuccati amataṁ nibbānaṁ …pe… nirodho nibbānaṁ.</span><br />
</p>
<p id="cnd21c8p7">
<span class="pali m-text">Ayanaṁ vuccati maggo, seyyathidaṁ—</span><br />
</p>
<p id="cnd21c8p8">
<span class="pali m-text">sammādiṭṭhi …pe… sammāsamādhi.</span><br />
</p>
<p id="cnd21c8p9">
<span class="pali m-text">&lt;b&gt;Adhivacanan&lt;/b&gt;ti saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—</span><br />
</p>
<p id="cnd21c8p10">
<span class="pali m-text">pārāyananteva adhivacanaṁ.</span><br />
</p>
<p id="cnd21c8p11">
<span class="pali m-text">Tenetaṁ vuccati—</span><br />
</p>
<p id="cnd21c9p1">
<span class="pali m-text">“Ekamekassa cepi pañhassa atthamaññāya dhammamaññāya dhammānudhammaṁ paṭipajjeyya, gaccheyyeva jarāmaraṇassa pāraṁ.</span><br />
</p>
<p id="cnd21c9p2">
<span class="pali m-text">Pāraṅgamanīyā ime dhammāti.</span><br />
</p>
<p id="cnd21c9p3">
<span class="pali m-text">Tasmā imassa dhammapariyāyassa ‘pārāyanan’teva adhivacanan”ti.</span><br />
</p>
<p id="cnd21c10p1">
<span class="pali m-text">&lt;b&gt;Ajito tissametteyyo,&lt;/b&gt;</span><br />
</p>
<p id="cnd21c10p2">
<span class="pali m-text">&lt;b&gt;puṇṇako atha mettagū;&lt;/b&gt;</span><br />
</p>
<p id="cnd21c10p3">
<span class="pali m-text">&lt;b&gt;Dhotako upasīvo ca,&lt;/b&gt;</span><br />
</p>
<p id="cnd21c10p4">
<span class="pali m-text">&lt;b&gt;nando ca atha hemako. &lt;/b&gt;</span><br />
</p>
<p id="cnd21c11p1">
<span class="pali m-text">&lt;b&gt;Todeyyakappā dubhayo,&lt;/b&gt;</span><br />
</p>
<p id="cnd21c11p2">
<span class="pali m-text">&lt;b&gt;jatukaṇṇī ca paṇḍito;&lt;/b&gt;</span><br />
</p>
<p id="cnd21c11p3">
<span class="pali m-text">&lt;b&gt;Bhadrāvudho udayo ca,&lt;/b&gt;</span><br />
</p>
<p id="cnd21c11p4">
<span class="pali m-text">&lt;b&gt;posālo cāpi brāhmaṇo;&lt;/b&gt;</span><br />
</p>
<p id="cnd21c11p5">
<span class="pali m-text">&lt;b&gt;Mogharājā ca medhāvī,&lt;/b&gt;</span><br />
</p>
<p id="cnd21c11p6">
<span class="pali m-text">&lt;b&gt;piṅgiyo ca mahāisi. &lt;/b&gt;</span><br />
</p>
<p id="cnd21c12p1">
<span class="pali m-text">&lt;b&gt;Ete buddhaṁ upāgacchuṁ,&lt;/b&gt;</span><br />
</p>
<p id="cnd21c12p2">
<span class="pali m-text">&lt;b&gt;Sampannacaraṇaṁ isiṁ;&lt;/b&gt;</span><br />
</p>
<p id="cnd21c12p3">
<span class="pali m-text">&lt;b&gt;Pucchantā nipuṇe pañhe,&lt;/b&gt;</span><br />
</p>
<p id="cnd21c12p4">
<span class="pali m-text">&lt;b&gt;Buddhaseṭṭhaṁ upāgamuṁ. &lt;/b&gt;</span><br />
</p>
<p id="cnd21c13p1">
<span class="pali m-text">&lt;b&gt;Ete buddhaṁ upāgacchun&lt;/b&gt;ti.</span><br />
</p>
<p id="cnd21c13p2">
<span class="pali m-text">&lt;b&gt;Ete&lt;/b&gt;ti soḷasa pārāyaniyā brāhmaṇā.</span><br />
</p>
<p id="cnd21c13p3">
<span class="pali m-text">&lt;b&gt;Buddho&lt;/b&gt;ti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto balesu ca vasībhāvaṁ.</span><br />
</p>
<p id="cnd21c13p4">
<span class="pali m-text">&lt;b&gt;Buddho&lt;/b&gt;ti kenaṭṭhena buddho?</span><br />
</p>
<p id="cnd21c13p5">
<span class="pali m-text">Bujjhitā saccānīti buddho, bodhetā pajāyāti buddho, sabbaññutāya buddho, sabbadassāvitāya buddho, abhiññeyyatāya buddho, visavitāya buddho, khīṇāsavasaṅkhātena buddho, nirupalepasaṅkhātena buddho, ekantavītarāgoti buddho, ekantavītadosoti buddho, ekantavītamohoti buddho, ekantanikkilesoti buddho, ekāyanamaggaṁ gatoti buddho, eko anuttaraṁ sammāsambodhiṁ abhisambuddhoti buddho, abuddhivihatattā buddhipaṭilābhāti buddho.</span><br />
</p>
<p id="cnd21c13p6">
<span class="pali m-text">&lt;b&gt;Buddho&lt;/b&gt;ti netaṁ nāmaṁ mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ.</span><br />
</p>
<p id="cnd21c13p7">
<span class="pali m-text">Vimokkhantikametaṁ buddhānaṁ bhagavantānaṁ bodhiyā mūle saha sabbaññutañāṇassa paṭilābhā sacchikā paññatti, yadidaṁ buddhoti.</span><br />
</p>
<p id="cnd21c13p8">
<span class="pali m-text">&lt;b&gt;Ete buddhaṁ upāgacchun&lt;/b&gt;ti ete buddhaṁ upāgamiṁsu upasaṅkamiṁsu payirupāsiṁsu paripucchiṁsu paripañhiṁsūti—</span><br />
</p>
<p id="cnd21c13p9">
<span class="pali m-text">ete buddhaṁ upāgacchuṁ.</span><br />
</p>
<p id="cnd21c14p1">
<span class="pali m-text">&lt;b&gt;Sampannacaraṇaṁ isin&lt;/b&gt;ti &lt;b&gt;caraṇaṁ&lt;/b&gt; vuccati sīlācāranibbatti.</span><br />
</p>
<p id="cnd21c14p2">
<span class="pali m-text">Sīlasaṁvaropi caraṇaṁ, indriyasaṁvaropi caraṇaṁ, bhojane mattaññutāpi caraṇaṁ, jāgariyānuyogopi caraṇaṁ, sattapi saddhammā caraṇaṁ, cattāripi jhānāni caraṇaṁ.</span><br />
</p>
<p id="cnd21c14p3">
<span class="pali m-text">&lt;b&gt;Sampannacaraṇan&lt;/b&gt;ti sampannacaraṇaṁ seṭṭhacaraṇaṁ viseṭṭhacaraṇaṁ pāmokkhacaraṇaṁ uttamacaraṇaṁ pavaracaraṇaṁ.</span><br />
</p>
<p id="cnd21c14p4">
<span class="pali m-text">&lt;b&gt;Isī&lt;/b&gt;ti isi bhagavā mahantaṁ sīlakkhandhaṁ esī gavesī pariyesīti isi …pe… mahesakkhehi vā sattehi esito gavesito pariyesito—</span><br />
</p>
<p id="cnd21c14p5">
<span class="pali m-text">“kahaṁ buddho, kahaṁ bhagavā, kahaṁ devadevo kahaṁ narāsabho”ti—</span><br />
</p>
<p id="cnd21c14p6">
<span class="pali m-text">isīti—</span><br />
</p>
<p id="cnd21c14p7">
<span class="pali m-text">sampannacaraṇaṁ isiṁ.</span><br />
</p>
<p id="cnd21c15p1">
<span class="pali m-text">&lt;b&gt;Pucchantā nipuṇe pañhe&lt;/b&gt;ti.</span><br />
</p>
<p id="cnd21c15p2">
<span class="pali m-text">&lt;b&gt;Pucchantā&lt;/b&gt;ti pucchantā yācantā ajjhesantā pasādentā.</span><br />
</p>
<p id="cnd21c15p3">
<span class="pali m-text">&lt;b&gt;Nipuṇe pañhe&lt;/b&gt;ti gambhīre duddase duranubodhe sante paṇīte atakkāvacare nipuṇe paṇḍitavedanīye pañheti—</span><br />
</p>
<p id="cnd21c15p4">
<span class="pali m-text">pucchantā nipuṇe pañhe.</span><br />
</p>
<p id="cnd21c16p1">
<span class="pali m-text">&lt;b&gt;Buddhaseṭṭhaṁ upāgamun&lt;/b&gt;ti.</span><br />
</p>
<p id="cnd21c16p2">
<span class="pali m-text">&lt;b&gt;Buddho&lt;/b&gt;ti yo so bhagavā …pe… sacchikā paññatti, yadidaṁ buddhoti.</span><br />
</p>
<p id="cnd21c16p3">
<span class="pali m-text">&lt;b&gt;Seṭṭhan&lt;/b&gt;ti aggaṁ seṭṭhaṁ viseṭṭhaṁ pāmokkhaṁ uttamaṁ pavaraṁ buddhaṁ upāgamuṁ upāgamiṁsu upasaṅkamiṁsu payirupāsiṁsu paripucchiṁsu paripañhiṁsūti—</span><br />
</p>
<p id="cnd21c16p4">
<span class="pali m-text">buddhaseṭṭhaṁ upāgamuṁ.</span><br />
</p>
<p id="cnd21c16p5">
<span class="pali m-text">Tenetaṁ vuccati—</span><br />
</p>
<p id="cnd21c17p1">
<span class="pali m-text">“Ete buddhaṁ upāgacchuṁ,</span><br />
</p>
<p id="cnd21c17p2">
<span class="pali m-text">sampannacaraṇaṁ isiṁ;</span><br />
</p>
<p id="cnd21c17p3">
<span class="pali m-text">Pucchantā nipuṇe pañhe,</span><br />
</p>
<p id="cnd21c17p4">
<span class="pali m-text">buddhaseṭṭhaṁ upāgamun”ti.</span><br />
</p>
<p id="cnd21c18p1">
<span class="pali m-text">&lt;b&gt;Tesaṁ buddho pabyākāsi,&lt;/b&gt;</span><br />
</p>
<p id="cnd21c18p2">
<span class="pali m-text">&lt;b&gt;Pañhaṁ puṭṭho yathātathaṁ;&lt;/b&gt;</span><br />
</p>
<p id="cnd21c18p3">
<span class="pali m-text">&lt;b&gt;Pañhānaṁ veyyākaraṇena,&lt;/b&gt;</span><br />
</p>
<p id="cnd21c18p4">
<span class="pali m-text">&lt;b&gt;Tosesi brāhmaṇe muni. &lt;/b&gt;</span><br />
</p>
<p id="cnd21c19p1">
<span class="pali m-text">&lt;b&gt;Tesaṁ buddho pabyākāsī&lt;/b&gt;ti.</span><br />
</p>
<p id="cnd21c19p2">
<span class="pali m-text">&lt;b&gt;Tesan&lt;/b&gt;ti soḷasānaṁ pārāyaniyānaṁ brāhmaṇānaṁ.</span><br />
</p>
<p id="cnd21c19p3">
<span class="pali m-text">&lt;b&gt;Buddho&lt;/b&gt;ti yo so bhagavā …pe… sacchikā paññatti, yadidaṁ buddhoti.</span><br />
</p>
<p id="cnd21c19p4">
<span class="pali m-text">&lt;b&gt;Pabyākāsī&lt;/b&gt;ti tesaṁ buddho pabyākāsi ācikkhi desesi paññapesi paṭṭhapesi vivari vibhaji uttānīakāsi pakāsesīti—</span><br />
</p>
<p id="cnd21c19p5">
<span class="pali m-text">tesaṁ buddho pabyākāsi.</span><br />
</p>
<p id="cnd21c20p1">
<span class="pali m-text">&lt;b&gt;Pañhaṁ puṭṭho yathātathan&lt;/b&gt;ti.</span><br />
</p>
<p id="cnd21c20p2">
<span class="pali m-text">&lt;b&gt;Pañhaṁ puṭṭho&lt;/b&gt;ti pañhaṁ puṭṭho pucchito yācito ajjhesito pasādito.</span><br />
</p>
<p id="cnd21c20p3">
<span class="pali m-text">&lt;b&gt;Yathātathan&lt;/b&gt;ti yathā ācikkhitabbaṁ tathā ācikkhi, yathā desitabbaṁ tathā desesi, yathā paññapetabbaṁ tathā paññapesi, yathā paṭṭhapetabbaṁ tathā paṭṭhapesi, yathā vivaritabbaṁ tathā vivari, yathā vibhajitabbaṁ tathā vibhaji, yathā uttānīkātabbaṁ tathā uttānīakāsi, yathā pakāsitabbaṁ tathā pakāsesīti—</span><br />
</p>
<p id="cnd21c20p4">
<span class="pali m-text">pañhaṁ puṭṭho yathātathaṁ.</span><br />
</p>
<p id="cnd21c21p1">
<span class="pali m-text">&lt;b&gt;Pañhānaṁ veyyākaraṇenā&lt;/b&gt;ti pañhānaṁ veyyākaraṇena ācikkhanena desanena paññapanena paṭṭhapanena vivaraṇena vibhajanena uttānīkammena pakāsanenāti—</span><br />
</p>
<p id="cnd21c21p2">
<span class="pali m-text">pañhānaṁ veyyākaraṇena.</span><br />
</p>
<p id="cnd21c22p1">
<span class="pali m-text">&lt;b&gt;Tosesi brāhmaṇe munī&lt;/b&gt;ti.</span><br />
</p>
<p id="cnd21c22p2">
<span class="pali m-text">&lt;b&gt;Tosesī&lt;/b&gt;ti tosesi vitosesi pasādesi ārādhesi attamane akāsi.</span><br />
</p>
<p id="cnd21c22p3">
<span class="pali m-text">&lt;b&gt;Brāhmaṇe&lt;/b&gt;ti soḷasa pārāyaniye brāhmaṇe.</span><br />
</p>
<p id="cnd21c22p4">
<span class="pali m-text">&lt;b&gt;Munī&lt;/b&gt;ti monaṁ vuccati ñāṇaṁ …pe… saṅgajālamaticca so munīti—</span><br />
</p>
<p id="cnd21c22p5">
<span class="pali m-text">tosesi brāhmaṇe muni.</span><br />
</p>
<p id="cnd21c22p6">
<span class="pali m-text">Tenetaṁ vuccati—</span><br />
</p>
<p id="cnd21c23p1">
<span class="pali m-text">“Tesaṁ buddho pabyākāsi,</span><br />
</p>
<p id="cnd21c23p2">
<span class="pali m-text">pañhaṁ puṭṭho yathātathaṁ;</span><br />
</p>
<p id="cnd21c23p3">
<span class="pali m-text">Pañhānaṁ veyyākaraṇena,</span><br />
</p>
<p id="cnd21c23p4">
<span class="pali m-text">tosesi brāhmaṇe munī”ti.</span><br />
</p>
<p id="cnd21c24p1">
<span class="pali m-text">&lt;b&gt;Te tositā cakkhumatā,&lt;/b&gt;</span><br />
</p>
<p id="cnd21c24p2">
<span class="pali m-text">&lt;b&gt;buddhenādiccabandhunā;&lt;/b&gt;</span><br />
</p>
<p id="cnd21c24p3">
<span class="pali m-text">&lt;b&gt;Brahmacariyamacariṁsu,&lt;/b&gt;</span><br />
</p>
<p id="cnd21c24p4">
<span class="pali m-text">&lt;b&gt;varapaññassa santike. &lt;/b&gt;</span><br />
</p>
<p id="cnd21c25p1">
<span class="pali m-text">&lt;b&gt;Te tositā cakkhumatā&lt;/b&gt;ti.</span><br />
</p>
<p id="cnd21c25p2">
<span class="pali m-text">&lt;b&gt;Te&lt;/b&gt;ti soḷasa pārāyaniyā brāhmaṇā.</span><br />
</p>
<p id="cnd21c25p3">
<span class="pali m-text">&lt;b&gt;Tositā&lt;/b&gt;ti tositā vitositā pasāditā ārādhitā attamanā katāti—</span><br />
</p>
<p id="cnd21c25p4">
<span class="pali m-text">te tositā.</span><br />
</p>
<p id="cnd21c25p5">
<span class="pali m-text">&lt;b&gt;Cakkhumatā&lt;/b&gt;ti bhagavā pañcahi cakkhūhi cakkhumā—</span><br />
</p>
<p id="cnd21c25p6">
<span class="pali m-text">maṁsacakkhunāpi cakkhumā, dibbacakkhunāpi cakkhumā, paññācakkhunāpi cakkhumā, buddhacakkhunāpi cakkhumā, samantacakkhunāpi cakkhumā.</span><br />
</p>
<p id="cnd21c25p7">
<span class="pali m-text">Kathaṁ bhagavā maṁsacakkhunāpi cakkhumā …pe…</span><br />
</p>
<p id="cnd21c25p8">
<span class="pali m-text">evaṁ bhagavā samantacakkhunāpi cakkhumāti—</span><br />
</p>
<p id="cnd21c25p9">
<span class="pali m-text">te tositā cakkhumatā.</span><br />
</p>
<p id="cnd21c26p1">
<span class="pali m-text">&lt;b&gt;Buddhenādiccabandhunā&lt;/b&gt;ti.</span><br />
</p>
<p id="cnd21c26p2">
<span class="pali m-text">&lt;b&gt;Buddho&lt;/b&gt;ti yo so bhagavā …pe… sacchikā paññatti, yadidaṁ buddhoti.</span><br />
</p>
<p id="cnd21c26p3">
<span class="pali m-text">&lt;b&gt;Ādiccabandhunā&lt;/b&gt;ti &lt;b&gt;ādicco&lt;/b&gt; vuccati sūriyo.</span><br />
</p>
<p id="cnd21c26p4">
<span class="pali m-text">So gotamo gottena, bhagavāpi gotamo gottena, bhagavā sūriyassa gottañātako gottabandhu.</span><br />
</p>
<p id="cnd21c26p5">
<span class="pali m-text">Tasmā buddho ādiccabandhūti—</span><br />
</p>
<p id="cnd21c26p6">
<span class="pali m-text">buddhenādiccabandhunā.</span><br />
</p>
<p id="cnd21c27p1">
<span class="pali m-text">&lt;b&gt;Brahmacariyamacariṁsū&lt;/b&gt;ti brahmacariyaṁ vuccati asaddhammasamāpattiyā ārati virati paṭivirati veramaṇī viramaṇaṁ akiriyā akaraṇaṁ anajjhāpatti velāanatikkamo setughāto.</span><br />
</p>
<p id="cnd21c27p2">
<span class="pali m-text">Api ca nippariyāyavasena brahmacariyaṁ vuccati ariyo aṭṭhaṅgiko maggo, seyyathidaṁ—</span><br />
</p>
<p id="cnd21c27p3">
<span class="pali m-text">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.</span><br />
</p>
<p id="cnd21c27p4">
<span class="pali m-text">&lt;b&gt;Brahmacariyamacariṁsū&lt;/b&gt;ti brahmacariyaṁ cariṁsu acariṁsu samādāya vattiṁsūti—</span><br />
</p>
<p id="cnd21c27p5">
<span class="pali m-text">brahmacariyamacariṁsu.</span><br />
</p>
<p id="cnd21c28p1">
<span class="pali m-text">&lt;b&gt;Varapaññassa santike&lt;/b&gt;ti varapaññassa aggapaññassa seṭṭhapaññassa viseṭṭhapaññassa pāmokkhapaññassa uttamapaññassa pavarapaññassa.</span><br />
</p>
<p id="cnd21c28p2">
<span class="pali m-text">&lt;b&gt;Santike&lt;/b&gt;ti santike sāmantā āsanne avidūre upakaṭṭheti—</span><br />
</p>
<p id="cnd21c28p3">
<span class="pali m-text">varapaññassa santike.</span><br />
</p>
<p id="cnd21c28p4">
<span class="pali m-text">Tenetaṁ vuccati—</span><br />
</p>
<p id="cnd21c29p1">
<span class="pali m-text">“Te tositā cakkhumatā,</span><br />
</p>
<p id="cnd21c29p2">
<span class="pali m-text">buddhenādiccabandhunā;</span><br />
</p>
<p id="cnd21c29p3">
<span class="pali m-text">Brahmacariyamacariṁsu,</span><br />
</p>
<p id="cnd21c29p4">
<span class="pali m-text">varapaññassa santike”ti.</span><br />
</p>
<p id="cnd21c30p1">
<span class="pali m-text">&lt;b&gt;Ekamekassa pañhassa,&lt;/b&gt;</span><br />
</p>
<p id="cnd21c30p2">
<span class="pali m-text">&lt;b&gt;yathā buddhena desitaṁ;&lt;/b&gt;</span><br />
</p>
<p id="cnd21c30p3">
<span class="pali m-text">&lt;b&gt;Tathā yo paṭipajjeyya,&lt;/b&gt;</span><br />
</p>
<p id="cnd21c30p4">
<span class="pali m-text">&lt;b&gt;gacche pāraṁ apārato. &lt;/b&gt;</span><br />
</p>
<p id="cnd21c31p1">
<span class="pali m-text">&lt;b&gt;Ekamekassa pañhassā&lt;/b&gt;ti ekamekassa ajitapañhassa, ekamekassa tissametteyyapañhassa …pe…</span><br />
</p>
<p id="cnd21c31p2">
<span class="pali m-text">ekamekassa piṅgiyapañhassāti—</span><br />
</p>
<p id="cnd21c31p3">
<span class="pali m-text">ekamekassa pañhassa.</span><br />
</p>
<p id="cnd21c32p1">
<span class="pali m-text">&lt;b&gt;Yathā buddhena desitan&lt;/b&gt;ti.</span><br />
</p>
<p id="cnd21c32p2">
<span class="pali m-text">&lt;b&gt;Buddho&lt;/b&gt;ti yo so bhagavā sayambhū …pe…</span><br />
</p>
<p id="cnd21c32p3">
<span class="pali m-text">sacchikā paññatti, yadidaṁ buddhoti.</span><br />
</p>
<p id="cnd21c32p4">
<span class="pali m-text">&lt;b&gt;Yathā buddhena desitan&lt;/b&gt;ti yathā buddhena ācikkhitaṁ desitaṁ paññapitaṁ paṭṭhapitaṁ vivaritaṁ vibhajitaṁ uttānīkataṁ pakāsitanti—</span><br />
</p>
<p id="cnd21c32p5">
<span class="pali m-text">yathā buddhena desitaṁ.</span><br />
</p>
<p id="cnd21c33p1">
<span class="pali m-text">&lt;b&gt;Tathā yo paṭipajjeyyā&lt;/b&gt;ti sammāpaṭipadaṁ anulomapaṭipadaṁ apaccanīkapaṭipadaṁ anvatthapaṭipadaṁ dhammānudhammapaṭipadaṁ paṭipajjeyyāti—</span><br />
</p>
<p id="cnd21c33p2">
<span class="pali m-text">tathā yo paṭipajjeyya.</span><br />
</p>
<p id="cnd21c34p1">
<span class="pali m-text">&lt;b&gt;Gacche pāraṁ apārato&lt;/b&gt;ti pāraṁ vuccati amataṁ nibbānaṁ …pe… nirodho nibbānaṁ;</span><br />
</p>
<p id="cnd21c34p2">
<span class="pali m-text">apāraṁ vuccanti kilesā ca khandhā ca abhisaṅkhārā ca.</span><br />
</p>
<p id="cnd21c34p3">
<span class="pali m-text">&lt;b&gt;Gacche pāraṁ apārato&lt;/b&gt;ti apārato pāraṁ gaccheyya, pāraṁ adhigaccheyya, pāraṁ phasseyya, pāraṁ sacchikareyyāti—</span><br />
</p>
<p id="cnd21c34p4">
<span class="pali m-text">gacche pāraṁ apārato.</span><br />
</p>
<p id="cnd21c34p5">
<span class="pali m-text">Tenetaṁ vuccati—</span><br />
</p>
<p id="cnd21c35p1">
<span class="pali m-text">“Ekamekassa pañhassa,</span><br />
</p>
<p id="cnd21c35p2">
<span class="pali m-text">yathā buddhena desitaṁ;</span><br />
</p>
<p id="cnd21c35p3">
<span class="pali m-text">Tathā yo paṭipajjeyya,</span><br />
</p>
<p id="cnd21c35p4">
<span class="pali m-text">gacche pāraṁ apārato”ti.</span><br />
</p>
<p id="cnd21c36p1">
<span class="pali m-text">&lt;b&gt;Apārā pāraṁ gaccheyya,&lt;/b&gt;</span><br />
</p>
<p id="cnd21c36p2">
<span class="pali m-text">&lt;b&gt;bhāvento maggamuttamaṁ;&lt;/b&gt;</span><br />
</p>
<p id="cnd21c36p3">
<span class="pali m-text">&lt;b&gt;Maggo so pāraṁ gamanāya,&lt;/b&gt;</span><br />
</p>
<p id="cnd21c36p4">
<span class="pali m-text">&lt;b&gt;tasmā pārāyanaṁ iti. &lt;/b&gt;</span><br />
</p>
<p id="cnd21c37p1">
<span class="pali m-text">&lt;b&gt;Apārā pāraṁ gaccheyyā&lt;/b&gt;ti apāraṁ vuccanti kilesā ca khandhā ca abhisaṅkhārā ca;</span><br />
</p>
<p id="cnd21c37p2">
<span class="pali m-text">pāraṁ vuccati amataṁ nibbānaṁ …pe…</span><br />
</p>
<p id="cnd21c37p3">
<span class="pali m-text">taṇhakkhayo virāgo nirodho nibbānaṁ.</span><br />
</p>
<p id="cnd21c37p4">
<span class="pali m-text">&lt;b&gt;Apārā pāraṁ gaccheyyā&lt;/b&gt;ti apārā pāraṁ gaccheyya, pāraṁ adhigaccheyya, pāraṁ phasseyya, pāraṁ sacchikareyyāti—</span><br />
</p>
<p id="cnd21c37p5">
<span class="pali m-text">apārā pāraṁ gaccheyya.</span><br />
</p>
<p id="cnd21c38p1">
<span class="pali m-text">&lt;b&gt;Bhāvento maggamuttaman&lt;/b&gt;ti maggamuttamaṁ vuccati ariyo aṭṭhaṅgiko maggo, seyyathidaṁ—</span><br />
</p>
<p id="cnd21c38p2">
<span class="pali m-text">sammādiṭṭhi …pe… sammāsamādhi.</span><br />
</p>
<p id="cnd21c38p3">
<span class="pali m-text">&lt;b&gt;Maggamuttaman&lt;/b&gt;ti maggaṁ aggaṁ seṭṭhaṁ viseṭṭhaṁ pāmokkhaṁ uttamaṁ pavaraṁ.</span><br />
</p>
<p id="cnd21c38p4">
<span class="pali m-text">&lt;b&gt;Bhāvento&lt;/b&gt;ti bhāvento āsevanto bahulīkarontoti—</span><br />
</p>
<p id="cnd21c38p5">
<span class="pali m-text">bhāvento maggamuttamaṁ.</span><br />
</p>
<p id="cnd21c39p1">
<span class="pali m-text">&lt;b&gt;Maggo so pāraṁ gamanāyā&lt;/b&gt;ti—</span><br />
</p>
<p id="cnd21c40p1">
<span class="pali m-text">Maggo pantho patho pajjo,</span><br />
</p>
<p id="cnd21c40p2">
<span class="pali m-text">añjasaṁ vaṭumāyanaṁ;</span><br />
</p>
<p id="cnd21c40p3">
<span class="pali m-text">Nāvā uttarasetu ca,</span><br />
</p>
<p id="cnd21c40p4">
<span class="pali m-text">kullo ca bhisi saṅkamo.</span><br />
</p>
<p id="cnd21c41p1">
<span class="pali m-text">&lt;b&gt;Pāraṁ gamanāyā&lt;/b&gt;ti pāraṁ gamanāya pāraṁ sampāpanāya pāraṁ samanupāpanāya jarāmaraṇassa taraṇāyāti—</span><br />
</p>
<p id="cnd21c41p2">
<span class="pali m-text">maggo so pāraṁ gamanāya.</span><br />
</p>
<p id="cnd21c42p1">
<span class="pali m-text">&lt;b&gt;Tasmā pārāyanaṁ itī&lt;/b&gt;ti.</span><br />
</p>
<p id="cnd21c42p2">
<span class="pali m-text">&lt;b&gt;Tasmā&lt;/b&gt;ti tasmā taṅkāraṇā taṁhetu tappaccayā taṁnidānā.</span><br />
</p>
<p id="cnd21c42p3">
<span class="pali m-text">Pāraṁ vuccati amataṁ nibbānaṁ …pe… nirodho nibbānaṁ.</span><br />
</p>
<p id="cnd21c42p4">
<span class="pali m-text">Ayanaṁ vuccati maggo.</span><br />
</p>
<p id="cnd21c42p5">
<span class="pali m-text">&lt;b&gt;Itī&lt;/b&gt;ti padasandhi …pe… padānupubbatāpetaṁ itīti—</span><br />
</p>
<p id="cnd21c42p6">
<span class="pali m-text">tasmā pārāyanaṁ iti.</span><br />
</p>
<p id="cnd21c42p7">
<span class="pali m-text">Tenetaṁ vuccati—</span><br />
</p>
<p id="cnd21c43p1">
<span class="pali m-text">“Apārā pāraṁ gaccheyya,</span><br />
</p>
<p id="cnd21c43p2">
<span class="pali m-text">bhāvento maggamuttamaṁ;</span><br />
</p>
<p id="cnd21c43p3">
<span class="pali m-text">Maggo so pāraṁ gamanāya,</span><br />
</p>
<p id="cnd21c43p4">
<span class="pali m-text">tasmā pārāyanaṁ itī”ti.</span><br />
</p>
<p id="cnd21c43p5">
<span class="pali m-text">Pārāyanatthutigāthāniddeso sattarasamo.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cnd0020.html">Previous</a></div>
<div class="m-col-t-6 m-text-right">
<a href="https://theravadan.org/pages/cnd0022.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>