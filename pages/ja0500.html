<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0500.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0499.html">Previous</a></div>
<div class="m-col-t-6 m-text-right">
<a href="../pages/ja0501.html">Next</a></div>
</div>
<p id="ja500c0p2">
<span class="pali m-text">Vīsatinipāta</span><br />
</p>
<p id="ja500c0p3">
<span class="pali m-text">Mātaṅgavagga</span><br />
</p>
<section id="sirimantajataka">
<span id="ja500c0p4"></span><h2><span class="pali m-text">4. Sirīmantajātaka</span></h2>
<p id="ja500c1p1">
<span class="pali m-text">“Paññāyupetaṁ siriyā vihīnaṁ,</span><br />
</p>
<p id="ja500c1p2">
<span class="pali m-text">Yasassinaṁ vāpi apetapaññaṁ;</span><br />
</p>
<p id="ja500c1p3">
<span class="pali m-text">Pucchāmi taṁ senaka etamatthaṁ,</span><br />
</p>
<p id="ja500c1p4">
<span class="pali m-text">Kamettha seyyo kusalā vadanti”.</span><br />
</p>
<p id="ja500c2p1">
<span class="pali m-text">“Dhīrā ca bālā ca have janinda,</span><br />
</p>
<p id="ja500c2p2">
<span class="pali m-text">Sippūpapannā ca asippino ca;</span><br />
</p>
<p id="ja500c2p3">
<span class="pali m-text">Sujātimantopi ajātimassa,</span><br />
</p>
<p id="ja500c2p4">
<span class="pali m-text">Yasassino pesakarā bhavanti;</span><br />
</p>
<p id="ja500c2p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c2p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c3p1">
<span class="pali m-text">“Tuvampi pucchāmi anomapañña,</span><br />
</p>
<p id="ja500c3p2">
<span class="pali m-text">Mahosadha kevaladhammadassi;</span><br />
</p>
<p id="ja500c3p3">
<span class="pali m-text">Bālaṁ yasassiṁ paṇḍitaṁ appabhogaṁ,</span><br />
</p>
<p id="ja500c3p4">
<span class="pali m-text">Kamettha seyyo kusalā vadanti”.</span><br />
</p>
<p id="ja500c4p1">
<span class="pali m-text">“Pāpāni kammāni karoti bālo,</span><br />
</p>
<p id="ja500c4p2">
<span class="pali m-text">Idhameva seyyo iti maññamāno;</span><br />
</p>
<p id="ja500c4p3">
<span class="pali m-text">Idhalokadassī paralokamadassī,</span><br />
</p>
<p id="ja500c4p4">
<span class="pali m-text">Ubhayattha bālo kalimaggahesi;</span><br />
</p>
<p id="ja500c4p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c4p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c5p1">
<span class="pali m-text">“Na sippametaṁ vidadhāti bhogaṁ,</span><br />
</p>
<p id="ja500c5p2">
<span class="pali m-text">Na bandhuvā na sarīravaṇṇo yo;</span><br />
</p>
<p id="ja500c5p3">
<span class="pali m-text">Passeḷamūgaṁ sukhamedhamānaṁ,</span><br />
</p>
<p id="ja500c5p4">
<span class="pali m-text">Sirī hi naṁ bhajate goravindaṁ;</span><br />
</p>
<p id="ja500c5p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c5p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c6p1">
<span class="pali m-text">“Laddhā sukhaṁ majjati appapañño,</span><br />
</p>
<p id="ja500c6p2">
<span class="pali m-text">Dukkhena phuṭṭhopi pamohameti;</span><br />
</p>
<p id="ja500c6p3">
<span class="pali m-text">Āgantunā dukkhasukhena phuṭṭho,</span><br />
</p>
<p id="ja500c6p4">
<span class="pali m-text">Pavedhati vāricarova ghamme;</span><br />
</p>
<p id="ja500c6p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c6p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c7p1">
<span class="pali m-text">“Dumaṁ yathā sāduphalaṁ araññe,</span><br />
</p>
<p id="ja500c7p2">
<span class="pali m-text">Samantato samabhisaranti pakkhī;</span><br />
</p>
<p id="ja500c7p3">
<span class="pali m-text">Evampi aḍḍhaṁ sadhanaṁ sabhogaṁ,</span><br />
</p>
<p id="ja500c7p4">
<span class="pali m-text">Bahujjano bhajati atthahetu;</span><br />
</p>
<p id="ja500c7p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c7p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c8p1">
<span class="pali m-text">“Na sādhu balavā bālo,</span><br />
</p>
<p id="ja500c8p2">
<span class="pali m-text">Sāhasā vindate dhanaṁ;</span><br />
</p>
<p id="ja500c8p3">
<span class="pali m-text">Kandantametaṁ dummedhaṁ,</span><br />
</p>
<p id="ja500c8p4">
<span class="pali m-text">Kaḍḍhanti nirayaṁ bhusaṁ;</span><br />
</p>
<p id="ja500c8p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c8p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c9p1">
<span class="pali m-text">“Yā kāci najjo gaṅgamabhissavanti,</span><br />
</p>
<p id="ja500c9p2">
<span class="pali m-text">Sabbāva tā nāmagottaṁ jahanti;</span><br />
</p>
<p id="ja500c9p3">
<span class="pali m-text">Gaṅgā samuddaṁ paṭipajjamānā,</span><br />
</p>
<p id="ja500c9p4">
<span class="pali m-text">Na khāyate iddhiṁ paññopi loke;</span><br />
</p>
<p id="ja500c9p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c9p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c10p1">
<span class="pali m-text">“Yametamakkhā udadhiṁ mahantaṁ,</span><br />
</p>
<p id="ja500c10p2">
<span class="pali m-text">Savanti najjo sabbakālamasaṅkhyaṁ;</span><br />
</p>
<p id="ja500c10p3">
<span class="pali m-text">So sāgaro niccamuḷāravego,</span><br />
</p>
<p id="ja500c10p4">
<span class="pali m-text">Velaṁ na acceti mahāsamuddo.</span><br />
</p>
<p id="ja500c11p1">
<span class="pali m-text">Evampi bālassa pajappitāni,</span><br />
</p>
<p id="ja500c11p2">
<span class="pali m-text">Paññaṁ na acceti sirī kadāci;</span><br />
</p>
<p id="ja500c11p3">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c11p4">
<span class="pali m-text">Paññova seyyo na yasassi bālo”.</span><br />
</p>
<p id="ja500c12p1">
<span class="pali m-text">“Asaññato cepi paresamatthaṁ,</span><br />
</p>
<p id="ja500c12p2">
<span class="pali m-text">Bhaṇāti sandhānagato yasassī;</span><br />
</p>
<p id="ja500c12p3">
<span class="pali m-text">Tasseva taṁ rūhati ñātimajjhe,</span><br />
</p>
<p id="ja500c12p4">
<span class="pali m-text">Sirī hi naṁ kārayate na paññā;</span><br />
</p>
<p id="ja500c12p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c12p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c13p1">
<span class="pali m-text">“Parassa vā attano vāpi hetu,</span><br />
</p>
<p id="ja500c13p2">
<span class="pali m-text">Bālo musā bhāsati appapañño;</span><br />
</p>
<p id="ja500c13p3">
<span class="pali m-text">So nindito hoti sabhāya majjhe,</span><br />
</p>
<p id="ja500c13p4">
<span class="pali m-text">Pacchāpi so duggatigāmī hoti;</span><br />
</p>
<p id="ja500c13p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c13p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c14p1">
<span class="pali m-text">“Atthampi ce bhāsati bhūripañño,</span><br />
</p>
<p id="ja500c14p2">
<span class="pali m-text">Anāḷhiyo appadhano daliddo;</span><br />
</p>
<p id="ja500c14p3">
<span class="pali m-text">Na tassa taṁ rūhati ñātimajjhe,</span><br />
</p>
<p id="ja500c14p4">
<span class="pali m-text">Sirī ca paññāṇavato na hoti;</span><br />
</p>
<p id="ja500c14p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c14p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c15p1">
<span class="pali m-text">“Parassa vā attano vāpi hetu,</span><br />
</p>
<p id="ja500c15p2">
<span class="pali m-text">Na bhāsati alikaṁ bhūripañño;</span><br />
</p>
<p id="ja500c15p3">
<span class="pali m-text">So pūjito hoti sabhāya majjhe,</span><br />
</p>
<p id="ja500c15p4">
<span class="pali m-text">Pacchāpi so suggatigāmī hoti;</span><br />
</p>
<p id="ja500c15p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c15p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c16p1">
<span class="pali m-text">“Hatthī gavassā maṇikuṇḍalā ca,</span><br />
</p>
<p id="ja500c16p2">
<span class="pali m-text">Thiyo ca iddhesu kulesu jātā;</span><br />
</p>
<p id="ja500c16p3">
<span class="pali m-text">Sabbāva tā upabhogā bhavanti,</span><br />
</p>
<p id="ja500c16p4">
<span class="pali m-text">Iddhassa posassa aniddhimanto;</span><br />
</p>
<p id="ja500c16p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c16p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c17p1">
<span class="pali m-text">“Asaṁvihitakammantaṁ,</span><br />
</p>
<p id="ja500c17p2">
<span class="pali m-text">Bālaṁ dummedhamantinaṁ;</span><br />
</p>
<p id="ja500c17p3">
<span class="pali m-text">Sirī jahati dummedhaṁ,</span><br />
</p>
<p id="ja500c17p4">
<span class="pali m-text">Jiṇṇaṁva urago tacaṁ;</span><br />
</p>
<p id="ja500c17p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c17p6">
<span class="pali m-text">Paññova seyyo na yasassi bālo”.</span><br />
</p>
<p id="ja500c18p1">
<span class="pali m-text">“Pañca paṇḍitā mayaṁ bhaddante,</span><br />
</p>
<p id="ja500c18p2">
<span class="pali m-text">Sabbe pañjalikā upaṭṭhitā;</span><br />
</p>
<p id="ja500c18p3">
<span class="pali m-text">Tvaṁ no abhibhuyya issarosi,</span><br />
</p>
<p id="ja500c18p4">
<span class="pali m-text">Sakkova bhūtapati devarājā;</span><br />
</p>
<p id="ja500c18p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c18p6">
<span class="pali m-text">Pañño nihīno sirīmāva seyyo”.</span><br />
</p>
<p id="ja500c19p1">
<span class="pali m-text">“Dāsova paññassa yasassi bālo,</span><br />
</p>
<p id="ja500c19p2">
<span class="pali m-text">Atthesu jātesu tathāvidhesu;</span><br />
</p>
<p id="ja500c19p3">
<span class="pali m-text">Yaṁ paṇḍito nipuṇaṁ saṁvidheti,</span><br />
</p>
<p id="ja500c19p4">
<span class="pali m-text">Sammohamāpajjati tattha bālo;</span><br />
</p>
<p id="ja500c19p5">
<span class="pali m-text">Etampi disvāna ahaṁ vadāmi,</span><br />
</p>
<p id="ja500c19p6">
<span class="pali m-text">Paññova seyyo na yasassi bālo.</span><br />
</p>
<p id="ja500c20p1">
<span class="pali m-text">Addhā hi paññāva sataṁ pasatthā,</span><br />
</p>
<p id="ja500c20p2">
<span class="pali m-text">Kantā sirī bhogaratā manussā;</span><br />
</p>
<p id="ja500c20p3">
<span class="pali m-text">Ñāṇañca buddhānamatulyarūpaṁ,</span><br />
</p>
<p id="ja500c20p4">
<span class="pali m-text">Paññaṁ na acceti sirī kadāci”.</span><br />
</p>
<p id="ja500c21p1">
<span class="pali m-text">“Yaṁ taṁ apucchimha akittayī no,</span><br />
</p>
<p id="ja500c21p2">
<span class="pali m-text">Mahosadha kevaladhammadassī;</span><br />
</p>
<p id="ja500c21p3">
<span class="pali m-text">Gavaṁ sahassaṁ usabhañca nāgaṁ,</span><br />
</p>
<p id="ja500c21p4">
<span class="pali m-text">Ājaññayutte ca rathe dasa ime;</span><br />
</p>
<p id="ja500c21p5">
<span class="pali m-text">Pañhassa veyyākaraṇena tuṭṭho,</span><br />
</p>
<p id="ja500c21p6">
<span class="pali m-text">Dadāmi te gāmavarāni soḷasā”ti.</span><br />
</p>
<p id="ja500c22p1">
<span class="pali m-text">Sirīmantajātakaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0499.html">Previous</a></div>
<div class="m-col-t-6 m-text-right">
<a href="../pages/ja0501.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>