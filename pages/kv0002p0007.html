<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv2 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0002p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv2-index.html">kv2</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0002p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0002p0008.html">Next</a></div>
</div>
<p id="kv2p7c0p2">
<span class="pali m-text">Mahāpaṇṇāsaka</span><br />
</p>
<p id="kv2p7c0p3">
<span class="pali m-text">Dutiyavagga</span><br />
</p>
<section id="cittatthitikatha">
<span id="kv2p7c0p4"></span><h2><span class="pali m-text">Cittaṭṭhitikathā</span></h2>
<p id="kv2p7c1p1">
<span class="pali m-text">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c1p2">
<span class="pali m-text">Āmantā.</span><br />
</p>
<p id="kv2p7c1p3">
<span class="pali m-text">Upaḍḍhadivaso uppādakkhaṇo, upaḍḍhadivaso vayakkhaṇoti?</span><br />
</p>
<p id="kv2p7c1p4">
<span class="pali m-text">Na hevaṁ vattabbe.</span><br />
</p>
<p id="kv2p7c2p1">
<span class="pali m-text">Ekaṁ cittaṁ dve divase tiṭṭhatīti?</span><br />
</p>
<p id="kv2p7c2p2">
<span class="pali m-text">Āmantā.</span><br />
</p>
<p id="kv2p7c2p3">
<span class="pali m-text">Divaso uppādakkhaṇo, divaso vayakkhaṇoti?</span><br />
</p>
<p id="kv2p7c2p4">
<span class="pali m-text">Na hevaṁ vattabbe.</span><br />
</p>
<p id="kv2p7c3p1">
<span class="pali m-text">Ekaṁ cittaṁ cattāro divase tiṭṭhati …</span><br />
</p>
<p id="kv2p7c3p2">
<span class="pali m-text">aṭṭha divase tiṭṭhati …</span><br />
</p>
<p id="kv2p7c3p3">
<span class="pali m-text">dasa divase tiṭṭhati …</span><br />
</p>
<p id="kv2p7c3p4">
<span class="pali m-text">vīsati divase tiṭṭhati …</span><br />
</p>
<p id="kv2p7c3p5">
<span class="pali m-text">māsaṁ tiṭṭhati …</span><br />
</p>
<p id="kv2p7c3p6">
<span class="pali m-text">dve māse tiṭṭhati …</span><br />
</p>
<p id="kv2p7c3p7">
<span class="pali m-text">cattāro māse tiṭṭhati …</span><br />
</p>
<p id="kv2p7c3p8">
<span class="pali m-text">aṭṭha māse tiṭṭhati …</span><br />
</p>
<p id="kv2p7c3p9">
<span class="pali m-text">dasa māse tiṭṭhati …</span><br />
</p>
<p id="kv2p7c3p10">
<span class="pali m-text">saṁvaccharaṁ tiṭṭhati …</span><br />
</p>
<p id="kv2p7c3p11">
<span class="pali m-text">dve vassāni tiṭṭhati …</span><br />
</p>
<p id="kv2p7c3p12">
<span class="pali m-text">cattāri vassāni tiṭṭhati …</span><br />
</p>
<p id="kv2p7c3p13">
<span class="pali m-text">aṭṭha vassāni tiṭṭhati …</span><br />
</p>
<p id="kv2p7c3p14">
<span class="pali m-text">dasa vassāni tiṭṭhati …</span><br />
</p>
<p id="kv2p7c3p15">
<span class="pali m-text">vīsati vassāni tiṭṭhati …</span><br />
</p>
<p id="kv2p7c3p16">
<span class="pali m-text">tiṁsa vassāni tiṭṭhati …</span><br />
</p>
<p id="kv2p7c3p17">
<span class="pali m-text">cattārīsa vassāni tiṭṭhati …</span><br />
</p>
<p id="kv2p7c3p18">
<span class="pali m-text">paññāsa vassāni tiṭṭhati …</span><br />
</p>
<p id="kv2p7c3p19">
<span class="pali m-text">vassasataṁ tiṭṭhati …</span><br />
</p>
<p id="kv2p7c3p20">
<span class="pali m-text">dve vassasatāni tiṭṭhati …</span><br />
</p>
<p id="kv2p7c3p21">
<span class="pali m-text">cattāri vassasatāni tiṭṭhati …</span><br />
</p>
<p id="kv2p7c3p22">
<span class="pali m-text">pañca vassasatāni tiṭṭhati …</span><br />
</p>
<p id="kv2p7c3p23">
<span class="pali m-text">vassasahassaṁ tiṭṭhati …</span><br />
</p>
<p id="kv2p7c3p24">
<span class="pali m-text">dve vassasahassāni tiṭṭhati …</span><br />
</p>
<p id="kv2p7c3p25">
<span class="pali m-text">cattāri vassasahassāni tiṭṭhati …</span><br />
</p>
<p id="kv2p7c3p26">
<span class="pali m-text">aṭṭha vassasahassāni tiṭṭhati …</span><br />
</p>
<p id="kv2p7c3p27">
<span class="pali m-text">soḷasa vassasahassāni tiṭṭhati …</span><br />
</p>
<p id="kv2p7c3p28">
<span class="pali m-text">kappaṁ tiṭṭhati …</span><br />
</p>
<p id="kv2p7c3p29">
<span class="pali m-text">dve kappe tiṭṭhati …</span><br />
</p>
<p id="kv2p7c3p30">
<span class="pali m-text">cattāro kappe tiṭṭhati …</span><br />
</p>
<p id="kv2p7c3p31">
<span class="pali m-text">aṭṭha kappe tiṭṭhati …</span><br />
</p>
<p id="kv2p7c3p32">
<span class="pali m-text">soḷasa kappe tiṭṭhati …</span><br />
</p>
<p id="kv2p7c3p33">
<span class="pali m-text">bāttiṁsa kappe tiṭṭhati …</span><br />
</p>
<p id="kv2p7c3p34">
<span class="pali m-text">catusaṭṭhi kappe tiṭṭhati …</span><br />
</p>
<p id="kv2p7c3p35">
<span class="pali m-text">pañca kappasatāni tiṭṭhati …</span><br />
</p>
<p id="kv2p7c3p36">
<span class="pali m-text">kappasahassāni tiṭṭhati …</span><br />
</p>
<p id="kv2p7c3p37">
<span class="pali m-text">dve kappasahassāni tiṭṭhati …</span><br />
</p>
<p id="kv2p7c3p38">
<span class="pali m-text">cattāri kappasahassāni tiṭṭhati …</span><br />
</p>
<p id="kv2p7c3p39">
<span class="pali m-text">aṭṭha kappasahassāni tiṭṭhati …</span><br />
</p>
<p id="kv2p7c3p40">
<span class="pali m-text">soḷasa kappasahassāni tiṭṭhati …</span><br />
</p>
<p id="kv2p7c3p41">
<span class="pali m-text">vīsati kappasahassāni tiṭṭhati …</span><br />
</p>
<p id="kv2p7c3p42">
<span class="pali m-text">cattārīsa kappasahassāni tiṭṭhati …</span><br />
</p>
<p id="kv2p7c3p43">
<span class="pali m-text">saṭṭhi kappasahassāni tiṭṭhati …</span><br />
</p>
<p id="kv2p7c3p44">
<span class="pali m-text">caturāsīti kappasahassāni tiṭṭhatīti?</span><br />
</p>
<p id="kv2p7c3p45">
<span class="pali m-text">Āmantā.</span><br />
</p>
<p id="kv2p7c3p46">
<span class="pali m-text">Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti?</span><br />
</p>
<p id="kv2p7c3p47">
<span class="pali m-text">Na hevaṁ vattabbe.</span><br />
</p>
<p id="kv2p7c4p1">
<span class="pali m-text">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c4p2">
<span class="pali m-text">Āmantā.</span><br />
</p>
<p id="kv2p7c4p3">
<span class="pali m-text">Atthaññe dhammā ekāhaṁ bahumpi uppajjitvā nirujjhantīti?</span><br />
</p>
<p id="kv2p7c4p4">
<span class="pali m-text">Āmantā.</span><br />
</p>
<p id="kv2p7c4p5">
<span class="pali m-text">Te dhammā cittena lahuparivattāti?</span><br />
</p>
<p id="kv2p7c4p6">
<span class="pali m-text">Na hevaṁ vattabbe.</span><br />
</p>
<p id="kv2p7c5p1">
<span class="pali m-text">Te dhammā cittena lahuparivattāti?</span><br />
</p>
<p id="kv2p7c5p2">
<span class="pali m-text">Āmantā.</span><br />
</p>
<p id="kv2p7c5p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p7c5p4">
<span class="pali m-text">“nāhaṁ, bhikkhave, aññaṁ ekadhammampi samanupassāmi evaṁ lahuparivattaṁ yathayidaṁ cittaṁ.</span><br />
</p>
<p id="kv2p7c5p5">
<span class="pali m-text">Yāvañcidaṁ, bhikkhave, upamāpi na sukarā yāva lahuparivattaṁ cittan”ti.</span><br />
</p>
<p id="kv2p7c5p6">
<span class="pali m-text">Attheva suttantoti?</span><br />
</p>
<p id="kv2p7c5p7">
<span class="pali m-text">Āmantā.</span><br />
</p>
<p id="kv2p7c5p8">
<span class="pali m-text">Tena hi na vattabbaṁ—</span><br />
</p>
<p id="kv2p7c5p9">
<span class="pali m-text">“te dhammā cittena lahuparivattā”ti.</span><br />
</p>
<p id="kv2p7c6p1">
<span class="pali m-text">Te dhammā cittena lahuparivattāti?</span><br />
</p>
<p id="kv2p7c6p2">
<span class="pali m-text">Āmantā.</span><br />
</p>
<p id="kv2p7c6p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p7c6p4">
<span class="pali m-text">“seyyathāpi, bhikkhave, makkaṭo araññe pavane caramāno sākhaṁ gaṇhati, taṁ muñcitvā aññaṁ gaṇhati, taṁ muñcitvā aññaṁ gaṇhati;</span><br />
</p>
<p id="kv2p7c6p5">
<span class="pali m-text">evameva kho, bhikkhave, yamidaṁ vuccati cittaṁ itipi mano itipi viññāṇaṁ itipi taṁ rattiyā ca divasassa ca aññadeva uppajjati aññaṁ nirujjhatī”ti.</span><br />
</p>
<p id="kv2p7c6p6">
<span class="pali m-text">Attheva suttantoti?</span><br />
</p>
<p id="kv2p7c6p7">
<span class="pali m-text">Āmantā.</span><br />
</p>
<p id="kv2p7c6p8">
<span class="pali m-text">Tena hi na vattabbaṁ—</span><br />
</p>
<p id="kv2p7c6p9">
<span class="pali m-text">“te dhammā cittena lahuparivattā”ti.</span><br />
</p>
<p id="kv2p7c7p1">
<span class="pali m-text">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c7p2">
<span class="pali m-text">Āmantā.</span><br />
</p>
<p id="kv2p7c7p3">
<span class="pali m-text">Cakkhuviññāṇaṁ divasaṁ tiṭṭhatīti?</span><br />
</p>
<p id="kv2p7c7p4">
<span class="pali m-text">Na hevaṁ vattabbe.</span><br />
</p>
<p id="kv2p7c7p5">
<span class="pali m-text">Sotaviññāṇaṁ …pe…</span><br />
</p>
<p id="kv2p7c7p6">
<span class="pali m-text">ghānaviññāṇaṁ …</span><br />
</p>
<p id="kv2p7c7p7">
<span class="pali m-text">jivhāviññāṇaṁ …</span><br />
</p>
<p id="kv2p7c7p8">
<span class="pali m-text">kāyaviññāṇaṁ …</span><br />
</p>
<p id="kv2p7c7p9">
<span class="pali m-text">akusalaṁ cittaṁ …</span><br />
</p>
<p id="kv2p7c7p10">
<span class="pali m-text">rāgasahagataṁ …</span><br />
</p>
<p id="kv2p7c7p11">
<span class="pali m-text">dosasahagataṁ …</span><br />
</p>
<p id="kv2p7c7p12">
<span class="pali m-text">mohasahagataṁ …</span><br />
</p>
<p id="kv2p7c7p13">
<span class="pali m-text">mānasahagataṁ …</span><br />
</p>
<p id="kv2p7c7p14">
<span class="pali m-text">diṭṭhisahagataṁ …</span><br />
</p>
<p id="kv2p7c7p15">
<span class="pali m-text">vicikicchāsahagataṁ …</span><br />
</p>
<p id="kv2p7c7p16">
<span class="pali m-text">thinasahagataṁ …</span><br />
</p>
<p id="kv2p7c7p17">
<span class="pali m-text">uddhaccasahagataṁ …</span><br />
</p>
<p id="kv2p7c7p18">
<span class="pali m-text">ahirikasahagataṁ …</span><br />
</p>
<p id="kv2p7c7p19">
<span class="pali m-text">anottappasahagataṁ cittaṁ divasaṁ tiṭṭhatīti?</span><br />
</p>
<p id="kv2p7c7p20">
<span class="pali m-text">Na hevaṁ vattabbe …pe….</span><br />
</p>
<p id="kv2p7c8p1">
<span class="pali m-text">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c8p2">
<span class="pali m-text">Āmantā.</span><br />
</p>
<p id="kv2p7c8p3">
<span class="pali m-text">Yeneva cittena cakkhunā rūpaṁ passati, teneva cittena sotena saddaṁ suṇāti …pe…</span><br />
</p>
<p id="kv2p7c8p4">
<span class="pali m-text">ghānena gandhaṁ ghāyati …</span><br />
</p>
<p id="kv2p7c8p5">
<span class="pali m-text">jivhāya rasaṁ sāyati …</span><br />
</p>
<p id="kv2p7c8p6">
<span class="pali m-text">kāyena phoṭṭhabbaṁ phusati …</span><br />
</p>
<p id="kv2p7c8p7">
<span class="pali m-text">manasā dhammaṁ vijānāti …pe…</span><br />
</p>
<p id="kv2p7c8p8">
<span class="pali m-text">yeneva cittena manasā dhammaṁ vijānāti, teneva cittena cakkhunā rūpaṁ passati …pe…</span><br />
</p>
<p id="kv2p7c8p9">
<span class="pali m-text">sotena saddaṁ suṇāti …</span><br />
</p>
<p id="kv2p7c8p10">
<span class="pali m-text">ghānena gandhaṁ ghāyati …</span><br />
</p>
<p id="kv2p7c8p11">
<span class="pali m-text">jivhāya rasaṁ sāyati …pe…</span><br />
</p>
<p id="kv2p7c8p12">
<span class="pali m-text">kāyena phoṭṭhabbaṁ phusatīti?</span><br />
</p>
<p id="kv2p7c8p13">
<span class="pali m-text">Na hevaṁ vattabbe …pe….</span><br />
</p>
<p id="kv2p7c9p1">
<span class="pali m-text">Ekaṁ cittaṁ divasaṁ tiṭṭhatīti?</span><br />
</p>
<p id="kv2p7c9p2">
<span class="pali m-text">Āmantā.</span><br />
</p>
<p id="kv2p7c9p3">
<span class="pali m-text">Yeneva cittena abhikkamati, teneva cittena paṭikkamati;</span><br />
</p>
<p id="kv2p7c9p4">
<span class="pali m-text">yeneva cittena paṭikkamati, teneva cittena abhikkamati;</span><br />
</p>
<p id="kv2p7c9p5">
<span class="pali m-text">yeneva cittena āloketi, teneva cittena viloketi;</span><br />
</p>
<p id="kv2p7c9p6">
<span class="pali m-text">yeneva cittena viloketi, teneva cittena āloketi;</span><br />
</p>
<p id="kv2p7c9p7">
<span class="pali m-text">yeneva cittena samiñjeti, teneva cittena pasāreti;</span><br />
</p>
<p id="kv2p7c9p8">
<span class="pali m-text">yeneva cittena pasāreti, teneva cittena samiñjetīti?</span><br />
</p>
<p id="kv2p7c9p9">
<span class="pali m-text">Na hevaṁ vattabbe …pe….</span><br />
</p>
<p id="kv2p7c10p1">
<span class="pali m-text">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c10p2">
<span class="pali m-text">Āmantā.</span><br />
</p>
<p id="kv2p7c10p3">
<span class="pali m-text">Manussānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c10p4">
<span class="pali m-text">Na hevaṁ vattabbe.</span><br />
</p>
<p id="kv2p7c11p1">
<span class="pali m-text">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c11p2">
<span class="pali m-text">Āmantā.</span><br />
</p>
<p id="kv2p7c11p3">
<span class="pali m-text">Cātumahārājikānaṁ devānaṁ …pe…</span><br />
</p>
<p id="kv2p7c11p4">
<span class="pali m-text">tāvatiṁsānaṁ devānaṁ …</span><br />
</p>
<p id="kv2p7c11p5">
<span class="pali m-text">yāmānaṁ devānaṁ …</span><br />
</p>
<p id="kv2p7c11p6">
<span class="pali m-text">tusitānaṁ devānaṁ …</span><br />
</p>
<p id="kv2p7c11p7">
<span class="pali m-text">nimmānaratīnaṁ devānaṁ …</span><br />
</p>
<p id="kv2p7c11p8">
<span class="pali m-text">paranimmitavasavattīnaṁ devānaṁ …</span><br />
</p>
<p id="kv2p7c11p9">
<span class="pali m-text">brahmapārisajjānaṁ devānaṁ …</span><br />
</p>
<p id="kv2p7c11p10">
<span class="pali m-text">brahmapurohitānaṁ devānaṁ …</span><br />
</p>
<p id="kv2p7c11p11">
<span class="pali m-text">mahābrahmānaṁ devānaṁ …</span><br />
</p>
<p id="kv2p7c11p12">
<span class="pali m-text">parittābhānaṁ devānaṁ …</span><br />
</p>
<p id="kv2p7c11p13">
<span class="pali m-text">appamāṇābhānaṁ devānaṁ …</span><br />
</p>
<p id="kv2p7c11p14">
<span class="pali m-text">ābhassarānaṁ devānaṁ …</span><br />
</p>
<p id="kv2p7c11p15">
<span class="pali m-text">parittasubhānaṁ devānaṁ …</span><br />
</p>
<p id="kv2p7c11p16">
<span class="pali m-text">appamāṇasubhānaṁ devānaṁ …</span><br />
</p>
<p id="kv2p7c11p17">
<span class="pali m-text">subhakiṇhānaṁ devānaṁ …</span><br />
</p>
<p id="kv2p7c11p18">
<span class="pali m-text">vehapphalānaṁ devānaṁ …</span><br />
</p>
<p id="kv2p7c11p19">
<span class="pali m-text">avihānaṁ devānaṁ …</span><br />
</p>
<p id="kv2p7c11p20">
<span class="pali m-text">atappānaṁ devānaṁ …</span><br />
</p>
<p id="kv2p7c11p21">
<span class="pali m-text">sudassānaṁ devānaṁ …</span><br />
</p>
<p id="kv2p7c11p22">
<span class="pali m-text">sudassīnaṁ devānaṁ …</span><br />
</p>
<p id="kv2p7c11p23">
<span class="pali m-text">akaniṭṭhānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c11p24">
<span class="pali m-text">Na hevaṁ vattabbe.</span><br />
</p>
<p id="kv2p7c12p1">
<span class="pali m-text">Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?</span><br />
</p>
<p id="kv2p7c12p2">
<span class="pali m-text">Āmantā.</span><br />
</p>
<p id="kv2p7c12p3">
<span class="pali m-text">Manussānaṁ vassasataṁ āyuppamāṇaṁ, manussānaṁ ekaṁ cittaṁ vassasataṁ tiṭṭhatīti?</span><br />
</p>
<p id="kv2p7c12p4">
<span class="pali m-text">Na hevaṁ vattabbe.</span><br />
</p>
<p id="kv2p7c13p1">
<span class="pali m-text">Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?</span><br />
</p>
<p id="kv2p7c13p2">
<span class="pali m-text">Āmantā.</span><br />
</p>
<p id="kv2p7c13p3">
<span class="pali m-text">Cātumahārājikānaṁ devānaṁ pañca vassasatāni āyuppamāṇaṁ, cātumahārājikānaṁ devānaṁ ekaṁ cittaṁ pañca vassasatāni tiṭṭhati …</span><br />
</p>
<p id="kv2p7c13p4">
<span class="pali m-text">vassasahassaṁ tiṭṭhati …</span><br />
</p>
<p id="kv2p7c13p5">
<span class="pali m-text">dve vassasahassāni tiṭṭhati …</span><br />
</p>
<p id="kv2p7c13p6">
<span class="pali m-text">cattāri vassasahassāni tiṭṭhati …</span><br />
</p>
<p id="kv2p7c13p7">
<span class="pali m-text">aṭṭha vassasahassāni tiṭṭhati …</span><br />
</p>
<p id="kv2p7c13p8">
<span class="pali m-text">soḷasa vassasahassāni tiṭṭhati …</span><br />
</p>
<p id="kv2p7c13p9">
<span class="pali m-text">kappassa tatiyabhāgaṁ tiṭṭhati …</span><br />
</p>
<p id="kv2p7c13p10">
<span class="pali m-text">upaḍḍhakappaṁ tiṭṭhati …</span><br />
</p>
<p id="kv2p7c13p11">
<span class="pali m-text">ekaṁ kappaṁ tiṭṭhati …</span><br />
</p>
<p id="kv2p7c13p12">
<span class="pali m-text">dve kappe tiṭṭhati …</span><br />
</p>
<p id="kv2p7c13p13">
<span class="pali m-text">cattāro kappe tiṭṭhati …</span><br />
</p>
<p id="kv2p7c13p14">
<span class="pali m-text">aṭṭha kappe tiṭṭhati …</span><br />
</p>
<p id="kv2p7c13p15">
<span class="pali m-text">soḷasa kappe tiṭṭhati …</span><br />
</p>
<p id="kv2p7c13p16">
<span class="pali m-text">bāttiṁsa kappe tiṭṭhati …</span><br />
</p>
<p id="kv2p7c13p17">
<span class="pali m-text">catusaṭṭhi kappe tiṭṭhati …</span><br />
</p>
<p id="kv2p7c13p18">
<span class="pali m-text">pañca kappasatāni tiṭṭhati …</span><br />
</p>
<p id="kv2p7c13p19">
<span class="pali m-text">kappasahassaṁ tiṭṭhati …</span><br />
</p>
<p id="kv2p7c13p20">
<span class="pali m-text">dve kappasahassāni tiṭṭhati …</span><br />
</p>
<p id="kv2p7c13p21">
<span class="pali m-text">cattāri kappasahassāni tiṭṭhati …</span><br />
</p>
<p id="kv2p7c13p22">
<span class="pali m-text">aṭṭha kappasahassāni tiṭṭhati …</span><br />
</p>
<p id="kv2p7c13p23">
<span class="pali m-text">akaniṭṭhānaṁ devānaṁ soḷasa kappasahassāni āyuppamāṇaṁ, akaniṭṭhānaṁ devānaṁ ekaṁ cittaṁ soḷasa kappasahassāni tiṭṭhatīti?</span><br />
</p>
<p id="kv2p7c13p24">
<span class="pali m-text">Na hevaṁ vattabbe.</span><br />
</p>
<p id="kv2p7c14p1">
<span class="pali m-text">Ākāsānañcāyatanūpagānaṁ devānaṁ cittaṁ muhuttaṁ muhuttaṁ uppajjati muhuttaṁ muhuttaṁ nirujjhatīti?</span><br />
</p>
<p id="kv2p7c14p2">
<span class="pali m-text">Āmantā.</span><br />
</p>
<p id="kv2p7c14p3">
<span class="pali m-text">Ākāsānañcāyatanūpagā devā muhuttaṁ muhuttaṁ cavanti muhuttaṁ muhuttaṁ uppajjantīti?</span><br />
</p>
<p id="kv2p7c14p4">
<span class="pali m-text">Na hevaṁ vattabbe.</span><br />
</p>
<p id="kv2p7c15p1">
<span class="pali m-text">Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?</span><br />
</p>
<p id="kv2p7c15p2">
<span class="pali m-text">Āmantā.</span><br />
</p>
<p id="kv2p7c15p3">
<span class="pali m-text">Ākāsānañcāyatanūpagā devā yeneva cittena uppajjanti, teneva cittena cavantīti?</span><br />
</p>
<p id="kv2p7c15p4">
<span class="pali m-text">Na hevaṁ vattabbe …pe….</span><br />
</p>
<p id="kv2p7c15p5">
<span class="pali m-text">Cittaṭṭhitikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0002p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0002p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>