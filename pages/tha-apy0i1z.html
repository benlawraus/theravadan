<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0i1z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0i1z.html" />
  <meta property="og:description" content="Bhaddālivagga 9. Patthodanadāyakattheraapadāna “Vanacārī pure āsiṁ, satataṁ vanakammiko; Patthodanaṁ gahetvāna, kammantaṁ agamāsahaṁ. Tatthaddasāsiṁ sambuddhaṁ, sayambhuṁ aparājitaṁ; Vanā piṇḍāya nikkhantaṁ, disvā cittaṁ pasādayiṁ. Parakammāyane yutto, puññañca me na vijjati; Ayaṁ patthodano atthi, bhojayissāmahaṁ muniṁ. Patthodanaṁ gahetvāna, sayambhussa adāsahaṁ; Mama nijjhāyamānassa, paribhuñji tadā muni. Tena kammena sukatena, cetanāpaṇidhīhi ca; Jahitvā …" />
  <meta name="twitter:description" content="Bhaddālivagga 9. Patthodanadāyakattheraapadāna “Vanacārī pure āsiṁ, satataṁ vanakammiko; Patthodanaṁ gahetvāna, kammantaṁ agamāsahaṁ. Tatthaddasāsiṁ sambuddhaṁ, sayambhuṁ aparājitaṁ; Vanā piṇḍāya nikkhantaṁ, disvā cittaṁ pasādayiṁ. Parakammāyane yutto, puññañca me na vijjati; Ayaṁ patthodano atthi, bhojayissāmahaṁ muniṁ. Patthodanaṁ gahetvāna, sayambhussa adāsahaṁ; Mama nijjhāyamānassa, paribhuñji tadā muni. Tena kammena sukatena, cetanāpaṇidhīhi ca; Jahitvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddalivagga">
<h2><a href="#bhaddalivagga">Bhaddālivagga</a></h2>
<section id="patthodanadayakattheraapadana">
<h3><a href="#patthodanadayakattheraapadana">9. Patthodanadāyakattheraapadāna</a></h3>
<p id="tha-ap421c1p1">
<span class="m-text m-primary">“Vanacārī pure āsiṁ,</span><br />
</p>
<p id="tha-ap421c1p2">
<span class="m-text m-primary">satataṁ vanakammiko;</span><br />
</p>
<p id="tha-ap421c1p3">
<span class="m-text m-primary">Patthodanaṁ gahetvāna,</span><br />
</p>
<p id="tha-ap421c1p4">
<span class="m-text m-primary">kammantaṁ agamāsahaṁ.</span><br />
</p>
<p id="tha-ap421c2p1">
<span class="m-text m-primary">Tatthaddasāsiṁ sambuddhaṁ,</span><br />
</p>
<p id="tha-ap421c2p2">
<span class="m-text m-primary">sayambhuṁ aparājitaṁ;</span><br />
</p>
<p id="tha-ap421c2p3">
<span class="m-text m-primary">Vanā piṇḍāya nikkhantaṁ,</span><br />
</p>
<p id="tha-ap421c2p4">
<span class="m-text m-primary">disvā cittaṁ pasādayiṁ.</span><br />
</p>
<p id="tha-ap421c3p1">
<span class="m-text m-primary">Parakammāyane yutto,</span><br />
</p>
<p id="tha-ap421c3p2">
<span class="m-text m-primary">puññañca me na vijjati;</span><br />
</p>
<p id="tha-ap421c3p3">
<span class="m-text m-primary">Ayaṁ patthodano atthi,</span><br />
</p>
<p id="tha-ap421c3p4">
<span class="m-text m-primary">bhojayissāmahaṁ muniṁ.</span><br />
</p>
<p id="tha-ap421c4p1">
<span class="m-text m-primary">Patthodanaṁ gahetvāna,</span><br />
</p>
<p id="tha-ap421c4p2">
<span class="m-text m-primary">sayambhussa adāsahaṁ;</span><br />
</p>
<p id="tha-ap421c4p3">
<span class="m-text m-primary">Mama nijjhāyamānassa,</span><br />
</p>
<p id="tha-ap421c4p4">
<span class="m-text m-primary">paribhuñji tadā muni.</span><br />
</p>
<p id="tha-ap421c5p1">
<span class="m-text m-primary">Tena kammena sukatena,</span><br />
</p>
<p id="tha-ap421c5p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap421c5p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap421c5p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap421c6p1">
<span class="m-text m-primary">Chattiṁsakkhattuṁ devindo,</span><br />
</p>
<p id="tha-ap421c6p2">
<span class="m-text m-primary">devarajjamakārayiṁ;</span><br />
</p>
<p id="tha-ap421c6p3">
<span class="m-text m-primary">Tettiṁsakkhattuṁ rājā ca,</span><br />
</p>
<p id="tha-ap421c6p4">
<span class="m-text m-primary">cakkavattī ahosahaṁ.</span><br />
</p>
<p id="tha-ap421c7p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap421c7p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap421c7p3">
<span class="m-text m-primary">Sukhito yasavā homi,</span><br />
</p>
<p id="tha-ap421c7p4">
<span class="m-text m-primary">patthodanassidaṁ phalaṁ.</span><br />
</p>
<p id="tha-ap421c8p1">
<span class="m-text m-primary">Bhavābhave saṁsaranto,</span><br />
</p>
<p id="tha-ap421c8p2">
<span class="m-text m-primary">labhāmi amitaṁ dhanaṁ;</span><br />
</p>
<p id="tha-ap421c8p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap421c8p4">
<span class="m-text m-primary">patthodanassidaṁ phalaṁ.</span><br />
</p>
<p id="tha-ap421c9p1">
<span class="m-text m-primary">Nadīsotapaṭibhāgā,</span><br />
</p>
<p id="tha-ap421c9p2">
<span class="m-text m-primary">bhogā nibbattare mama;</span><br />
</p>
<p id="tha-ap421c9p3">
<span class="m-text m-primary">Parimetuṁ na sakkomi,</span><br />
</p>
<p id="tha-ap421c9p4">
<span class="m-text m-primary">patthodanassidaṁ phalaṁ.</span><br />
</p>
<p id="tha-ap421c10p1">
<span class="m-text m-primary">Imaṁ khāda imaṁ bhuñja,</span><br />
</p>
<p id="tha-ap421c10p2">
<span class="m-text m-primary">imamhi sayane saya;</span><br />
</p>
<p id="tha-ap421c10p3">
<span class="m-text m-primary">Tenāhaṁ sukhito homi,</span><br />
</p>
<p id="tha-ap421c10p4">
<span class="m-text m-primary">patthodanassidaṁ phalaṁ.</span><br />
</p>
<p id="tha-ap421c11p1">
<span class="m-text m-primary">Catunnavutito kappe,</span><br />
</p>
<p id="tha-ap421c11p2">
<span class="m-text m-primary">yaṁ dānamadadiṁ tadā;</span><br />
</p>
<p id="tha-ap421c11p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap421c11p4">
<span class="m-text m-primary">patthodanassidaṁ phalaṁ.</span><br />
</p>
<p id="tha-ap421c12p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap421c12p2">
<span class="m-text m-primary">…pe…</span><br />
</p>
<p id="tha-ap421c12p3">
<span class="m-text m-primary">viharāmi anāsavo.</span><br />
</p>
<p id="tha-ap421c13p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap421c13p2">
<span class="m-text m-primary">…pe…</span><br />
</p>
<p id="tha-ap421c13p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap421c14p1">
<span class="m-text m-primary">Paṭisambhidā catasso,</span><br />
</p>
<p id="tha-ap421c14p2">
<span class="m-text m-primary">…pe…</span><br />
</p>
<p id="tha-ap421c14p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap421c15p1">
<span class="m-text m-primary">Itthaṁ sudaṁ āyasmā patthodanadāyako thero imā gāthāyo abhāsitthāti.</span><br />
</p>
<p id="tha-ap421c16p1">
<span class="m-text m-primary">Patthodanadāyakattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>