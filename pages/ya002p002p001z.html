<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya2 &raquo; 2 Khandhayamaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ya002p002p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="2 Khandhayamaka" />
  <meta name="twitter:title" content="2 Khandhayamaka" />
  <meta property="og:url" content="https://www.theravadan.org/pages/ya002p002p001z.html" />
  <meta property="og:description" content="2.2 Pavattivāra 2.2.1. Uppādavāra 2.2.1.1 Paccuppannavāra 2.2.1.1.1. Anulomapuggala Yassa rūpakkhandho uppajjati tassa vedanākkhandho uppajjatīti? Asaññasattaṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjati. Pañcavokāraṁ upapajjantānaṁ tesaṁ rūpakkhandho ca uppajjati vedanākkhandho ca uppajjati. Yassa vā pana vedanākkhandho uppajjati tassa rūpakkhandho …" />
  <meta name="twitter:description" content="2.2 Pavattivāra 2.2.1. Uppādavāra 2.2.1.1 Paccuppannavāra 2.2.1.1.1. Anulomapuggala Yassa rūpakkhandho uppajjati tassa vedanākkhandho uppajjatīti? Asaññasattaṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjati. Pañcavokāraṁ upapajjantānaṁ tesaṁ rūpakkhandho ca uppajjati vedanākkhandho ca uppajjati. Yassa vā pana vedanākkhandho uppajjati tassa rūpakkhandho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ya-index.html">ya</a> &raquo;
            <a href="https://www.theravadan.org/pages/ms-abhidhamma-ya-ya2-index.html">ya2</a> &raquo;
          </span>
          2 Khandhayamaka
        </h1>
<!-- content -->
<p id="ya2p2p1c0p2">
<span class="pali m-text">2.2 Pavattivāra</span><br />
</p>
<section id="uppadavara">
<span id="ya2p2p1c0p3"></span><h2><span class="pali m-text">2.2.1. Uppādavāra</span></h2>
<p id="ya2p2p1c1p0p1">
<span class="pali m-text">2.2.1.1 Paccuppannavāra</span><br />
</p>
<p id="ya2p2p1c1p0p2">
<span class="pali m-text">2.2.1.1.1. Anulomapuggala</span><br />
</p>
<p id="ya2p2p1c1p1">
<span class="pali m-text">Yassa rūpakkhandho uppajjati tassa vedanākkhandho uppajjatīti?</span><br />
</p>
<p id="ya2p2p1c2p1">
<span class="pali m-text">Asaññasattaṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjati. Pañcavokāraṁ upapajjantānaṁ tesaṁ rūpakkhandho ca uppajjati vedanākkhandho ca uppajjati.</span><br />
</p>
<p id="ya2p2p1c3p1">
<span class="pali m-text">Yassa vā pana vedanākkhandho uppajjati tassa rūpakkhandho uppajjatīti?</span><br />
</p>
<p id="ya2p2p1c4p1">
<span class="pali m-text">Arūpaṁ upapajjantānaṁ tesaṁ vedanākkhandho uppajjati, no ca tesaṁ rūpakkhandho uppajjati. Pañcavokāraṁ upapajjantānaṁ tesaṁ vedanākkhandho ca uppajjati rūpakkhandho ca uppajjati.</span><br />
</p>
<p id="ya2p2p1c5p0">
<span class="pali m-text">2.2.1.1.2. Anulomaokāsa</span><br />
</p>
<p id="ya2p2p1c5p1">
<span class="pali m-text">Yattha rūpakkhandho uppajjati tattha vedanākkhandho uppajjatīti?</span><br />
</p>
<p id="ya2p2p1c6p1">
<span class="pali m-text">Asaññasatte tattha rūpakkhandho uppajjati, no ca tattha vedanākkhandho uppajjati. Pañcavokāre tattha rūpakkhandho ca uppajjati vedanākkhandho ca uppajjati.</span><br />
</p>
<p id="ya2p2p1c7p1">
<span class="pali m-text">Yattha vā pana vedanākkhandho uppajjati tattha rūpakkhandho uppajjatīti?</span><br />
</p>
<p id="ya2p2p1c8p1">
<span class="pali m-text">Arūpe tattha vedanākkhandho uppajjati, no ca tattha rūpakkhandho uppajjati. Pañcavokāre tattha vedanākkhandho ca uppajjati rūpakkhandho ca uppajjati.</span><br />
</p>
<p id="ya2p2p1c9p0">
<span class="pali m-text">2.2.1.1.3. Anulomapuggalokāsa</span><br />
</p>
<p id="ya2p2p1c9p1">
<span class="pali m-text">Yassa yattha rūpakkhandho uppajjati tassa tattha vedanākkhandho uppajjatīti?</span><br />
</p>
<p id="ya2p2p1c10p1">
<span class="pali m-text">Asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjati. Pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjati.</span><br />
</p>
<p id="ya2p2p1c11p1">
<span class="pali m-text">Yassa vā pana yattha vedanākkhandho uppajjati tassa tattha rūpakkhandho uppajjatīti?</span><br />
</p>
<p id="ya2p2p1c12p1">
<span class="pali m-text">Arūpaṁ upapajjantānaṁ tesaṁ tattha vedanākkhandho uppajjati, no ca tesaṁ tattha rūpakkhandho uppajjati. Pañcavokāraṁ upapajjantānaṁ tesaṁ tattha vedanākkhandho ca uppajjati rūpakkhandho ca uppajjati.</span><br />
</p>
<p id="ya2p2p1c13p0">
<span class="pali m-text">2.2.1.1.4. Paccanīkapuggala</span><br />
</p>
<p id="ya2p2p1c13p1">
<span class="pali m-text">Yassa rūpakkhandho nuppajjati tassa vedanākkhandho nuppajjatīti?</span><br />
</p>
<p id="ya2p2p1c14p1">
<span class="pali m-text">Arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho nuppajjati. Sabbesaṁ cavantānaṁ tesaṁ rūpakkhandho ca nuppajjati vedanākkhandho ca nuppajjati.</span><br />
</p>
<p id="ya2p2p1c15p1">
<span class="pali m-text">Yassa vā pana vedanākkhandho nuppajjati tassa rūpakkhandho nuppajjatīti?</span><br />
</p>
<p id="ya2p2p1c16p1">
<span class="pali m-text">Asaññasattaṁ upapajjantānaṁ tesaṁ vedanākkhandho nuppajjati, no ca tesaṁ rūpakkhandho nuppajjati. Sabbesaṁ cavantānaṁ tesaṁ vedanākkhandho ca nuppajjati rūpakkhandho ca nuppajjati.</span><br />
</p>
<p id="ya2p2p1c17p0">
<span class="pali m-text">2.2.1.1.5. Paccanīkaokāsa</span><br />
</p>
<p id="ya2p2p1c17p1">
<span class="pali m-text">Yattha rūpakkhandho nuppajjati tattha vedanākkhandho nuppajjatīti? Uppajjati.</span><br />
</p>
<p id="ya2p2p1c18p1">
<span class="pali m-text">Yattha vā pana vedanākkhandho nuppajjati tattha rūpakkhandho nuppajjatīti? Uppajjati.</span><br />
</p>
<p id="ya2p2p1c19p0">
<span class="pali m-text">2.2.1.1.6. Paccanīkapuggalokāsa</span><br />
</p>
<p id="ya2p2p1c19p1">
<span class="pali m-text">Yassa yattha rūpakkhandho nuppajjati tassa tattha vedanākkhandho nuppajjatīti?</span><br />
</p>
<p id="ya2p2p1c20p1">
<span class="pali m-text">Arūpaṁ upapajjantānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjati. Sabbesaṁ cavantānaṁ tesaṁ tattha rūpakkhandho ca nuppajjati vedanākkhandho ca nuppajjati.</span><br />
</p>
<p id="ya2p2p1c21p1">
<span class="pali m-text">Yassa vā pana yattha vedanākkhandho nuppajjati tassa tattha rūpakkhandho nuppajjatīti?</span><br />
</p>
<p id="ya2p2p1c22p1">
<span class="pali m-text">Asaññasattaṁ upapajjantānaṁ tesaṁ tattha vedanākkhandho nuppajjati, no ca tesaṁ tattha rūpakkhandho nuppajjati. Sabbesaṁ cavantānaṁ tesaṁ tattha vedanākkhandho ca nuppajjati rūpakkhandho ca nuppajjati.</span><br />
</p>
<p id="ya2p2p1c23p0p1">
<span class="pali m-text">2.2.1.2. Atītavāra</span><br />
</p>
<p id="ya2p2p1c23p0p2">
<span class="pali m-text">2.2.1.2.1. Anulomapuggala</span><br />
</p>
<p id="ya2p2p1c23p1">
<span class="pali m-text">Yassa rūpakkhandho uppajjittha tassa vedanākkhandho uppajjitthāti? Āmantā.</span><br />
</p>
<p id="ya2p2p1c24p1">
<span class="pali m-text">Yassa vā pana vedanākkhandho uppajjittha tassa rūpakkhandho uppajjitthāti? Āmantā.</span><br />
</p>
<p id="ya2p2p1c25p0">
<span class="pali m-text">2.2.1.2.2. Anulomaokāsa</span><br />
</p>
<p id="ya2p2p1c25p1">
<span class="pali m-text">Yattha rūpakkhandho uppajjittha tattha vedanākkhandho uppajjitthāti?</span><br />
</p>
<p id="ya2p2p1c26p1">
<span class="pali m-text">Asaññasatte tattha rūpakkhandho uppajjittha, no ca tattha vedanākkhandho uppajjittha. Pañcavokāre tattha rūpakkhandho ca uppajjittha vedanākkhandho ca uppajjittha.</span><br />
</p>
<p id="ya2p2p1c27p1">
<span class="pali m-text">Yattha vā pana vedanākkhandho uppajjittha tattha rūpakkhandho uppajjitthāti?</span><br />
</p>
<p id="ya2p2p1c28p1">
<span class="pali m-text">Arūpe tattha vedanākkhandho uppajjittha, no ca tattha rūpakkhandho uppajjittha. Pañcavokāre tattha vedanākkhandho ca uppajjittha rūpakkhandho ca uppajjittha.</span><br />
</p>
<p id="ya2p2p1c29p0">
<span class="pali m-text">2.2.1.2.3. Anulomapuggalokāsa</span><br />
</p>
<p id="ya2p2p1c29p1">
<span class="pali m-text">Yassa yattha rūpakkhandho uppajjittha tassa tattha vedanākkhandho uppajjitthāti?</span><br />
</p>
<p id="ya2p2p1c30p1">
<span class="pali m-text">Asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho uppajjittha. Pañcavokārānaṁ tesaṁ tattha rūpakkhandho ca uppajjittha vedanākkhandho ca uppajjittha.</span><br />
</p>
<p id="ya2p2p1c31p1">
<span class="pali m-text">Yassa vā pana yattha vedanākkhandho uppajjittha tassa tattha rūpakkhandho uppajjitthāti?</span><br />
</p>
<p id="ya2p2p1c32p1">
<span class="pali m-text">Arūpānaṁ tesaṁ tattha vedanākkhandho uppajjittha, no ca tesaṁ tattha rūpakkhandho uppajjittha. Pañcavokārānaṁ tesaṁ tattha vedanākkhandho ca uppajjittha rūpakkhandho ca uppajjittha.</span><br />
</p>
<p id="ya2p2p1c33p0">
<span class="pali m-text">2.2.1.2.4. Paccanīkapuggala</span><br />
</p>
<p id="ya2p2p1c33p1">
<span class="pali m-text">Yassa rūpakkhandho nuppajjittha tassa vedanākkhandho nuppajjitthāti? Natthi.</span><br />
</p>
<p id="ya2p2p1c34p1">
<span class="pali m-text">Yassa vā pana vedanākkhandho nuppajjittha tassa rūpakkhandho nuppajjitthāti? Natthi.</span><br />
</p>
<p id="ya2p2p1c35p0">
<span class="pali m-text">2.2.1.2.5. Paccanīkaokāsa</span><br />
</p>
<p id="ya2p2p1c35p1">
<span class="pali m-text">Yattha rūpakkhandho nuppajjittha tattha vedanākkhandho nuppajjitthāti? Uppajjittha.</span><br />
</p>
<p id="ya2p2p1c36p1">
<span class="pali m-text">Yattha vā pana vedanākkhandho nuppajjittha tattha rūpakkhandho nuppajjitthāti? Uppajjittha.</span><br />
</p>
<p id="ya2p2p1c37p0">
<span class="pali m-text">2.2.1.2.6. Paccanīkapuggalokāsa</span><br />
</p>
<p id="ya2p2p1c37p1">
<span class="pali m-text">Yassa yattha rūpakkhandho nuppajjittha tassa tattha vedanākkhandho nuppajjitthāti?</span><br />
</p>
<p id="ya2p2p1c38p1">
<span class="pali m-text">Arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho nuppajjittha. Suddhāvāsānaṁ tesaṁ tattha rūpakkhandho ca nuppajjittha vedanākkhandho ca nuppajjittha.</span><br />
</p>
<p id="ya2p2p1c39p1">
<span class="pali m-text">Yassa vā pana yattha vedanākkhandho nuppajjittha tassa tattha rūpakkhandho nuppajjitthāti?</span><br />
</p>
<p id="ya2p2p1c40p1">
<span class="pali m-text">Asaññasattānaṁ tesaṁ tattha vedanākkhandho nuppajjittha, no ca tesaṁ tattha rūpakkhandho nuppajjittha. Suddhāvāsānaṁ tesaṁ tattha vedanākkhandho ca nuppajjittha rūpakkhandho ca nuppajjittha.</span><br />
</p>
<p id="ya2p2p1c41p0p1">
<span class="pali m-text">2.2.1.3. Anāgatavāra</span><br />
</p>
<p id="ya2p2p1c41p0p2">
<span class="pali m-text">2.2.1.3.1. Anulomapuggala</span><br />
</p>
<p id="ya2p2p1c41p1">
<span class="pali m-text">Yassa rūpakkhandho uppajjissati tassa vedanākkhandho uppajjissatīti? Āmantā.</span><br />
</p>
<p id="ya2p2p1c42p1">
<span class="pali m-text">Yassa vā pana vedanākkhandho uppajjissati tassa rūpakkhandho uppajjissatīti?</span><br />
</p>
<p id="ya2p2p1c43p1">
<span class="pali m-text">Ye arūpaṁ upapajjitvā parinibbāyissanti tesaṁ vedanākkhandho uppajjissati, no ca tesaṁ rūpakkhandho uppajjissati. Itaresaṁ tesaṁ vedanākkhandho ca uppajjissati rūpakkhandho ca uppajjissati.</span><br />
</p>
<p id="ya2p2p1c44p0">
<span class="pali m-text">2.2.1.3.2. Anulomaokāsa</span><br />
</p>
<p id="ya2p2p1c44p1">
<span class="pali m-text">Yattha rūpakkhandho uppajjissati tattha vedanākkhandho uppajjissatīti?</span><br />
</p>
<p id="ya2p2p1c45p1">
<span class="pali m-text">Asaññasatte tattha rūpakkhandho uppajjissati, no ca tattha vedanākkhandho uppajjissati. Pañcavokāre tattha rūpakkhandho ca uppajjissati vedanākkhandho ca uppajjissati.</span><br />
</p>
<p id="ya2p2p1c46p1">
<span class="pali m-text">Yattha vā pana vedanākkhandho uppajjissati tattha rūpakkhandho uppajjissatīti?</span><br />
</p>
<p id="ya2p2p1c47p1">
<span class="pali m-text">Arūpe tattha vedanākkhandho uppajjissati, no ca tattha rūpakkhandho uppajjissati. Pañcavokāre tattha vedanākkhandho ca uppajjissati rūpakkhandho ca uppajjissati.</span><br />
</p>
<p id="ya2p2p1c48p0">
<span class="pali m-text">2.2.1.3.3. Anulomapuggalokāsa</span><br />
</p>
<p id="ya2p2p1c48p1">
<span class="pali m-text">Yassa yattha rūpakkhandho uppajjissati tassa tattha vedanākkhandho uppajjissatīti?</span><br />
</p>
<p id="ya2p2p1c49p1">
<span class="pali m-text">Asaññasattānaṁ tesaṁ tattha rūpakkhandho uppajjissati, no ca tesaṁ tattha vedanākkhandho uppajjissati. Pañcavokārānaṁ tesaṁ tattha rūpakkhandho ca uppajjissati vedanākkhandho ca uppajjissati.</span><br />
</p>
<p id="ya2p2p1c50p1">
<span class="pali m-text">Yassa vā pana yattha vedanākkhandho uppajjissati tassa tattha rūpakkhandho uppajjissatīti?</span><br />
</p>
<p id="ya2p2p1c51p1">
<span class="pali m-text">Arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjissati. Pañcavokārānaṁ tesaṁ tattha vedanākkhandho ca uppajjissati rūpakkhandho ca uppajjissati.</span><br />
</p>
<p id="ya2p2p1c52p0">
<span class="pali m-text">2.2.1.3.4. Paccanīkapuggala</span><br />
</p>
<p id="ya2p2p1c52p1">
<span class="pali m-text">Yassa rūpakkhandho nuppajjissati tassa vedanākkhandho nuppajjissatīti?</span><br />
</p>
<p id="ya2p2p1c53p1">
<span class="pali m-text">Ye arūpaṁ upapajjitvā parinibbāyissanti tesaṁ rūpakkhandho nuppajjissati, no ca tesaṁ vedanākkhandho nuppajjissati. Pacchimabhavikānaṁ tesaṁ rūpakkhandho ca nuppajjissati vedanākkhandho ca nuppajjissati.</span><br />
</p>
<p id="ya2p2p1c54p1">
<span class="pali m-text">Yassa vā pana vedanākkhandho nuppajjissati tassa rūpakkhandho nuppajjissatīti? Āmantā.</span><br />
</p>
<p id="ya2p2p1c55p0">
<span class="pali m-text">2.2.1.3.5. Paccanīkaokāsa</span><br />
</p>
<p id="ya2p2p1c55p1">
<span class="pali m-text">Yattha rūpakkhandho nuppajjissati tattha vedanākkhandho nuppajjissatīti? Uppajjissati.</span><br />
</p>
<p id="ya2p2p1c56p1">
<span class="pali m-text">Yattha vā pana vedanākkhandho nuppajjissati tattha rūpakkhandho nuppajjissatīti? Uppajjissati.</span><br />
</p>
<p id="ya2p2p1c57p0">
<span class="pali m-text">2.2.1.3.6. Paccanīkapuggalokāsa</span><br />
</p>
<p id="ya2p2p1c57p1">
<span class="pali m-text">Yassa yattha rūpakkhandho nuppajjissati tassa tattha vedanākkhandho nuppajjissatīti?</span><br />
</p>
<p id="ya2p2p1c58p1">
<span class="pali m-text">Arūpānaṁ tesaṁ tattha rūpakkhandho nuppajjissati, no ca tesaṁ tattha vedanākkhandho nuppajjissati. Pacchimabhavikānaṁ tesaṁ tattha rūpakkhandho ca nuppajjissati vedanākkhandho ca nuppajjissati.</span><br />
</p>
<p id="ya2p2p1c59p1">
<span class="pali m-text">Yassa vā pana yattha vedanākkhandho nuppajjissati tassa tattha rūpakkhandho nuppajjissatīti?</span><br />
</p>
<p id="ya2p2p1c60p1">
<span class="pali m-text">Asaññasattānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjissati. Pacchimabhavikānaṁ tesaṁ tattha vedanākkhandho ca nuppajjissati rūpakkhandho ca nuppajjissati.</span><br />
</p>
<p id="ya2p2p1c61p0p1">
<span class="pali m-text">2.2.1.4. Paccuppannātītavāra</span><br />
</p>
<p id="ya2p2p1c61p0p2">
<span class="pali m-text">2.2.1.4.1. Anulomapuggala</span><br />
</p>
<p id="ya2p2p1c61p1">
<span class="pali m-text">Yassa rūpakkhandho uppajjati tassa vedanākkhandho uppajjitthāti? Āmantā.</span><br />
</p>
<p id="ya2p2p1c62p1">
<span class="pali m-text">Yassa vā pana vedanākkhandho uppajjittha tassa rūpakkhandho uppajjatīti?</span><br />
</p>
<p id="ya2p2p1c63p1">
<span class="pali m-text">Sabbesaṁ cavantānaṁ arūpaṁ upapajjantānaṁ tesaṁ vedanākkhandho uppajjittha, no ca tesaṁ rūpakkhandho uppajjati. Pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca uppajjittha rūpakkhandho ca uppajjati.</span><br />
</p>
<p id="ya2p2p1c64p1">
<span class="pali m-text">Yassa vedanākkhandho uppajjati tassa saññākkhandho uppajjitthāti? Āmantā.</span><br />
</p>
<p id="ya2p2p1c65p1">
<span class="pali m-text">Yassa vā pana saññākkhandho uppajjittha tassa vedanākkhandho uppajjatīti?</span><br />
</p>
<p id="ya2p2p1c66p1">
<span class="pali m-text">Sabbesaṁ cavantānaṁ asaññasattaṁ upapajjantānaṁ tesaṁ saññākkhandho uppajjittha, no ca tesaṁ vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ saññākkhandho ca uppajjittha vedanākkhandho ca uppajjati.</span><br />
</p>
<p id="ya2p2p1c67p0">
<span class="pali m-text">2.2.1.4.2. Anulomaokāsa</span><br />
</p>
<p id="ya2p2p1c67p1">
<span class="pali m-text">Yattha rūpakkhandho uppajjati tattha vedanākkhandho uppajjitthāti?</span><br />
</p>
<p id="ya2p2p1c68p1">
<span class="pali m-text">Asaññasatte tattha rūpakkhandho uppajjati, no ca tattha vedanākkhandho uppajjittha. Pañcavokāre tattha rūpakkhandho ca uppajjati vedanākkhandho ca uppajjittha.</span><br />
</p>
<p id="ya2p2p1c69p1">
<span class="pali m-text">Yattha vā pana vedanākkhandho uppajjittha tattha rūpakkhandho uppajjatīti?</span><br />
</p>
<p id="ya2p2p1c70p1">
<span class="pali m-text">Arūpe tattha vedanākkhandho uppajjittha, no ca tattha rūpakkhandho uppajjati. Pañcavokāre tattha vedanākkhandho ca uppajjittha rūpakkhandho ca uppajjati.</span><br />
</p>
<p id="ya2p2p1c71p1">
<span class="pali m-text">Yattha vedanākkhandho uppajjati tattha saññākkhandho uppajjitthāti? Āmantā.</span><br />
</p>
<p id="ya2p2p1c72p1">
<span class="pali m-text">Yattha vā pana saññākkhandho uppajjittha tattha vedanākkhandho uppajjatīti? Āmantā.</span><br />
</p>
<p id="ya2p2p1c73p0">
<span class="pali m-text">2.2.1.4.3. Anulomapuggalokāsa</span><br />
</p>
<p id="ya2p2p1c73p1">
<span class="pali m-text">Yassa yattha rūpakkhandho uppajjati tassa tattha vedanākkhandho uppajjitthāti?</span><br />
</p>
<p id="ya2p2p1c74p1">
<span class="pali m-text">Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjittha. Itaresaṁ pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjittha.</span><br />
</p>
<p id="ya2p2p1c75p1">
<span class="pali m-text">Yassa vā pana yattha vedanākkhandho uppajjittha tassa tattha rūpakkhandho uppajjatīti?</span><br />
</p>
<p id="ya2p2p1c76p1">
<span class="pali m-text">Pañcavokārā cavantānaṁ arūpānaṁ tesaṁ tattha vedanākkhandho uppajjittha, no ca tesaṁ tattha rūpakkhandho uppajjati. Pañcavokāraṁ upapajjantānaṁ tesaṁ tattha vedanākkhandho ca uppajjittha rūpakkhandho ca uppajjati.</span><br />
</p>
<p id="ya2p2p1c77p1">
<span class="pali m-text">Yassa yattha vedanākkhandho uppajjati tassa tattha saññākkhandho uppajjitthāti?</span><br />
</p>
<p id="ya2p2p1c78p1">
<span class="pali m-text">Suddhāvāsaṁ upapajjantānaṁ tesaṁ tattha vedanākkhandho uppajjati, no ca tesaṁ tattha saññākkhandho uppajjittha. Itaresaṁ catuvokāraṁ pañcavokāraṁ upapajjantānaṁ tesaṁ tattha vedanākkhandho ca uppajjati saññākkhandho ca uppajjittha.</span><br />
</p>
<p id="ya2p2p1c79p1">
<span class="pali m-text">Yassa vā pana yattha saññākkhandho uppajjittha tassa tattha vedanākkhandho uppajjatīti?</span><br />
</p>
<p id="ya2p2p1c80p1">
<span class="pali m-text">Catuvokārā pañcavokārā cavantānaṁ tesaṁ tattha saññākkhandho uppajjittha, no ca tesaṁ tattha vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ tattha saññākkhandho ca uppajjittha vedanākkhandho ca uppajjati.</span><br />
</p>
<p id="ya2p2p1c81p0">
<span class="pali m-text">2.2.1.4.4. Paccanīkapuggala</span><br />
</p>
<p id="ya2p2p1c81p1">
<span class="pali m-text">Yassa rūpakkhandho nuppajjati tassa vedanākkhandho nuppajjitthāti? Uppajjittha.</span><br />
</p>
<p id="ya2p2p1c82p1">
<span class="pali m-text">Yassa vā pana vedanākkhandho nuppajjittha tassa rūpakkhandho nuppajjatīti? Natthi.</span><br />
</p>
<p id="ya2p2p1c83p1">
<span class="pali m-text">Yassa vedanākkhandho nuppajjati tassa saññākkhandho nuppajjitthāti? Uppajjittha.</span><br />
</p>
<p id="ya2p2p1c84p1">
<span class="pali m-text">Yassa vā pana saññākkhandho nuppajjittha tassa vedanākkhandho nuppajjatīti? Natthi.</span><br />
</p>
<p id="ya2p2p1c85p0">
<span class="pali m-text">2.2.1.4.5. Paccanīkaokāsa</span><br />
</p>
<p id="ya2p2p1c85p1">
<span class="pali m-text">Yattha rūpakkhandho nuppajjati tattha vedanākkhandho nuppajjitthāti? Uppajjittha.</span><br />
</p>
<p id="ya2p2p1c86p1">
<span class="pali m-text">Yattha vā pana vedanākkhandho nuppajjittha tattha rūpakkhandho nuppajjatīti? Uppajjati.</span><br />
</p>
<p id="ya2p2p1c87p1">
<span class="pali m-text">Yattha vedanākkhandho nuppajjati tattha saññākkhandho nuppajjitthāti? Āmantā.</span><br />
</p>
<p id="ya2p2p1c88p1">
<span class="pali m-text">Yattha vā pana saññākkhandho nuppajjittha tattha vedanākkhandho nuppajjatīti? Āmantā.</span><br />
</p>
<p id="ya2p2p1c89p0">
<span class="pali m-text">2.2.1.4.6. Paccanīkapuggalokāsa</span><br />
</p>
<p id="ya2p2p1c89p1">
<span class="pali m-text">Yassa yattha rūpakkhandho nuppajjati tassa tattha vedanākkhandho nuppajjitthāti?</span><br />
</p>
<p id="ya2p2p1c90p1">
<span class="pali m-text">Pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjittha. Suddhāvāse parinibbantānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca nuppajjittha.</span><br />
</p>
<p id="ya2p2p1c91p1">
<span class="pali m-text">Yassa vā pana yattha vedanākkhandho nuppajjittha tassa tattha rūpakkhandho nuppajjatīti?</span><br />
</p>
<p id="ya2p2p1c92p1">
<span class="pali m-text">Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha vedanākkhandho nuppajjittha, no ca tesaṁ tattha rūpakkhandho nuppajjati. Suddhāvāse parinibbantānaṁ asaññasattā cavantānaṁ tesaṁ tattha vedanākkhandho ca nuppajjittha rūpakkhandho ca nuppajjati.</span><br />
</p>
<p id="ya2p2p1c93p1">
<span class="pali m-text">Yassa yattha vedanākkhandho nuppajjati tassa tattha saññākkhandho nuppajjitthāti?</span><br />
</p>
<p id="ya2p2p1c94p1">
<span class="pali m-text">Catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho nuppajjittha. Suddhāvāse parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca nuppajjittha.</span><br />
</p>
<p id="ya2p2p1c95p1">
<span class="pali m-text">Yassa vā pana yattha saññākkhandho nuppajjittha tassa tattha vedanākkhandho nuppajjatīti?</span><br />
</p>
<p id="ya2p2p1c96p1">
<span class="pali m-text">Suddhāvāsaṁ upapajjantānaṁ tesaṁ tattha saññākkhandho nuppajjittha, no ca tesaṁ tattha vedanākkhandho nuppajjati. Suddhāvāse parinibbantānaṁ asaññasattānaṁ tesaṁ tattha saññākkhandho ca nuppajjittha vedanākkhandho ca nuppajjati.</span><br />
</p>
<p id="ya2p2p1c97p0p1">
<span class="pali m-text">2.2.1.5. Paccuppannānāgatavāra</span><br />
</p>
<p id="ya2p2p1c97p0p2">
<span class="pali m-text">2.2.1.5.1. Anulomapuggala</span><br />
</p>
<p id="ya2p2p1c97p1">
<span class="pali m-text">Yassa rūpakkhandho uppajjati tassa vedanākkhandho uppajjissatīti?</span><br />
</p>
<p id="ya2p2p1c98p1">
<span class="pali m-text">Pacchimabhavikānaṁ pañcavokāraṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjissati. Itaresaṁ pañcavokāraṁ upapajjantānaṁ asaññasattaṁ upapajjantānaṁ tesaṁ rūpakkhandho ca uppajjati vedanākkhandho ca uppajjissati.</span><br />
</p>
<p id="ya2p2p1c99p1">
<span class="pali m-text">Yassa vā pana vedanākkhandho uppajjissati tassa rūpakkhandho uppajjatīti?</span><br />
</p>
<p id="ya2p2p1c100p1">
<span class="pali m-text">Sabbesaṁ cavantānaṁ arūpaṁ upapajjantānaṁ tesaṁ vedanākkhandho uppajjissati, no ca tesaṁ rūpakkhandho uppajjati. Pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca uppajjissati rūpakkhandho ca uppajjati.</span><br />
</p>
<p id="ya2p2p1c101p1">
<span class="pali m-text">Yassa vedanākkhandho uppajjati tassa saññākkhandho uppajjissatīti?</span><br />
</p>
<p id="ya2p2p1c102p1">
<span class="pali m-text">Pacchimabhavikānaṁ upapajjantānaṁ tesaṁ vedanākkhandho uppajjati, no ca tesaṁ saññākkhandho uppajjissati. Itaresaṁ catuvokāraṁ pañcavokāraṁ upapajjantānaṁ tesaṁ vedanākkhandho ca uppajjati saññākkhandho ca uppajjissati.</span><br />
</p>
<p id="ya2p2p1c103p1">
<span class="pali m-text">Yassa vā pana saññākkhandho uppajjissati tassa vedanākkhandho uppajjatīti?</span><br />
</p>
<p id="ya2p2p1c104p1">
<span class="pali m-text">Sabbesaṁ cavantānaṁ asaññasattaṁ upapajjantānaṁ tesaṁ saññākkhandho uppajjissati, no ca tesaṁ vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ saññākkhandho ca uppajjissati vedanākkhandho ca uppajjati.</span><br />
</p>
<p id="ya2p2p1c105p0">
<span class="pali m-text">2.2.1.5.2. Anulomaokāsa</span><br />
</p>
<p id="ya2p2p1c105p1">
<span class="pali m-text">Yattha rūpakkhandho uppajjati tattha vedanākkhandho uppajjissatīti?</span><br />
</p>
<p id="ya2p2p1c106p1">
<span class="pali m-text">Asaññasatte tattha rūpakkhandho uppajjati, no ca tattha vedanākkhandho uppajjissati. Pañcavokāre tattha rūpakkhandho ca uppajjati vedanākkhandho ca uppajjissati.</span><br />
</p>
<p id="ya2p2p1c107p1">
<span class="pali m-text">Yattha vā pana vedanākkhandho uppajjissati tattha rūpakkhandho uppajjatīti?</span><br />
</p>
<p id="ya2p2p1c108p1">
<span class="pali m-text">Arūpe tattha vedanākkhandho uppajjissati, no ca tattha rūpakkhandho uppajjati. Pañcavokāre tattha vedanākkhandho ca uppajjissati rūpakkhandho ca uppajjati.</span><br />
</p>
<p id="ya2p2p1c109p1">
<span class="pali m-text">Yattha vedanākkhandho uppajjati tattha saññākkhandho uppajjissatīti? Āmantā.</span><br />
</p>
<p id="ya2p2p1c110p1">
<span class="pali m-text">Yattha vā pana saññākkhandho uppajjissati tattha vedanākkhandho uppajjatīti? Āmantā.</span><br />
</p>
<p id="ya2p2p1c111p0">
<span class="pali m-text">2.2.1.5.3. Anulomapuggalokāsa</span><br />
</p>
<p id="ya2p2p1c111p1">
<span class="pali m-text">Yassa yattha rūpakkhandho uppajjati tassa tattha vedanākkhandho uppajjissatīti?</span><br />
</p>
<p id="ya2p2p1c112p1">
<span class="pali m-text">Pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjissati. Itaresaṁ pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjissati.</span><br />
</p>
<p id="ya2p2p1c113p1">
<span class="pali m-text">Yassa vā pana yattha vedanākkhandho uppajjissati tassa tattha rūpakkhandho uppajjatīti?</span><br />
</p>
<p id="ya2p2p1c114p1">
<span class="pali m-text">Pañcavokārā cavantānaṁ arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjati. Pañcavokāraṁ upapajjantānaṁ tesaṁ tattha vedanākkhandho ca uppajjissati rūpakkhandho ca uppajjati.</span><br />
</p>
<p id="ya2p2p1c115p1">
<span class="pali m-text">Yassa yattha vedanākkhandho uppajjati tassa tattha saññākkhandho uppajjissatīti?</span><br />
</p>
<p id="ya2p2p1c116p1">
<span class="pali m-text">Pacchimabhavikānaṁ upapajjantānaṁ tesaṁ tattha vedanākkhandho uppajjati, no ca tesaṁ tattha saññākkhandho uppajjissati. Itaresaṁ catuvokāraṁ pañcavokāraṁ upapajjantānaṁ tesaṁ tattha vedanākkhandho ca uppajjati saññākkhandho ca uppajjissati.</span><br />
</p>
<p id="ya2p2p1c117p1">
<span class="pali m-text">Yassa vā pana yattha saññākkhandho uppajjissati tassa tattha vedanākkhandho uppajjatīti?</span><br />
</p>
<p id="ya2p2p1c118p1">
<span class="pali m-text">Catuvokārā pañcavokārā cavantānaṁ tesaṁ tattha saññākkhandho uppajjissati, no ca tesaṁ tattha vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ tattha saññākkhandho ca uppajjissati vedanākkhandho ca uppajjati.</span><br />
</p>
<p id="ya2p2p1c119p0">
<span class="pali m-text">2.2.1.5.4. Paccanīkapuggala</span><br />
</p>
<p id="ya2p2p1c119p1">
<span class="pali m-text">Yassa rūpakkhandho nuppajjati tassa vedanākkhandho nuppajjissatīti?</span><br />
</p>
<p id="ya2p2p1c120p1">
<span class="pali m-text">Sabbesaṁ cavantānaṁ arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho nuppajjissati. Pañcavokāre parinibbantānaṁ arūpe pacchimabhavikānaṁ tesaṁ rūpakkhandho ca nuppajjati vedanākkhandho ca nuppajjissati.</span><br />
</p>
<p id="ya2p2p1c121p1">
<span class="pali m-text">Yassa vā pana vedanākkhandho nuppajjissati tassa rūpakkhandho nuppajjatīti?</span><br />
</p>
<p id="ya2p2p1c122p1">
<span class="pali m-text">Pacchimabhavikānaṁ pañcavokāraṁ upapajjantānaṁ tesaṁ vedanākkhandho nuppajjissati, no ca tesaṁ rūpakkhandho nuppajjati. Pañcavokāre parinibbantānaṁ arūpe pacchimabhavikānaṁ tesaṁ vedanākkhandho ca nuppajjissati rūpakkhandho ca nuppajjati.</span><br />
</p>
<p id="ya2p2p1c123p1">
<span class="pali m-text">Yassa vedanākkhandho nuppajjati tassa saññākkhandho nuppajjissatīti?</span><br />
</p>
<p id="ya2p2p1c124p1">
<span class="pali m-text">Sabbesaṁ cavantānaṁ asaññasattaṁ upapajjantānaṁ tesaṁ vedanākkhandho nuppajjati, no ca tesaṁ saññākkhandho nuppajjissati. Parinibbantānaṁ tesaṁ vedanākkhandho ca nuppajjati saññākkhandho ca nuppajjissati.</span><br />
</p>
<p id="ya2p2p1c125p1">
<span class="pali m-text">Yassa vā pana saññākkhandho nuppajjissati tassa vedanākkhandho nuppajjatīti?</span><br />
</p>
<p id="ya2p2p1c126p1">
<span class="pali m-text">Pacchimabhavikānaṁ upapajjantānaṁ tesaṁ saññākkhandho nuppajjissati, no ca tesaṁ vedanākkhandho nuppajjati. Parinibbantānaṁ tesaṁ saññākkhandho ca nuppajjissati vedanākkhandho ca nuppajjati.</span><br />
</p>
<p id="ya2p2p1c127p0">
<span class="pali m-text">2.2.1.5.5. Paccanīkaokāsa</span><br />
</p>
<p id="ya2p2p1c127p1">
<span class="pali m-text">Yattha rūpakkhandho nuppajjati tattha vedanākkhandho nuppajjissatīti? Uppajjissati.</span><br />
</p>
<p id="ya2p2p1c128p1">
<span class="pali m-text">Yattha vā pana vedanākkhandho nuppajjissati tattha rūpakkhandho nuppajjatīti? Uppajjati.</span><br />
</p>
<p id="ya2p2p1c129p1">
<span class="pali m-text">Yattha vedanākkhandho nuppajjati tattha saññākkhandho nuppajjissatīti? Āmantā.</span><br />
</p>
<p id="ya2p2p1c130p1">
<span class="pali m-text">Yattha vā pana saññākkhandho nuppajjissati tattha vedanākkhandho nuppajjatīti? Āmantā.</span><br />
</p>
<p id="ya2p2p1c131p0">
<span class="pali m-text">2.2.1.5.6. Paccanīkapuggalokāsa</span><br />
</p>
<p id="ya2p2p1c131p1">
<span class="pali m-text">Yassa yattha rūpakkhandho nuppajjati tassa tattha vedanākkhandho nuppajjissatīti?</span><br />
</p>
<p id="ya2p2p1c132p1">
<span class="pali m-text">Pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjissati. Pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca nuppajjissati.</span><br />
</p>
<p id="ya2p2p1c133p1">
<span class="pali m-text">Yassa vā pana yattha vedanākkhandho nuppajjissati tassa tattha rūpakkhandho nuppajjatīti?</span><br />
</p>
<p id="ya2p2p1c134p1">
<span class="pali m-text">Pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjati. Pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha vedanākkhandho ca nuppajjissati rūpakkhandho ca nuppajjati.</span><br />
</p>
<p id="ya2p2p1c135p1">
<span class="pali m-text">Yassa yattha vedanākkhandho nuppajjati tassa tattha saññākkhandho nuppajjissatīti?</span><br />
</p>
<p id="ya2p2p1c136p1">
<span class="pali m-text">Catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho nuppajjissati. Parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca nuppajjissati.</span><br />
</p>
<p id="ya2p2p1c137p1">
<span class="pali m-text">Yassa vā pana yattha saññākkhandho nuppajjissati tassa tattha vedanākkhandho nuppajjatīti?</span><br />
</p>
<p id="ya2p2p1c138p1">
<span class="pali m-text">Pacchimabhavikānaṁ upapajjantānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjati. Parinibbantānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjati.</span><br />
</p>
<p id="ya2p2p1c139p0p1">
<span class="pali m-text">2.2.1.6. Atītānāgatavāra</span><br />
</p>
<p id="ya2p2p1c139p0p2">
<span class="pali m-text">2.2.1.6.1. Anulomapuggala</span><br />
</p>
<p id="ya2p2p1c139p1">
<span class="pali m-text">Yassa rūpakkhandho uppajjittha tassa vedanākkhandho uppajjissatīti?</span><br />
</p>
<p id="ya2p2p1c140p1">
<span class="pali m-text">Pacchimabhavikānaṁ tesaṁ rūpakkhandho uppajjittha, no ca tesaṁ vedanākkhandho uppajjissati. Itaresaṁ tesaṁ rūpakkhandho ca uppajjittha vedanākkhandho ca uppajjissati.</span><br />
</p>
<p id="ya2p2p1c141p1">
<span class="pali m-text">Yassa vā pana vedanākkhandho uppajjissati tassa rūpakkhandho uppajjitthāti? Āmantā.</span><br />
</p>
<p id="ya2p2p1c142p1">
<span class="pali m-text">Yassa vedanākkhandho uppajjittha tassa saññākkhandho uppajjissatīti?</span><br />
</p>
<p id="ya2p2p1c143p1">
<span class="pali m-text">Pacchimabhavikānaṁ tesaṁ vedanākkhandho uppajjittha, no ca tesaṁ saññākkhandho uppajjissati. Itaresaṁ tesaṁ vedanākkhandho ca uppajjittha saññākkhandho ca uppajjissati.</span><br />
</p>
<p id="ya2p2p1c144p1">
<span class="pali m-text">Yassa vā pana saññākkhandho uppajjissati tassa vedanākkhandho uppajjitthāti? Āmantā.</span><br />
</p>
<p id="ya2p2p1c145p0">
<span class="pali m-text">2.2.1.6.2. Anulomaokāsa</span><br />
</p>
<p id="ya2p2p1c145p1">
<span class="pali m-text">Yattha rūpakkhandho uppajjittha tattha vedanākkhandho uppajjissatīti?</span><br />
</p>
<p id="ya2p2p1c146p1">
<span class="pali m-text">Asaññasatte tattha rūpakkhandho uppajjittha, no ca tattha vedanākkhandho uppajjissati. Pañcavokāre tattha rūpakkhandho ca uppajjittha vedanākkhandho ca uppajjissati.</span><br />
</p>
<p id="ya2p2p1c147p1">
<span class="pali m-text">Yattha vā pana vedanākkhandho uppajjissati tattha rūpakkhandho uppajjitthāti?</span><br />
</p>
<p id="ya2p2p1c148p1">
<span class="pali m-text">Arūpe tattha vedanākkhandho uppajjissati, no ca tattha rūpakkhandho uppajjittha. Pañcavokāre tattha vedanākkhandho ca uppajjissati rūpakkhandho ca uppajjittha.</span><br />
</p>
<p id="ya2p2p1c149p1">
<span class="pali m-text">Yattha vedanākkhandho uppajjittha tattha saññākkhandho uppajjissatīti? Āmantā.</span><br />
</p>
<p id="ya2p2p1c150p1">
<span class="pali m-text">Yattha vā pana saññākkhandho uppajjissati tattha vedanākkhandho uppajjitthāti? Āmantā.</span><br />
</p>
<p id="ya2p2p1c151p0">
<span class="pali m-text">2.2.1.6.3. Anulomapuggalokāsa</span><br />
</p>
<p id="ya2p2p1c151p1">
<span class="pali m-text">Yassa yattha rūpakkhandho uppajjittha tassa tattha vedanākkhandho uppajjissatīti?</span><br />
</p>
<p id="ya2p2p1c152p1">
<span class="pali m-text">Pañcavokāre pacchimabhavikānaṁ asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho uppajjissati. Itaresaṁ pañcavokārānaṁ tesaṁ tattha rūpakkhandho ca uppajjittha vedanākkhandho ca uppajjissati.</span><br />
</p>
<p id="ya2p2p1c153p1">
<span class="pali m-text">Yassa vā pana yattha vedanākkhandho uppajjissati tassa tattha rūpakkhandho uppajjitthāti?</span><br />
</p>
<p id="ya2p2p1c154p1">
<span class="pali m-text">Arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjittha. Pañcavokārānaṁ tesaṁ tattha vedanākkhandho ca uppajjissati rūpakkhandho ca uppajjittha.</span><br />
</p>
<p id="ya2p2p1c155p1">
<span class="pali m-text">Yassa yattha vedanākkhandho uppajjittha tassa tattha saññākkhandho uppajjissatīti?</span><br />
</p>
<p id="ya2p2p1c156p1">
<span class="pali m-text">Pacchimabhavikānaṁ tesaṁ tattha vedanākkhandho uppajjittha, no ca tesaṁ tattha saññākkhandho uppajjissati. Itaresaṁ catuvokārānaṁ pañcavokārānaṁ tesaṁ tattha vedanākkhandho ca uppajjittha saññākkhandho ca uppajjissati.</span><br />
</p>
<p id="ya2p2p1c157p1">
<span class="pali m-text">Yassa vā pana yattha saññākkhandho uppajjissati tassa tattha vedanākkhandho uppajjitthāti? Āmantā.</span><br />
</p>
<p id="ya2p2p1c158p0">
<span class="pali m-text">2.2.1.6.4. Paccanīkapuggala</span><br />
</p>
<p id="ya2p2p1c158p1">
<span class="pali m-text">Yassa rūpakkhandho nuppajjittha tassa vedanākkhandho nuppajjissatīti? Natthi.</span><br />
</p>
<p id="ya2p2p1c159p1">
<span class="pali m-text">Yassa vā pana vedanākkhandho nuppajjissati tassa rūpakkhandho nuppajjitthāti? Uppajjittha.</span><br />
</p>
<p id="ya2p2p1c160p1">
<span class="pali m-text">Yassa vedanākkhandho nuppajjittha tassa saññākkhandho nuppajjissatīti? Natthi.</span><br />
</p>
<p id="ya2p2p1c161p1">
<span class="pali m-text">Yassa vā pana saññākkhandho nuppajjissati tassa vedanākkhandho nuppajjitthāti? Uppajjittha.</span><br />
</p>
<p id="ya2p2p1c162p0">
<span class="pali m-text">2.2.1.6.5. Paccanīkaokāsa</span><br />
</p>
<p id="ya2p2p1c162p1">
<span class="pali m-text">Yattha rūpakkhandho nuppajjittha tattha vedanākkhandho nuppajjissatīti? Uppajjissati.</span><br />
</p>
<p id="ya2p2p1c163p1">
<span class="pali m-text">Yattha vā pana vedanākkhandho nuppajjissati tattha rūpakkhandho nuppajjitthāti? Uppajjittha.</span><br />
</p>
<p id="ya2p2p1c164p1">
<span class="pali m-text">Yattha vedanākkhandho nuppajjittha tattha saññākkhandho nuppajjissatīti? Āmantā.</span><br />
</p>
<p id="ya2p2p1c165p1">
<span class="pali m-text">Yattha vā pana saññākkhandho nuppajjissati tattha vedanākkhandho nuppajjitthāti? Āmantā.</span><br />
</p>
<p id="ya2p2p1c166p0">
<span class="pali m-text">2.2.1.6.6. Paccanīkapuggalokāsa</span><br />
</p>
<p id="ya2p2p1c166p1">
<span class="pali m-text">Yassa yattha rūpakkhandho nuppajjittha tassa tattha vedanākkhandho nuppajjissatīti?</span><br />
</p>
<p id="ya2p2p1c167p1">
<span class="pali m-text">Arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho nuppajjissati. Suddhāvāsānaṁ arūpe pacchimabhavikānaṁ tesaṁ tattha rūpakkhandho ca nuppajjittha vedanākkhandho ca nuppajjissati.</span><br />
</p>
<p id="ya2p2p1c168p1">
<span class="pali m-text">Yassa vā pana yattha vedanākkhandho nuppajjissati tassa tattha rūpakkhandho nuppajjitthāti?</span><br />
</p>
<p id="ya2p2p1c169p1">
<span class="pali m-text">Pañcavokāre pacchimabhavikānaṁ asaññasattānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjittha. Suddhāvāsānaṁ arūpe pacchimabhavikānaṁ tesaṁ tattha vedanākkhandho ca nuppajjissati rūpakkhandho ca nuppajjittha.</span><br />
</p>
<p id="ya2p2p1c170p1">
<span class="pali m-text">Yassa yattha vedanākkhandho nuppajjittha tassa tattha saññākkhandho nuppajjissatīti? Āmantā.</span><br />
</p>
<p id="ya2p2p1c171p1">
<span class="pali m-text">Yassa vā pana yattha saññākkhandho nuppajjissati tassa tattha vedanākkhandho nuppajjitthāti?</span><br />
</p>
<p id="ya2p2p1c172p1">
<span class="pali m-text">Pacchimabhavikānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjittha. Suddhāvāsānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjittha.</span><br />
</p>
<p id="ya2p2p1c173p1">
<span class="pali m-text">Uppādavāro niṭṭhito.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>