<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.90 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0090.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.90
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0089.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0091.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.90</span></p>
<p id="an10p90c0p2">
<span class="pali m-text">9. Theravagga</span><br />
<span class="sujato m-text">9. Senior Mendicants</span><br />
</p>
<section id="khinasavabalasutta">
<span id="an10p90c0p3"></span><h2><span class="pali m-text">Khīṇāsavabalasutta</span></h2>
<p><span class="sujato m-text">The Powers of One Who has Ended Defilements</span></p>
<p id="an10p90c1p1">
<span class="pali m-text">Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:</span><br />
<span class="sujato m-text">Then Venerable Sāriputta went up to the Buddha, bowed, and sat down to one side. The Buddha said to him:</span><br />
</p>
<p id="an10p90c1p2">
<span class="pali m-text">“kati nu kho, sāriputta, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">“Sāriputta, how many powers does a mendicant who has ended the defilements have that qualify them to claim:</span><br />
</p>
<p id="an10p90c1p3">
<span class="pali m-text">‘khīṇā me āsavā’”ti?</span><br />
<span class="sujato m-text">‘My defilements have ended.’”</span><br />
</p>
<p id="an10p90c2p1">
<span class="pali m-text">“Dasa, bhante, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">“Sir, a mendicant who has ended the defilements has ten powers that qualify them to claim:</span><br />
</p>
<p id="an10p90c2p2">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c2p3">
<span class="pali m-text">Katamāni dasa?</span><br />
<span class="sujato m-text">What ten?</span><br />
</p>
<p id="an10p90c2p4">
<span class="pali m-text">Idha, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti.</span><br />
<span class="sujato m-text">Firstly, a mendicant with defilements ended has clearly seen with right wisdom all conditions as truly impermanent.</span><br />
</p>
<p id="an10p90c2p5">
<span class="pali m-text">Yampi, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">This is a power that a mendicant who has ended the defilements relies on to claim:</span><br />
</p>
<p id="an10p90c2p6">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c3p1">
<span class="pali m-text">Puna caparaṁ, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti.</span><br />
<span class="sujato m-text">Furthermore, a mendicant with defilements ended has clearly seen with right wisdom that sensual pleasures are truly like a pit of glowing coals.</span><br />
</p>
<p id="an10p90c3p2">
<span class="pali m-text">Yampi, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">This is a power that a mendicant who has ended the defilements relies on to claim:</span><br />
</p>
<p id="an10p90c3p3">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c4p1">
<span class="pali m-text">Puna caparaṁ, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi.</span><br />
<span class="sujato m-text">Furthermore, the mind of a mendicant with defilements ended slants, slopes, and inclines to seclusion. They’re withdrawn, loving renunciation, and they’ve totally done with defiling influences.</span><br />
</p>
<p id="an10p90c4p2">
<span class="pali m-text">Yampi, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">This is a power that a mendicant who has ended the defilements relies on to claim:</span><br />
</p>
<p id="an10p90c4p3">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c5p1">
<span class="pali m-text">Puna caparaṁ, bhante, khīṇāsavassa bhikkhuno cattāro satipaṭṭhānā bhāvitā honti subhāvitā.</span><br />
<span class="sujato m-text">Furthermore, a mendicant with defilements ended has well developed the four kinds of mindfulness meditation.</span><br />
</p>
<p id="an10p90c5p2">
<span class="pali m-text">Yampi, bhante, khīṇāsavassa bhikkhuno cattāro satipaṭṭhānā bhāvitā honti subhāvitā, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">This is a power that a mendicant who has ended the defilements relies on to claim:</span><br />
</p>
<p id="an10p90c5p3">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c6p1">
<span class="pali m-text">Puna caparaṁ, bhante, khīṇāsavassa bhikkhuno cattāro sammappadhānā bhāvitā honti subhāvitā …pe…</span><br />
<span class="sujato m-text">Furthermore, a mendicant with defilements ended has well developed the four right efforts. …</span><br />
</p>
<p id="an10p90c6p2">
<span class="pali m-text">cattāro iddhipādā bhāvitā honti subhāvitā …pe…</span><br />
<span class="sujato m-text">the four bases of psychic power …</span><br />
</p>
<p id="an10p90c6p3">
<span class="pali m-text">pañcindriyāni …</span><br />
<span class="sujato m-text">the five faculties …</span><br />
</p>
<p id="an10p90c6p4">
<span class="pali m-text">pañca balāni bhāvitāni honti subhāvitāni …</span><br />
<span class="sujato m-text">the five powers …</span><br />
</p>
<p id="an10p90c6p5">
<span class="pali m-text">satta bojjhaṅgā bhāvitā honti subhāvitā …</span><br />
<span class="sujato m-text">the seven awakening factors …</span><br />
</p>
<p id="an10p90c6p6">
<span class="pali m-text">ariyo aṭṭhaṅgiko maggo bhāvito hoti subhāvito.</span><br />
<span class="sujato m-text">the noble eightfold path.</span><br />
</p>
<p id="an10p90c6p7">
<span class="pali m-text">Yampi, bhante, khīṇāsavassa bhikkhuno ariyo aṭṭhaṅgiko maggo bhāvito hoti subhāvito, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">This is a power that a mendicant who has ended the defilements relies on to claim:</span><br />
</p>
<p id="an10p90c6p8">
<span class="pali m-text">‘khīṇā me āsavā’ti.</span><br />
<span class="sujato m-text">‘My defilements have ended.’</span><br />
</p>
<p id="an10p90c7p1">
<span class="pali m-text">Imāni kho, bhante, dasa khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:</span><br />
<span class="sujato m-text">A mendicant who has ended the defilements has these ten powers that qualify them to claim:</span><br />
</p>
<p id="an10p90c7p2">
<span class="pali m-text">‘khīṇā me āsavā’”ti.</span><br />
<span class="sujato m-text">‘My defilements have ended.’”</span><br />
</p>
<p id="an10p90c7p3">
<span class="pali m-text">Dasamaṁ.</span><br />
</p>
<p id="an10p90c7p4">
<span class="pali m-text">Theravaggo catuttho.</span><br />
</p>
<p id="an10p90c8p0">
<span class="pali m-text">Tassuddānaṁ</span><br />
</p>
<p id="an10p90c8p1">
<span class="pali m-text">Vāhanānando puṇṇiyo,</span><br />
</p>
<p id="an10p90c8p2">
<span class="pali m-text">byākaraṁ katthimāniko;</span><br />
</p>
<p id="an10p90c8p3">
<span class="pali m-text">Napiyakkosakokāli,</span><br />
</p>
<p id="an10p90c8p4">
<span class="pali m-text">khīṇāsavabalena cāti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0089.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0091.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>