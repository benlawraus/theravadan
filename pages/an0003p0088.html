<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an3 &raquo; Aṅguttara Nikāya 3.88 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0003p0088.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an3-index.html">an3</a> &raquo;
          </span>
          Aṅguttara Nikāya 3.88
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0003p0087.html">Previous</a></div>
<div class="m-col-t-6 m-text-right">
<a href="https://theravadan.org/pages/an0003p0089.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.88</span></p>
<p id="an3p88c0p2">
<span class="pali m-text">9. Samaṇavagga</span><br />
<span class="sujato m-text">9. Ascetics</span><br />
</p>
<section id="tatiyasikkhasutta">
<span id="an3p88c0p3"></span><h2><span class="pali m-text">Tatiyasikkhāsutta</span></h2>
<p><span class="sujato m-text">Training (3rd)</span></p>
<p id="an3p88c1p1">
<span class="pali m-text">“Sādhikamidaṁ, bhikkhave, diyaḍḍhasikkhāpadasataṁ anvaddhamāsaṁ uddesaṁ āgacchati yattha attakāmā kulaputtā sikkhanti.</span><br />
<span class="sujato m-text">“Mendicants, each fortnight over a hundred and fifty training rules come up for recitation, in which gentlemen who care for their own welfare train.</span><br />
</p>
<p id="an3p88c1p2">
<span class="pali m-text">Tisso imā, bhikkhave, sikkhā yatthetaṁ sabbaṁ samodhānaṁ gacchati.</span><br />
<span class="sujato m-text">These are all included in the three trainings.</span><br />
</p>
<p id="an3p88c1p3">
<span class="pali m-text">Katamā tisso?</span><br />
<span class="sujato m-text">What three?</span><br />
</p>
<p id="an3p88c1p4">
<span class="pali m-text">Adhisīlasikkhā, adhicittasikkhā, adhipaññāsikkhā—</span><br />
<span class="sujato m-text">The training in the higher ethics, the higher mind, and the higher wisdom.</span><br />
</p>
<p id="an3p88c1p5">
<span class="pali m-text">imā kho, bhikkhave, tisso sikkhā yatthetaṁ sabbaṁ samodhānaṁ gacchati.</span><br />
<span class="sujato m-text">These are the three trainings that include them all.</span><br />
</p>
<p id="an3p88c2p1">
<span class="pali m-text">Idha, bhikkhave, bhikkhu sīlesu paripūrakārī hoti samādhismiṁ paripūrakārī paññāya paripūrakārī.</span><br />
<span class="sujato m-text">Take the case of a mendicant who has fulfilled their ethics, immersion, and wisdom.</span><br />
</p>
<p id="an3p88c2p2">
<span class="pali m-text">So yāni tāni khuddānukhuddakāni sikkhāpadāni tāni āpajjatipi vuṭṭhātipi.</span><br />
<span class="sujato m-text">They break some lesser and minor training rules, but are restored.</span><br />
</p>
<p id="an3p88c2p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an3p88c2p4">
<span class="pali m-text">Na hi mettha, bhikkhave, abhabbatā vuttā.</span><br />
<span class="sujato m-text">Because I don’t say they’re incapable of that.</span><br />
</p>
<p id="an3p88c2p5">
<span class="pali m-text">Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu.</span><br />
<span class="sujato m-text">But they’re constant and steady in their precepts regarding the training rules that are fundamental, befitting the spiritual path. They keep the rules they’ve undertaken.</span><br />
</p>
<p id="an3p88c2p6">
<span class="pali m-text">So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements.</span><br />
</p>
<p id="an3p88c2p7">
<span class="pali m-text">Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti.</span><br />
<span class="sujato m-text">If they don’t penetrate so far, with the ending of the five lower fetters they’re extinguished between one life and the next.</span><br />
</p>
<p id="an3p88c2p8">
<span class="pali m-text">Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti.</span><br />
<span class="sujato m-text">If they don’t penetrate so far, with the ending of the five lower fetters they’re extinguished upon landing.</span><br />
</p>
<p id="an3p88c2p9">
<span class="pali m-text">Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti.</span><br />
<span class="sujato m-text">If they don’t penetrate so far, with the ending of the five lower fetters they’re extinguished without extra effort.</span><br />
</p>
<p id="an3p88c2p10">
<span class="pali m-text">Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti.</span><br />
<span class="sujato m-text">If they don’t penetrate so far, with the ending of the five lower fetters they’re extinguished with extra effort.</span><br />
</p>
<p id="an3p88c2p11">
<span class="pali m-text">Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī.</span><br />
<span class="sujato m-text">If they don’t penetrate so far, with the ending of the five lower fetters they head upstream, going to the Akaniṭṭha realm.</span><br />
</p>
<p id="an3p88c2p12">
<span class="pali m-text">Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā, rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti.</span><br />
<span class="sujato m-text">If they don’t penetrate so far, with the ending of three fetters, and the weakening of greed, hate, and delusion, they’re a once-returner. They come back to this world once only, then make an end of suffering.</span><br />
</p>
<p id="an3p88c2p13">
<span class="pali m-text">Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā ekabījī hoti, ekaṁyeva mānusakaṁ bhavaṁ nibbattetvā dukkhassantaṁ karoti.</span><br />
<span class="sujato m-text">If they don’t penetrate so far, with the ending of three fetters, they’re a one-seeder. They will be reborn just one time in a human existence, then make an end of suffering.</span><br />
</p>
<p id="an3p88c2p14">
<span class="pali m-text">Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā kolaṅkolo hoti, dve vā tīṇi vā kulāni sandhāvitvā saṁsaritvā dukkhassantaṁ karoti.</span><br />
<span class="sujato m-text">If they don’t penetrate so far, with the ending of three fetters, they go from family to family. They will transmigrate between two or three families and then make an end of suffering.</span><br />
</p>
<p id="an3p88c2p15">
<span class="pali m-text">Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā sattakkhattuparamo hoti, sattakkhattuparamaṁ deve ca manusse ca sandhāvitvā saṁsaritvā dukkhassantaṁ karoti.</span><br />
<span class="sujato m-text">If they don’t penetrate so far, with the ending of three fetters, they have at most seven rebirths. They will transmigrate at most seven times among gods and humans and then make an end of suffering.</span><br />
</p>
<p id="an3p88c3p1">
<span class="pali m-text">Iti kho, bhikkhave, paripūraṁ paripūrakārī ārādheti padesaṁ padesakārī.</span><br />
<span class="sujato m-text">So, mendicants, if you practice fully you succeed fully. If you practice partially you succeed partially.</span><br />
</p>
<p id="an3p88c3p2">
<span class="pali m-text">Avañjhāni tvevāhaṁ, bhikkhave, sikkhāpadāni vadāmī”ti.</span><br />
<span class="sujato m-text">These training rules are not a waste, I say.”</span><br />
</p>
<p id="an3p88c3p3">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0003p0087.html">Previous</a></div>
<div class="m-col-t-6 m-text-right">
<a href="https://theravadan.org/pages/an0003p0089.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>