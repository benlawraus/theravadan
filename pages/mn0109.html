<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 109 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0109.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 109
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0108.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0110.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 109</span></p>
<section id="mahapunnamasutta">
<span id="mn109c0p2"></span><h2><span class="pali m-text">Mahāpuṇṇamasutta</span></h2>
<p><span class="sujato m-text">The Longer Discourse on the Full-Moon Night</span></p>
<p id="mn109c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn109c1p2">
<span class="pali m-text">ekaṁ samayaṁ bhagavā sāvatthiyaṁ viharati pubbārāme migāramātupāsāde.</span><br />
<span class="sujato m-text">At one time the Buddha was staying near Sāvatthī in the Eastern Monastery, the stilt longhouse of Migāra’s mother.</span><br />
</p>
<p id="mn109c2p1">
<span class="pali m-text">Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti.</span><br />
<span class="sujato m-text">Now, at that time it was the sabbath—the full moon on the fifteenth day—and the Buddha was sitting in the open surrounded by the Saṅgha of monks.</span><br />
</p>
<p id="mn109c3p1">
<span class="pali m-text">Atha kho aññataro bhikkhu uṭṭhāyāsanā ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">Then one of the mendicants got up from their seat, arranged their robe over one shoulder, raised their joined palms toward the Buddha, and said,</span><br />
</p>
<p id="mn109c3p2">
<span class="pali m-text">“Puccheyyāhaṁ, bhante, bhagavantaṁ kiñcideva desaṁ, sace me bhagavā okāsaṁ karoti pañhassa veyyākaraṇāyā”ti.</span><br />
<span class="sujato m-text">“I’d like to ask the Buddha about a certain point, if you’d take the time to answer.”</span><br />
</p>
<p id="mn109c3p3">
<span class="pali m-text">“Tena hi tvaṁ, bhikkhu, sake āsane nisīditvā puccha yadākaṅkhasī”ti.</span><br />
<span class="sujato m-text">“Well then, mendicant, take your own seat and ask what you wish.”</span><br />
</p>
<p id="mn109c3p4">
<span class="pali m-text">Atha kho so bhikkhu sake āsane nisīditvā bhagavantaṁ etadavoca:</span><br />
<span class="sujato m-text">That mendicant took his seat and said to the Buddha:</span><br />
</p>
<p id="mn109c4p1">
<span class="pali m-text">“ime nu kho, bhante, pañcupādānakkhandhā, seyyathidaṁ—</span><br />
<span class="sujato m-text">“Sir, are these the five grasping aggregates:</span><br />
</p>
<p id="mn109c4p2">
<span class="pali m-text">rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti?</span><br />
<span class="sujato m-text">form, feeling, perception, choices, and consciousness?”</span><br />
</p>
<p id="mn109c4p3">
<span class="pali m-text">“Ime kho, bhikkhu, pañcupādānakkhandhā, seyyathidaṁ—</span><br />
<span class="sujato m-text">“Yes, they are,” replied the Buddha.</span><br />
</p>
<p id="mn109c4p4">
<span class="pali m-text">rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti.</span><br />
</p>
<p id="mn109c4p5">
<span class="pali m-text">“Sādhu, bhante”ti kho so bhikkhu bhagavato bhāsitaṁ abhinanditvā anumoditvā bhagavantaṁ uttariṁ pañhaṁ pucchi:</span><br />
<span class="sujato m-text">Saying “Good, sir”, that mendicant approved and agreed with what the Buddha said. Then he asked another question:</span><br />
</p>
<p id="mn109c5p1">
<span class="pali m-text">“ime pana, bhante, pañcupādānakkhandhā kiṁmūlakā”ti?</span><br />
<span class="sujato m-text">“But sir, what is the root of these five grasping aggregates?”</span><br />
</p>
<p id="mn109c5p2">
<span class="pali m-text">“Ime kho, bhikkhu, pañcupādānakkhandhā chandamūlakā”ti.</span><br />
<span class="sujato m-text">“These five grasping aggregates are rooted in desire.”</span><br />
</p>
<p id="mn109c6p1">
<span class="pali m-text">“Taṁyeva nu kho, bhante, upādānaṁ te pañcupādānakkhandhā, udāhu aññatra pañcahupādānakkhandhehi upādānan”ti?</span><br />
<span class="sujato m-text">“But sir, is that grasping the exact same thing as the five grasping aggregates? Or is grasping one thing and the five grasping aggregates another?”</span><br />
</p>
<p id="mn109c6p2">
<span class="pali m-text">“Na kho, bhikkhu, taṁyeva upādānaṁ te pañcupādānakkhandhā, nāpi aññatra pañcahupādānakkhandhehi upādānaṁ.</span><br />
<span class="sujato m-text">“Neither.</span><br />
</p>
<p id="mn109c6p3">
<span class="pali m-text">Yo kho, bhikkhu, pañcasu upādānakkhandhesu chandarāgo taṁ tattha upādānan”ti.</span><br />
<span class="sujato m-text">Rather, the desire and greed for them is the grasping there.”</span><br />
</p>
<p id="mn109c7p1">
<span class="pali m-text">“Siyā pana, bhante, pañcasu upādānakkhandhesu chandarāgavemattatā”ti?</span><br />
<span class="sujato m-text">“But sir, can there be different kinds of desire and greed for the five grasping aggregates?”</span><br />
</p>
<p id="mn109c7p2">
<span class="pali m-text">“Siyā, bhikkhū”ti bhagavā avoca</span><br />
<span class="sujato m-text">“There can,” said the Buddha.</span><br />
</p>
<p id="mn109c7p3">
<span class="pali m-text">“idha, bhikkhu, ekaccassa evaṁ hoti:</span><br />
<span class="sujato m-text">“It’s when someone thinks:</span><br />
</p>
<p id="mn109c7p4">
<span class="pali m-text">‘evaṁrūpo siyaṁ anāgatamaddhānaṁ, evaṁvedano siyaṁ anāgatamaddhānaṁ, evaṁsañño siyaṁ anāgatamaddhānaṁ, evaṁsaṅkhāro siyaṁ anāgatamaddhānaṁ, evaṁviññāṇo siyaṁ anāgatamaddhānan’ti.</span><br />
<span class="sujato m-text">‘In the future, may I be of such form, such feeling, such perception, such choices, and such consciousness!’</span><br />
</p>
<p id="mn109c7p5">
<span class="pali m-text">Evaṁ kho, bhikkhu, siyā pañcasu upādānakkhandhesu chandarāgavemattatā”ti.</span><br />
<span class="sujato m-text">That’s how there can be different kinds of desire and greed for the five grasping aggregates.”</span><br />
</p>
<p id="mn109c8p1">
<span class="pali m-text">“Kittāvatā pana, bhante, khandhānaṁ khandhādhivacanaṁ hotī”ti?</span><br />
<span class="sujato m-text">“Sir, what is the scope of the term ‘aggregates’ as applied to the aggregates?”</span><br />
</p>
<p id="mn109c8p2">
<span class="pali m-text">“Yaṁ kiñci, bhikkhu, rūpaṁ—atītānāgatapaccuppannaṁ ajjhattaṁ vā bahiddhā vā, oḷārikaṁ vā sukhumaṁ vā, hīnaṁ vā paṇītaṁ vā, yaṁ dūre santike vā—ayaṁ rūpakkhandho.</span><br />
<span class="sujato m-text">“Any kind of form at all—past, future, or present; internal or external; coarse or fine; inferior or superior; far or near: this is called the aggregate of form.</span><br />
</p>
<p id="mn109c8p3">
<span class="pali m-text">Yā kāci vedanā—atītānāgatapaccuppannā ajjhattaṁ vā bahiddhā vā, oḷārikā vā sukhumā vā, hīnā vā paṇītā vā, yā dūre santike vā—ayaṁ vedanākkhandho.</span><br />
<span class="sujato m-text">Any kind of feeling at all …</span><br />
</p>
<p id="mn109c8p4">
<span class="pali m-text">Yā kāci saññā—atītānāgatapaccuppannā …pe… yā dūre santike vā—ayaṁ saññākkhandho.</span><br />
<span class="sujato m-text">Any kind of perception at all …</span><br />
</p>
<p id="mn109c8p5">
<span class="pali m-text">Ye keci saṅkhārā—atītānāgatapaccuppannā ajjhattaṁ vā bahiddhā vā, oḷārikā vā sukhumā vā, hīnā vā paṇītā vā, ye dūre santike vā—ayaṁ saṅkhārakkhandho.</span><br />
<span class="sujato m-text">Any kind of choices at all …</span><br />
</p>
<p id="mn109c8p6">
<span class="pali m-text">Yaṁ kiñci viññāṇaṁ—atītānāgatapaccuppannaṁ ajjhattaṁ vā bahiddhā vā, oḷārikaṁ vā sukhumaṁ vā, hīnaṁ vā paṇītaṁ vā, yaṁ dūre santike vā—ayaṁ viññāṇakkhandho.</span><br />
<span class="sujato m-text">Any kind of consciousness at all—past, future, or present; internal or external; coarse or fine; inferior or superior; far or near: this is called the aggregate of consciousness.</span><br />
</p>
<p id="mn109c8p7">
<span class="pali m-text">Ettāvatā kho, bhikkhu, khandhānaṁ khandhādhivacanaṁ hotī”ti.</span><br />
<span class="sujato m-text">That’s the scope of the term ‘aggregates’ as applied to the aggregates.”</span><br />
</p>
<p id="mn109c9p1">
<span class="pali m-text">“Ko nu kho, bhante, hetu ko paccayo rūpakkhandhassa paññāpanāya?</span><br />
<span class="sujato m-text">“What is the cause, sir, what is the reason why the aggregate of form is found?</span><br />
</p>
<p id="mn109c9p2">
<span class="pali m-text">Ko hetu ko paccayo vedanākkhandhassa paññāpanāya?</span><br />
<span class="sujato m-text">What is the cause, what is the reason why the aggregate of feeling …</span><br />
</p>
<p id="mn109c9p3">
<span class="pali m-text">Ko hetu ko paccayo saññākkhandhassa paññāpanāya?</span><br />
<span class="sujato m-text">perception …</span><br />
</p>
<p id="mn109c9p4">
<span class="pali m-text">Ko hetu ko paccayo saṅkhārakkhandhassa paññāpanāya?</span><br />
<span class="sujato m-text">choices …</span><br />
</p>
<p id="mn109c9p5">
<span class="pali m-text">Ko hetu ko paccayo viññāṇakkhandhassa paññāpanāyā”ti?</span><br />
<span class="sujato m-text">consciousness is found?”</span><br />
</p>
<p id="mn109c9p6">
<span class="pali m-text">“Cattāro kho, bhikkhu, mahābhūtā hetu, cattāro mahābhūtā paccayo rūpakkhandhassa paññāpanāya.</span><br />
<span class="sujato m-text">“The four primary elements are the reason why the aggregate of form is found.</span><br />
</p>
<p id="mn109c9p7">
<span class="pali m-text">Phasso hetu, phasso paccayo vedanākkhandhassa paññāpanāya.</span><br />
<span class="sujato m-text">Contact is the reason why the aggregates of feeling …</span><br />
</p>
<p id="mn109c9p8">
<span class="pali m-text">Phasso hetu, phasso paccayo saññākkhandhassa paññāpanāya.</span><br />
<span class="sujato m-text">perception …</span><br />
</p>
<p id="mn109c9p9">
<span class="pali m-text">Phasso hetu, phasso paccayo saṅkhārakkhandhassa paññāpanāya.</span><br />
<span class="sujato m-text">and choices are found.</span><br />
</p>
<p id="mn109c9p10">
<span class="pali m-text">Nāmarūpaṁ kho, bhikkhu, hetu, nāmarūpaṁ paccayo viññāṇakkhandhassa paññāpanāyā”ti.</span><br />
<span class="sujato m-text">Name and form are the reasons why the aggregate of consciousness is found.”</span><br />
</p>
<p id="mn109c10p1">
<span class="pali m-text">“Kathaṁ pana, bhante, sakkāyadiṭṭhi hotī”ti?</span><br />
<span class="sujato m-text">“But sir, how does identity view come about?”</span><br />
</p>
<p id="mn109c10p2">
<span class="pali m-text">“Idha, bhikkhu, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto</span><br />
<span class="sujato m-text">“It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons.</span><br />
</p>
<p id="mn109c10p3">
<span class="pali m-text">rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ;</span><br />
<span class="sujato m-text">They regard form as self, self as having form, form in self, or self in form.</span><br />
</p>
<p id="mn109c10p4">
<span class="pali m-text">vedanaṁ attato samanupassati vedanāvantaṁ vā attānaṁ attani vā vedanaṁ vedanāya vā attānaṁ;</span><br />
<span class="sujato m-text">They regard feeling as self, self as having feeling, feeling in self, or self in feeling.</span><br />
</p>
<p id="mn109c10p5">
<span class="pali m-text">saññaṁ attato samanupassati saññāvantaṁ vā attānaṁ attani vā saññaṁ saññāya vā attānaṁ;</span><br />
<span class="sujato m-text">They regard perception as self, self as having perception, perception in self, or self in perception.</span><br />
</p>
<p id="mn109c10p6">
<span class="pali m-text">saṅkhāre attato samanupassati saṅkhāravantaṁ vā attānaṁ attani vā saṅkhāre saṅkhāresu vā attānaṁ;</span><br />
<span class="sujato m-text">They regard choices as self, self as having choices, choices in self, or self in choices.</span><br />
</p>
<p id="mn109c10p7">
<span class="pali m-text">viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.</span><br />
<span class="sujato m-text">They regard consciousness as self, self as having consciousness, consciousness in self, or self in consciousness.</span><br />
</p>
<p id="mn109c10p8">
<span class="pali m-text">Evaṁ kho, bhikkhu, sakkāyadiṭṭhi hotī”ti.</span><br />
<span class="sujato m-text">That’s how identity view comes about.”</span><br />
</p>
<p id="mn109c11p1">
<span class="pali m-text">“Kathaṁ pana, bhante, sakkāyadiṭṭhi na hotī”ti?</span><br />
<span class="sujato m-text">“But sir, how does identity view not come about?”</span><br />
</p>
<p id="mn109c11p2">
<span class="pali m-text">“Idha, bhikkhu, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto</span><br />
<span class="sujato m-text">“It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons.</span><br />
</p>
<p id="mn109c11p3">
<span class="pali m-text">na rūpaṁ attato samanupassati na rūpavantaṁ vā attānaṁ na attani vā rūpaṁ na rūpasmiṁ vā attānaṁ;</span><br />
<span class="sujato m-text">They don’t regard form as self, self as having form, form in self, or self in form.</span><br />
</p>
<p id="mn109c11p4">
<span class="pali m-text">na vedanaṁ attato samanupassati na vedanāvantaṁ vā attānaṁ na attani vā vedanaṁ na vedanāya vā attānaṁ;</span><br />
<span class="sujato m-text">They don’t regard feeling as self, self as having feeling, feeling in self, or self in feeling.</span><br />
</p>
<p id="mn109c11p5">
<span class="pali m-text">na saññaṁ attato samanupassati na saññāvantaṁ vā attānaṁ na attani vā saññaṁ na saññāya vā attānaṁ;</span><br />
<span class="sujato m-text">They don’t regard perception as self, self as having perception, perception in self, or self in perception.</span><br />
</p>
<p id="mn109c11p6">
<span class="pali m-text">na saṅkhāre attato samanupassati na saṅkhāravantaṁ vā attānaṁ na attani vā saṅkhāre na saṅkhāresu vā attānaṁ;</span><br />
<span class="sujato m-text">They don’t regard choices as self, self as having choices, choices in self, or self in choices.</span><br />
</p>
<p id="mn109c11p7">
<span class="pali m-text">na viññāṇaṁ attato samanupassati na viññāṇavantaṁ vā attānaṁ na attani vā viññāṇaṁ na viññāṇasmiṁ vā attānaṁ.</span><br />
<span class="sujato m-text">They don’t regard consciousness as self, self as having consciousness, consciousness in self, or self in consciousness.</span><br />
</p>
<p id="mn109c11p8">
<span class="pali m-text">Evaṁ kho, bhikkhu, sakkāyadiṭṭhi na hotī”ti.</span><br />
<span class="sujato m-text">That’s how identity view does not come about.”</span><br />
</p>
<p id="mn109c12p1">
<span class="pali m-text">“Ko nu kho, bhante, rūpe assādo, ko ādīnavo, kiṁ nissaraṇaṁ?</span><br />
<span class="sujato m-text">“Sir, what’s the gratification, the drawback, and the escape when it comes to form,</span><br />
</p>
<p id="mn109c12p2">
<span class="pali m-text">Ko vedanāya assādo, ko ādīnavo, kiṁ nissaraṇaṁ?</span><br />
<span class="sujato m-text">feeling,</span><br />
</p>
<p id="mn109c12p3">
<span class="pali m-text">Ko saññāya assādo, ko ādīnavo, kiṁ nissaraṇaṁ?</span><br />
<span class="sujato m-text">perception,</span><br />
</p>
<p id="mn109c12p4">
<span class="pali m-text">Ko saṅkhāresu assādo, ko ādīnavo, kiṁ nissaraṇaṁ?</span><br />
<span class="sujato m-text">choices,</span><br />
</p>
<p id="mn109c12p5">
<span class="pali m-text">Ko viññāṇe assādo, ko ādīnavo, kiṁ nissaraṇan”ti?</span><br />
<span class="sujato m-text">and consciousness?”</span><br />
</p>
<p id="mn109c12p6">
<span class="pali m-text">“Yaṁ kho, bhikkhu, rūpaṁ paṭicca uppajjati sukhaṁ somanassaṁ, ayaṁ rūpe assādo.</span><br />
<span class="sujato m-text">“The pleasure and happiness that arise from form: this is its gratification.</span><br />
</p>
<p id="mn109c12p7">
<span class="pali m-text">Yaṁ rūpaṁ aniccaṁ dukkhaṁ vipariṇāmadhammaṁ, ayaṁ rūpe ādīnavo.</span><br />
<span class="sujato m-text">That form is impermanent, suffering, and perishable: this is its drawback.</span><br />
</p>
<p id="mn109c12p8">
<span class="pali m-text">Yo rūpe chandarāgavinayo chandarāgappahānaṁ, idaṁ rūpe nissaraṇaṁ.</span><br />
<span class="sujato m-text">Removing and giving up desire and greed for form: this is its escape.</span><br />
</p>
<p id="mn109c12p9">
<span class="pali m-text">Yaṁ kho, bhikkhu, vedanaṁ paṭicca …</span><br />
<span class="sujato m-text">The pleasure and happiness that arise from feeling …</span><br />
</p>
<p id="mn109c12p10">
<span class="pali m-text">saññaṁ paṭicca …</span><br />
<span class="sujato m-text">perception …</span><br />
</p>
<p id="mn109c12p11">
<span class="pali m-text">saṅkhāre paṭicca …</span><br />
<span class="sujato m-text">choices …</span><br />
</p>
<p id="mn109c12p12">
<span class="pali m-text">viññāṇaṁ paṭicca uppajjati sukhaṁ somanassaṁ, ayaṁ viññāṇe assādo.</span><br />
<span class="sujato m-text">consciousness: this is its gratification.</span><br />
</p>
<p id="mn109c12p13">
<span class="pali m-text">Yaṁ viññāṇaṁ aniccaṁ dukkhaṁ vipariṇāmadhammaṁ, ayaṁ viññāṇe ādīnavo.</span><br />
<span class="sujato m-text">That consciousness is impermanent, suffering, and perishable: this is its drawback.</span><br />
</p>
<p id="mn109c12p14">
<span class="pali m-text">Yo viññāṇe chandarāgavinayo chandarāgappahānaṁ, idaṁ viññāṇe nissaraṇan”ti.</span><br />
<span class="sujato m-text">Removing and giving up desire and greed for consciousness: this is its escape.”</span><br />
</p>
<p id="mn109c13p1">
<span class="pali m-text">“Kathaṁ pana, bhante, jānato kathaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti?</span><br />
<span class="sujato m-text">“Sir, how does one know and see so that there’s no ego, possessiveness, or underlying tendency to conceit for this conscious body and all external stimuli?”</span><br />
</p>
<p id="mn109c13p2">
<span class="pali m-text">“Yaṁ kiñci, bhikkhu, rūpaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ rūpaṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya passati.</span><br />
<span class="sujato m-text">“One truly sees any kind of form at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; form—with right understanding: ‘This is not mine, I am not this, this is not my self.’</span><br />
</p>
<p id="mn109c13p3">
<span class="pali m-text">Yā kāci vedanā …</span><br />
<span class="sujato m-text">One truly sees any kind of feeling …</span><br />
</p>
<p id="mn109c13p4">
<span class="pali m-text">yā kāci saññā …</span><br />
<span class="sujato m-text">perception …</span><br />
</p>
<p id="mn109c13p5">
<span class="pali m-text">ye keci saṅkhārā …</span><br />
<span class="sujato m-text">choices …</span><br />
</p>
<p id="mn109c13p6">
<span class="pali m-text">yaṁ kiñci viññāṇaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ viññāṇaṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya passati.</span><br />
<span class="sujato m-text">consciousness at all—past, future, or present; internal or external; coarse or fine; inferior or superior; far or near, &lt;em&gt;all&lt;/em&gt; consciousness—with right understanding: ‘This is not mine, I am not this, this is not my self.’</span><br />
</p>
<p id="mn109c13p7">
<span class="pali m-text">Evaṁ kho, bhikkhu, jānato evaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti.</span><br />
<span class="sujato m-text">That’s how to know and see so that there’s no ego, possessiveness, or underlying tendency to conceit for this conscious body and all external stimuli.”</span><br />
</p>
<p id="mn109c14p1">
<span class="pali m-text">Atha kho aññatarassa bhikkhuno evaṁ cetaso parivitakko udapādi:</span><br />
<span class="sujato m-text">Now at that time one of the mendicants had the thought,</span><br />
</p>
<p id="mn109c14p2">
<span class="pali m-text">“iti kira, bho, rūpaṁ anattā, vedanā anattā, saññā anattā, saṅkhārā anattā, viññāṇaṁ anattā;</span><br />
<span class="sujato m-text">“So it seems, good sir, that form, feeling, perception, choices, and consciousness are not-self.</span><br />
</p>
<p id="mn109c14p3">
<span class="pali m-text">anattakatāni kammāni kamattānaṁ phusissantī”ti?</span><br />
<span class="sujato m-text">Then what self will the deeds done by not-self affect?”</span><br />
</p>
<p id="mn109c14p4">
<span class="pali m-text">Atha kho bhagavā tassa bhikkhuno cetasā cetoparivitakkamaññāya bhikkhū āmantesi:</span><br />
<span class="sujato m-text">But the Buddha, knowing what that mendicant was thinking, addressed the mendicants:</span><br />
</p>
<p id="mn109c14p5">
<span class="pali m-text">“ṭhānaṁ kho panetaṁ, bhikkhave, vijjati yaṁ idhekacco moghapuriso avidvā avijjāgato taṇhādhipateyyena cetasā satthu sāsanaṁ atidhāvitabbaṁ maññeyya:</span><br />
<span class="sujato m-text">“It’s possible that some foolish person here—unknowing and ignorant, their mind dominated by craving—thinks they can overstep the teacher’s instructions. They think:</span><br />
</p>
<p id="mn109c14p6">
<span class="pali m-text">‘iti kira, bho, rūpaṁ anattā, vedanā anattā, saññā anattā, saṅkhārā anattā, viññāṇaṁ anattā;</span><br />
<span class="sujato m-text">‘So it seems, good sir, that form, feeling, perception, choices, and consciousness are not-self.</span><br />
</p>
<p id="mn109c14p7">
<span class="pali m-text">anattakatāni kammāni kamattānaṁ phusissantī’ti.</span><br />
<span class="sujato m-text">Then what self will the deeds done by not-self affect?’</span><br />
</p>
<p id="mn109c14p8">
<span class="pali m-text">Paṭivinītā kho me tumhe, bhikkhave, tatra tatra dhammesu.</span><br />
<span class="sujato m-text">Now, mendicants, you have been educated by me in questioning with regard to all these things in all such cases.</span><br />
</p>
<p id="mn109c15p1">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn109c15p2">
<span class="pali m-text">rūpaṁ niccaṁ vā aniccaṁ vā”ti?</span><br />
<span class="sujato m-text">Is form permanent or impermanent?”</span><br />
</p>
<p id="mn109c15p3">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="mn109c15p4">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="mn109c15p5">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="mn109c15p6">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and perishable, is it fit to be regarded thus:</span><br />
</p>
<p id="mn109c15p7">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="mn109c15p8">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn109c16p1">
<span class="pali m-text">“Taṁ kiṁ maññatha, bhikkhave,</span><br />
<span class="sujato m-text">“What do you think, mendicants?</span><br />
</p>
<p id="mn109c16p2">
<span class="pali m-text">vedanā …</span><br />
<span class="sujato m-text">Is feeling …</span><br />
</p>
<p id="mn109c16p3">
<span class="pali m-text">saññā …</span><br />
<span class="sujato m-text">perception …</span><br />
</p>
<p id="mn109c16p4">
<span class="pali m-text">saṅkhārā …</span><br />
<span class="sujato m-text">choices …</span><br />
</p>
<p id="mn109c16p5">
<span class="pali m-text">viññāṇaṁ niccaṁ vā aniccaṁ vā”ti?</span><br />
<span class="sujato m-text">consciousness permanent or impermanent?”</span><br />
</p>
<p id="mn109c16p6">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="mn109c16p7">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="mn109c16p8">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="mn109c16p9">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and perishable, is it fit to be regarded thus:</span><br />
</p>
<p id="mn109c16p10">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="mn109c16p11">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn109c16p12">
<span class="pali m-text">“Tasmātiha, bhikkhave, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ rūpaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">“So you should truly see any kind of form at all—past, future, or present; internal or external; coarse or fine; inferior or superior; far or near: &lt;em&gt;all&lt;/em&gt; form—with right understanding: ‘This is not mine, I am not this, this is not my self.’</span><br />
</p>
<p id="mn109c17p1">
<span class="pali m-text">Yā kāci vedanā …</span><br />
<span class="sujato m-text">You should truly see any kind of feeling …</span><br />
</p>
<p id="mn109c17p2">
<span class="pali m-text">yā kāci saññā …</span><br />
<span class="sujato m-text">perception …</span><br />
</p>
<p id="mn109c17p3">
<span class="pali m-text">ye keci saṅkhārā …</span><br />
<span class="sujato m-text">choices …</span><br />
</p>
<p id="mn109c17p4">
<span class="pali m-text">yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ viññāṇaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">consciousness at all—past, future, or present; internal or external; coarse or fine; inferior or superior; far or near, &lt;em&gt;all&lt;/em&gt; consciousness—with right understanding: ‘This is not mine, I am not this, this is not my self.’</span><br />
</p>
<p id="mn109c17p5">
<span class="pali m-text">Evaṁ passaṁ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati;</span><br />
<span class="sujato m-text">Seeing this, a learned noble disciple grows disillusioned with form, feeling, perception, choices, and consciousness.</span><br />
</p>
<p id="mn109c18p1">
<span class="pali m-text">nibbindaṁ virajjati, virāgā vimuccati. Vimuttasmiṁ vimuttamiti ñāṇaṁ hoti.</span><br />
<span class="sujato m-text">Being disillusioned, desire fades away. When desire fades away they’re freed. When they’re freed, they know they’re freed.</span><br />
</p>
<p id="mn109c18p2">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.</span><br />
<span class="sujato m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’”</span><br />
</p>
<p id="mn109c18p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn109c18p4">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants approved what the Buddha said.</span><br />
</p>
<p id="mn109c18p5">
<span class="pali m-text">Imasmiñca pana veyyākaraṇasmiṁ bhaññamāne saṭṭhimattānaṁ bhikkhūnaṁ anupādāya āsavehi cittāni vimucciṁsūti.</span><br />
<span class="sujato m-text">And while this discourse was being spoken, the minds of sixty mendicants were freed from defilements by not grasping.</span><br />
</p>
<p id="mn109c18p6">
<span class="pali m-text">Mahāpuṇṇamasuttaṁ niṭṭhitaṁ navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0108.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0110.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>