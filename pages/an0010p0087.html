<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.87 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0010p0087.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.87
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0010p0086.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0010p0088.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.87</span></p>
<p id="an10p87c0p2">
<span class="pali m-text">9. Theravagga</span><br />
<span class="sujato m-text">9. Senior Mendicants</span><br />
</p>
<section id="nappiyasutta">
<span id="an10p87c0p3"></span><h2><span class="pali m-text">Nappiyasutta</span></h2>
<p><span class="sujato m-text">Disciplinary Issues</span></p>
<p id="an10p87c1p1">
<span class="pali m-text">Tatra kho bhagavā kālaṅkataṁ bhikkhuṁ ārabbha bhikkhū āmantesi:</span><br />
<span class="sujato m-text">There the Buddha addressed the mendicants concerning the mendicant Kalandaka:</span><br />
</p>
<p id="an10p87c1p2">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="an10p87c1p3">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="an10p87c1p4">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="an10p87c2p1">
<span class="pali m-text">“Idha, bhikkhave, bhikkhu adhikaraṇiko hoti, adhikaraṇasamathassa na vaṇṇavādī.</span><br />
<span class="sujato m-text">“Firstly, a mendicant raises disciplinary issues and doesn’t praise the settlement of disciplinary issues.</span><br />
</p>
<p id="an10p87c2p2">
<span class="pali m-text">Yampi, bhikkhave, bhikkhu adhikaraṇiko hoti adhikaraṇasamathassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
<span class="sujato m-text">This quality doesn’t conduce to fondness, respect, esteem, harmony, and unity.</span><br />
</p>
<p id="an10p87c3p1">
<span class="pali m-text">Puna caparaṁ, bhikkhave, bhikkhu na sikkhākāmo hoti, sikkhāsamādānassa na vaṇṇavādī.</span><br />
<span class="sujato m-text">Furthermore, a mendicant doesn’t want to train, and doesn’t praise taking up the training. …</span><br />
</p>
<p id="an10p87c3p2">
<span class="pali m-text">Yampi, bhikkhave, bhikkhu na sikkhākāmo hoti sikkhāsamādānassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c4p1">
<span class="pali m-text">Puna caparaṁ, bhikkhave, bhikkhu pāpiccho hoti, icchāvinayassa na vaṇṇavādī.</span><br />
<span class="sujato m-text">Furthermore, a mendicant has corrupt wishes, and doesn’t praise getting rid of wishes. …</span><br />
</p>
<p id="an10p87c4p2">
<span class="pali m-text">Yampi, bhikkhave, bhikkhu pāpiccho hoti icchāvinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c5p1">
<span class="pali m-text">Puna caparaṁ, bhikkhave, bhikkhu kodhano hoti, kodhavinayassa na vaṇṇavādī.</span><br />
<span class="sujato m-text">Furthermore, a mendicant is irritable, and doesn’t praise getting rid of anger. …</span><br />
</p>
<p id="an10p87c5p2">
<span class="pali m-text">Yampi, bhikkhave, bhikkhu kodhano hoti kodhavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c6p1">
<span class="pali m-text">Puna caparaṁ, bhikkhave, bhikkhu makkhī hoti, makkhavinayassa na vaṇṇavādī.</span><br />
<span class="sujato m-text">Furthermore, a mendicant denigrates others, and doesn’t praise getting rid of denigration. …</span><br />
</p>
<p id="an10p87c6p2">
<span class="pali m-text">Yampi, bhikkhave, bhikkhu makkhī hoti makkhavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c7p1">
<span class="pali m-text">Puna caparaṁ, bhikkhave, bhikkhu saṭho hoti, sāṭheyyavinayassa na vaṇṇavādī.</span><br />
<span class="sujato m-text">Furthermore, a mendicant is devious, and doesn’t praise getting rid of deviousness. …</span><br />
</p>
<p id="an10p87c7p2">
<span class="pali m-text">Yampi, bhikkhave, bhikkhu saṭho hoti sāṭheyyavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c8p1">
<span class="pali m-text">Puna caparaṁ, bhikkhave, bhikkhu māyāvī hoti, māyāvinayassa na vaṇṇavādī.</span><br />
<span class="sujato m-text">Furthermore, a mendicant is deceitful, and doesn’t praise getting rid of deceitfulness. …</span><br />
</p>
<p id="an10p87c8p2">
<span class="pali m-text">Yampi, bhikkhave, bhikkhu māyāvī hoti māyāvinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c9p1">
<span class="pali m-text">Puna caparaṁ, bhikkhave, bhikkhu dhammānaṁ na nisāmakajātiko hoti, dhammanisantiyā na vaṇṇavādī.</span><br />
<span class="sujato m-text">Furthermore, a mendicant doesn’t pay attention to the teachings, and doesn’t praise attending to the teachings. …</span><br />
</p>
<p id="an10p87c9p2">
<span class="pali m-text">Yampi, bhikkhave, bhikkhu dhammānaṁ na nisāmakajātiko hoti dhammanisantiyā na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c10p1">
<span class="pali m-text">Puna caparaṁ, bhikkhave, bhikkhu na paṭisallīno hoti, paṭisallānassa na vaṇṇavādī.</span><br />
<span class="sujato m-text">Furthermore, a mendicant is not in retreat, and doesn’t praise retreat. …</span><br />
</p>
<p id="an10p87c10p2">
<span class="pali m-text">Yampi, bhikkhave, bhikkhu na paṭisallīno hoti paṭisallānassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
</p>
<p id="an10p87c11p1">
<span class="pali m-text">Puna caparaṁ, bhikkhave, bhikkhu sabrahmacārīnaṁ na paṭisanthārako hoti, paṭisanthārakassa na vaṇṇavādī.</span><br />
<span class="sujato m-text">Furthermore, a mendicant is inhospitable to their spiritual companions, and doesn’t praise hospitality.</span><br />
</p>
<p id="an10p87c11p2">
<span class="pali m-text">Yampi, bhikkhave, bhikkhu sabrahmacārīnaṁ na paṭisanthārako hoti paṭisanthārakassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.</span><br />
<span class="sujato m-text">This quality doesn’t conduce to fondness, respect, esteem, harmony, and unity.</span><br />
</p>
<p id="an10p87c12p1">
<span class="pali m-text">Evarūpassa, bhikkhave, bhikkhuno kiñcāpi evaṁ icchā uppajjeyya:</span><br />
<span class="sujato m-text">Even though a mendicant such as this might wish:</span><br />
</p>
<p id="an10p87c12p2">
<span class="pali m-text">‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī na ceva sakkaronti na garuṁ karonti na mānenti na pūjenti.</span><br />
<span class="sujato m-text">‘If only my spiritual companions would honor, respect, esteem, and venerate me!’ Still they don’t honor, respect, esteem, and venerate them.</span><br />
</p>
<p id="an10p87c12p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c12p4">
<span class="pali m-text">Tathāhissa, bhikkhave, viññū sabrahmacārī te pāpake akusale dhamme appahīne samanupassanti.</span><br />
<span class="sujato m-text">Because their sensible spiritual companions see that they haven’t given up those bad unskillful qualities.</span><br />
</p>
<p id="an10p87c13p1">
<span class="pali m-text">Seyyathāpi, bhikkhave, assakhaḷuṅkassa kiñcāpi evaṁ icchā uppajjeyya:</span><br />
<span class="sujato m-text">Suppose a wild colt was to wish:</span><br />
</p>
<p id="an10p87c13p2">
<span class="pali m-text">‘aho vata maṁ manussā ājānīyaṭṭhāne ṭhapeyyuṁ, ājānīyabhojanañca bhojeyyuṁ, ājānīyaparimajjanañca parimajjeyyun’ti, atha kho naṁ manussā na ceva ājānīyaṭṭhāne ṭhapenti na ca ājānīyabhojanaṁ bhojenti na ca ājānīyaparimajjanaṁ parimajjanti.</span><br />
<span class="sujato m-text">‘If only the humans would put me in a thoroughbred’s place, feed me a thoroughbred’s food, and give me a thoroughbred’s grooming.’ Still the humans wouldn’t put them in a thoroughbred’s place, feed them a thoroughbred’s food, or give them a thoroughbred’s grooming.</span><br />
</p>
<p id="an10p87c13p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c13p4">
<span class="pali m-text">Tathāhissa, bhikkhave, viññū manussā tāni sāṭheyyāni kūṭeyyāni jimheyyāni vaṅkeyyāni appahīnāni samanupassanti.</span><br />
<span class="sujato m-text">Because sensible humans see that they haven’t given up their tricks, bluffs, ruses, and feints.</span><br />
</p>
<p id="an10p87c13p5">
<span class="pali m-text">Evamevaṁ kho, bhikkhave, evarūpassa bhikkhuno kiñcāpi evaṁ icchā uppajjeyya:</span><br />
<span class="sujato m-text">In the same way, even though a mendicant such as this might wish:</span><br />
</p>
<p id="an10p87c13p6">
<span class="pali m-text">‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī na ceva sakkaronti na garuṁ karonti na mānenti na pūjenti.</span><br />
<span class="sujato m-text">‘If only my spiritual companions would honor, respect, esteem, and venerate me!’ Still they don’t honor, respect, esteem, and venerate them.</span><br />
</p>
<p id="an10p87c13p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c13p8">
<span class="pali m-text">Tathāhissa, bhikkhave, viññū sabrahmacārī te pāpake akusale dhamme appahīne samanupassanti.</span><br />
<span class="sujato m-text">Because their sensible spiritual companions see that they haven’t given up those bad unskillful qualities.</span><br />
</p>
<p id="an10p87c14p1">
<span class="pali m-text">Idha pana, bhikkhave, bhikkhu na adhikaraṇiko hoti, adhikaraṇasamathassa vaṇṇavādī.</span><br />
<span class="sujato m-text">Next, a mendicant doesn’t raise disciplinary issues and praises the settlement of disciplinary issues.</span><br />
</p>
<p id="an10p87c14p2">
<span class="pali m-text">Yampi, bhikkhave, bhikkhu na adhikaraṇiko hoti adhikaraṇasamathassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality conduces to fondness, respect, esteem, harmony, and unity.</span><br />
</p>
<p id="an10p87c15p1">
<span class="pali m-text">Puna caparaṁ, bhikkhave, bhikkhu sikkhākāmo hoti, sikkhāsamādānassa vaṇṇavādī.</span><br />
<span class="sujato m-text">Furthermore, a mendicant wants to train, and praises taking up the training. …</span><br />
</p>
<p id="an10p87c15p2">
<span class="pali m-text">Yampi, bhikkhave, bhikkhu sikkhākāmo hoti sikkhāsamādānassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.</span><br />
</p>
<p id="an10p87c16p1">
<span class="pali m-text">Puna caparaṁ, bhikkhave, bhikkhu appiccho hoti, icchāvinayassa vaṇṇavādī.</span><br />
<span class="sujato m-text">Furthermore, a mendicant has few desires, and praises getting rid of desires. …</span><br />
</p>
<p id="an10p87c16p2">
<span class="pali m-text">Yampi, bhikkhave, bhikkhu appiccho hoti icchāvinayassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c17p1">
<span class="pali m-text">Puna caparaṁ, bhikkhave, bhikkhu akkodhano hoti, kodhavinayassa vaṇṇavādī.</span><br />
<span class="sujato m-text">Furthermore, a mendicant is not irritable, and praises getting rid of anger. …</span><br />
</p>
<p id="an10p87c17p2">
<span class="pali m-text">Yampi, bhikkhave, bhikkhu akkodhano hoti kodhavinayassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c18p1">
<span class="pali m-text">Puna caparaṁ, bhikkhave, bhikkhu amakkhī hoti, makkhavinayassa vaṇṇavādī.</span><br />
<span class="sujato m-text">Furthermore, a mendicant doesn’t denigrate others, and praises getting rid of denigration. …</span><br />
</p>
<p id="an10p87c18p2">
<span class="pali m-text">Yampi, bhikkhave, bhikkhu amakkhī hoti makkhavinayassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c19p1">
<span class="pali m-text">Puna caparaṁ, bhikkhave, bhikkhu asaṭho hoti, sāṭheyyavinayassa vaṇṇavādī.</span><br />
<span class="sujato m-text">Furthermore, a mendicant isn’t devious, and praises getting rid of deviousness. …</span><br />
</p>
<p id="an10p87c19p2">
<span class="pali m-text">Yampi, bhikkhave, bhikkhu asaṭho hoti sāṭheyyavinayassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c20p1">
<span class="pali m-text">Puna caparaṁ, bhikkhave, bhikkhu amāyāvī hoti, māyāvinayassa vaṇṇavādī.</span><br />
<span class="sujato m-text">Furthermore, a mendicant isn’t deceitful, and praises getting rid of deceitfulness. …</span><br />
</p>
<p id="an10p87c20p2">
<span class="pali m-text">Yampi, bhikkhave, bhikkhu amāyāvī hoti māyāvinayassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c21p1">
<span class="pali m-text">Puna caparaṁ, bhikkhave, bhikkhu dhammānaṁ nisāmakajātiko hoti, dhammanisantiyā vaṇṇavādī.</span><br />
<span class="sujato m-text">Furthermore, a mendicant pays attention to the teachings, and praises attending to the teachings. …</span><br />
</p>
<p id="an10p87c21p2">
<span class="pali m-text">Yampi, bhikkhave, bhikkhu dhammānaṁ nisāmakajātiko hoti dhammanisantiyā vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c22p1">
<span class="pali m-text">Puna caparaṁ, bhikkhave, bhikkhu paṭisallīno hoti, paṭisallānassa vaṇṇavādī.</span><br />
<span class="sujato m-text">Furthermore, a mendicant is in retreat, and praises retreat. …</span><br />
</p>
<p id="an10p87c22p2">
<span class="pali m-text">Yampi, bhikkhave, bhikkhu paṭisallīno hoti paṭisallānassa vaṇṇavādī, ayampi dhammo …pe… ekībhāvāya saṁvattati.</span><br />
</p>
<p id="an10p87c23p1">
<span class="pali m-text">Puna caparaṁ, bhikkhave, bhikkhu sabrahmacārīnaṁ paṭisanthārako hoti, paṭisanthārakassa vaṇṇavādī.</span><br />
<span class="sujato m-text">Furthermore, a mendicant is hospitable to their spiritual companions, and praises hospitality.</span><br />
</p>
<p id="an10p87c23p2">
<span class="pali m-text">Yampi, bhikkhave, bhikkhu sabrahmacārīnaṁ paṭisanthārako hoti paṭisanthārakassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality conduces to fondness, respect, esteem, harmony, and unity.</span><br />
</p>
<p id="an10p87c24p1">
<span class="pali m-text">Evarūpassa, bhikkhave, bhikkhuno kiñcāpi na evaṁ icchā uppajjeyya:</span><br />
<span class="sujato m-text">Even though a mendicant such as this might never wish:</span><br />
</p>
<p id="an10p87c24p2">
<span class="pali m-text">‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī sakkaronti garuṁ karonti mānenti pūjenti.</span><br />
<span class="sujato m-text">‘If only my spiritual companions would honor, respect, esteem, and venerate me!’ Still they honor, respect, esteem, and venerate them.</span><br />
</p>
<p id="an10p87c24p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c24p4">
<span class="pali m-text">Tathāhissa, bhikkhave, viññū sabrahmacārī te pāpake akusale dhamme pahīne samanupassanti.</span><br />
<span class="sujato m-text">Because their sensible spiritual companions see that they’ve given up those bad unskillful qualities.</span><br />
</p>
<p id="an10p87c25p1">
<span class="pali m-text">Seyyathāpi, bhikkhave, bhaddassa assājānīyassa kiñcāpi na evaṁ icchā uppajjeyya:</span><br />
<span class="sujato m-text">Suppose a fine thoroughbred never wished:</span><br />
</p>
<p id="an10p87c25p2">
<span class="pali m-text">‘aho vata maṁ manussā ājānīyaṭṭhāne ṭhapeyyuṁ, ājānīyabhojanañca bhojeyyuṁ, ājānīyaparimajjanañca parimajjeyyun’ti, atha kho naṁ manussā ājānīyaṭṭhāne ca ṭhapenti ājānīyabhojanañca bhojenti ājānīyaparimajjanañca parimajjanti.</span><br />
<span class="sujato m-text">‘If only the humans would put me in a thoroughbred’s place, feed me a thoroughbred’s food, and give me a thoroughbred’s grooming.’ Still the humans would put them in a thoroughbred’s place, feed them a thoroughbred’s food, and give them a thoroughbred’s grooming.</span><br />
</p>
<p id="an10p87c25p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c25p4">
<span class="pali m-text">Tathāhissa, bhikkhave, viññū manussā tāni sāṭheyyāni kūṭeyyāni jimheyyāni vaṅkeyyāni pahīnāni samanupassanti.</span><br />
<span class="sujato m-text">Because sensible humans see that they’ve given up their tricks, bluffs, ruses, and feints.</span><br />
</p>
<p id="an10p87c26p1">
<span class="pali m-text">Evamevaṁ kho, bhikkhave, evarūpassa bhikkhuno kiñcāpi na evaṁ icchā uppajjeyya:</span><br />
<span class="sujato m-text">In the same way, even though a mendicant such as this might never wish:</span><br />
</p>
<p id="an10p87c26p2">
<span class="pali m-text">‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī sakkaronti garuṁ karonti mānenti pūjenti.</span><br />
<span class="sujato m-text">‘If only my spiritual companions would honor, respect, esteem, and venerate me!’ Still they honor, respect, esteem, and venerate them.</span><br />
</p>
<p id="an10p87c26p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p87c26p4">
<span class="pali m-text">Tathāhissa, bhikkhave, viññū sabrahmacārī te pāpake akusale dhamme pahīne samanupassantī”ti.</span><br />
<span class="sujato m-text">Because their sensible spiritual companions see that they’ve given up those bad unskillful qualities.”</span><br />
</p>
<p id="an10p87c26p5">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0010p0086.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0010p0088.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>