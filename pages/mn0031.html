<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 31 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0031.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 31
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0030.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0032.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 31</span></p>
<section id="culagosingasutta">
<span id="mn31c0p2"></span><h2><span class="pali m-text">Cūḷagosiṅgasutta</span></h2>
<p><span class="sujato m-text">The Shorter Discourse at Gosiṅga</span></p>
<p id="mn31c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn31c1p2">
<span class="pali m-text">ekaṁ samayaṁ bhagavā nātike viharati giñjakāvasathe.</span><br />
<span class="sujato m-text">At one time the Buddha was staying at Ñātika in the brick house.</span><br />
</p>
<p id="mn31c2p1">
<span class="pali m-text">Tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti.</span><br />
<span class="sujato m-text">Now at that time the venerables Anuruddha, Nandiya, and Kimbila were staying in the sal forest park at Gosiṅga.</span><br />
</p>
<p id="mn31c3p1">
<span class="pali m-text">Atha kho bhagavā sāyanhasamayaṁ paṭisallānā vuṭṭhito yena gosiṅgasālavanadāyo tenupasaṅkami.</span><br />
<span class="sujato m-text">Then in the late afternoon, the Buddha came out of retreat and went to that park.</span><br />
</p>
<p id="mn31c3p2">
<span class="pali m-text">Addasā kho dāyapālo bhagavantaṁ dūratova āgacchantaṁ.</span><br />
<span class="sujato m-text">The park keeper saw the Buddha coming off in the distance</span><br />
</p>
<p id="mn31c3p3">
<span class="pali m-text">Disvāna bhagavantaṁ etadavoca:</span><br />
<span class="sujato m-text">and said to him,</span><br />
</p>
<p id="mn31c3p4">
<span class="pali m-text">“mā, samaṇa, etaṁ dāyaṁ pāvisi.</span><br />
<span class="sujato m-text">“Don’t come into this park, ascetic.</span><br />
</p>
<p id="mn31c3p5">
<span class="pali m-text">Santettha tayo kulaputtā attakāmarūpā viharanti.</span><br />
<span class="sujato m-text">There are three gentlemen who love themselves staying here.</span><br />
</p>
<p id="mn31c3p6">
<span class="pali m-text">Mā tesaṁ aphāsumakāsī”ti.</span><br />
<span class="sujato m-text">Don’t disturb them.”</span><br />
</p>
<p id="mn31c4p1">
<span class="pali m-text">Assosi kho āyasmā anuruddho dāyapālassa bhagavatā saddhiṁ mantayamānassa.</span><br />
<span class="sujato m-text">Anuruddha heard the park keeper conversing with the Buddha,</span><br />
</p>
<p id="mn31c4p2">
<span class="pali m-text">Sutvāna dāyapālaṁ etadavoca:</span><br />
<span class="sujato m-text">and said to him,</span><br />
</p>
<p id="mn31c4p3">
<span class="pali m-text">“mā, āvuso dāyapāla, bhagavantaṁ vāresi.</span><br />
<span class="sujato m-text">“Don’t keep the Buddha out, good park keeper!</span><br />
</p>
<p id="mn31c4p4">
<span class="pali m-text">Satthā no bhagavā anuppatto”ti.</span><br />
<span class="sujato m-text">Our Teacher, the Blessed One, has arrived.”</span><br />
</p>
<p id="mn31c4p5">
<span class="pali m-text">Atha kho āyasmā anuruddho yenāyasmā ca nandiyo āyasmā ca kimilo tenupasaṅkami; upasaṅkamitvā āyasmantañca nandiyaṁ āyasmantañca kimilaṁ etadavoca:</span><br />
<span class="sujato m-text">Then Anuruddha went to Nandiya and Kimbila, and said to them,</span><br />
</p>
<p id="mn31c4p6">
<span class="pali m-text">“abhikkamathāyasmanto, abhikkamathāyasmanto, satthā no bhagavā anuppatto”ti.</span><br />
<span class="sujato m-text">“Come forth, venerables, come forth! Our Teacher, the Blessed One, has arrived!”</span><br />
</p>
<p id="mn31c5p1">
<span class="pali m-text">Atha kho āyasmā ca anuruddho āyasmā ca nandiyo āyasmā ca kimilo bhagavantaṁ paccuggantvā—</span><br />
<span class="sujato m-text">Then Anuruddha, Nandiya, and Kimbila came out to greet the Buddha.</span><br />
</p>
<p id="mn31c5p2">
<span class="pali m-text">eko bhagavato pattacīvaraṁ paṭiggahesi, eko āsanaṁ paññapesi, eko pādodakaṁ upaṭṭhāpesi.</span><br />
<span class="sujato m-text">One received his bowl and robe, one spread out a seat, and one set out water for washing his feet.</span><br />
</p>
<p id="mn31c5p3">
<span class="pali m-text">Nisīdi bhagavā paññatte āsane.</span><br />
<span class="sujato m-text">He sat on the seat spread out</span><br />
</p>
<p id="mn31c5p4">
<span class="pali m-text">Nisajja kho bhagavā pāde pakkhālesi.</span><br />
<span class="sujato m-text">and washed his feet.</span><br />
</p>
<p id="mn31c5p5">
<span class="pali m-text">Tepi kho āyasmanto bhagavantaṁ abhivādetvā ekamantaṁ nisīdiṁsu.</span><br />
<span class="sujato m-text">Those venerables bowed and sat down to one side.</span><br />
</p>
<p id="mn31c5p6">
<span class="pali m-text">Ekamantaṁ nisinnaṁ kho āyasmantaṁ anuruddhaṁ bhagavā etadavoca:</span><br />
<span class="sujato m-text">The Buddha said to Anuruddha,</span><br />
</p>
<p id="mn31c5p7">
<span class="pali m-text">“Kacci vo, anuruddhā, khamanīyaṁ, kacci yāpanīyaṁ, kacci piṇḍakena na kilamathā”ti?</span><br />
<span class="sujato m-text">“I hope you’re keeping well, Anuruddha and friends; I hope you’re alright. And I hope you’re having no trouble getting almsfood.”</span><br />
</p>
<p id="mn31c5p8">
<span class="pali m-text">“Khamanīyaṁ, bhagavā, yāpanīyaṁ, bhagavā; na ca mayaṁ, bhante, piṇḍakena kilamāmā”ti.</span><br />
<span class="sujato m-text">“We’re alright, Blessed One, we’re getting by. And we have no trouble getting almsfood.”</span><br />
</p>
<p id="mn31c6p1">
<span class="pali m-text">“Kacci pana vo, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti?</span><br />
<span class="sujato m-text">“I hope you’re living in harmony, appreciating each other, without quarreling, blending like milk and water, and regarding each other with kindly eyes?”</span><br />
</p>
<p id="mn31c6p2">
<span class="pali m-text">“Taggha mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti.</span><br />
<span class="sujato m-text">“Indeed, sir, we live in harmony like this.”</span><br />
</p>
<p id="mn31c6p3">
<span class="pali m-text">“Yathā kathaṁ pana tumhe, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti?</span><br />
<span class="sujato m-text">“But how do you live this way?”</span><br />
</p>
<p id="mn31c7p1">
<span class="pali m-text">“Idha mayhaṁ, bhante, evaṁ hoti:</span><br />
<span class="sujato m-text">“In this case, sir, I think,</span><br />
</p>
<p id="mn31c7p2">
<span class="pali m-text">‘lābhā vata me, suladdhaṁ vata me,</span><br />
<span class="sujato m-text">‘I’m fortunate, so very fortunate,</span><br />
</p>
<p id="mn31c7p3">
<span class="pali m-text">yohaṁ evarūpehi sabrahmacārīhi saddhiṁ viharāmī’ti.</span><br />
<span class="sujato m-text">to live together with spiritual companions such as these.’</span><br />
</p>
<p id="mn31c7p4">
<span class="pali m-text">Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca;</span><br />
<span class="sujato m-text">I consistently treat these venerables with kindness by way of body, speech, and mind, both in public and in private.</span><br />
</p>
<p id="mn31c7p5">
<span class="pali m-text">mettaṁ vacīkammaṁ paccupaṭṭhitaṁ āvi ceva raho ca;</span><br />
</p>
<p id="mn31c7p6">
<span class="pali m-text">mettaṁ manokammaṁ paccupaṭṭhitaṁ āvi ceva raho ca.</span><br />
</p>
<p id="mn31c7p7">
<span class="pali m-text">Tassa mayhaṁ, bhante, evaṁ hoti:</span><br />
<span class="sujato m-text">I think,</span><br />
</p>
<p id="mn31c7p8">
<span class="pali m-text">‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti.</span><br />
<span class="sujato m-text">‘Why don’t I set aside my own ideas and just go along with these venerables’ ideas?’</span><br />
</p>
<p id="mn31c7p9">
<span class="pali m-text">So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi.</span><br />
<span class="sujato m-text">And that’s what I do.</span><br />
</p>
<p id="mn31c7p10">
<span class="pali m-text">Nānā hi kho no, bhante, kāyā ekañca pana maññe cittan”ti.</span><br />
<span class="sujato m-text">Though we’re different in body, sir, we’re one in mind, it seems to me.”</span><br />
</p>
<p id="mn31c7p11">
<span class="pali m-text">Āyasmāpi kho nandiyo …pe…</span><br />
<span class="sujato m-text">And the venerables Nandiya and Kimbila spoke likewise, and they added:</span><br />
</p>
<p id="mn31c7p12">
<span class="pali m-text">āyasmāpi kho kimilo bhagavantaṁ etadavoca:</span><br />
</p>
<p id="mn31c7p13">
<span class="pali m-text">“mayhampi, bhante, evaṁ hoti:</span><br />
</p>
<p id="mn31c7p14">
<span class="pali m-text">‘lābhā vata me, suladdhaṁ vata me,</span><br />
</p>
<p id="mn31c7p15">
<span class="pali m-text">yohaṁ evarūpehi sabrahmacārīhi saddhiṁ viharāmī’ti.</span><br />
</p>
<p id="mn31c7p16">
<span class="pali m-text">Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca,</span><br />
</p>
<p id="mn31c7p17">
<span class="pali m-text">mettaṁ vacīkammaṁ paccupaṭṭhitaṁ āvi ceva raho ca,</span><br />
</p>
<p id="mn31c7p18">
<span class="pali m-text">mettaṁ manokammaṁ paccupaṭṭhitaṁ āvi ceva raho ca.</span><br />
</p>
<p id="mn31c7p19">
<span class="pali m-text">Tassa mayhaṁ, bhante, evaṁ hoti:</span><br />
</p>
<p id="mn31c7p20">
<span class="pali m-text">‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti.</span><br />
</p>
<p id="mn31c7p21">
<span class="pali m-text">So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi.</span><br />
</p>
<p id="mn31c7p22">
<span class="pali m-text">Nānā hi kho no, bhante, kāyā ekañca pana maññe cittan”ti.</span><br />
</p>
<p id="mn31c7p23">
<span class="pali m-text">“Evaṁ kho mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti.</span><br />
<span class="sujato m-text">“That’s how we live in harmony, appreciating each other, without quarreling, blending like milk and water, and regarding each other with kindly eyes.”</span><br />
</p>
<p id="mn31c8p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good, Anuruddha and friends!</span><br />
</p>
<p id="mn31c8p2">
<span class="pali m-text">Kacci pana vo, anuruddhā, appamattā ātāpino pahitattā viharathā”ti?</span><br />
<span class="sujato m-text">But I hope you’re living diligently, keen, and resolute?”</span><br />
</p>
<p id="mn31c9p1">
<span class="pali m-text">“Taggha mayaṁ, bhante, appamattā ātāpino pahitattā viharāmā”ti.</span><br />
<span class="sujato m-text">“Indeed, sir, we live diligently.”</span><br />
</p>
<p id="mn31c9p2">
<span class="pali m-text">“Yathā kathaṁ pana tumhe, anuruddhā, appamattā ātāpino pahitattā viharathā”ti?</span><br />
<span class="sujato m-text">“But how do you live this way?”</span><br />
</p>
<p id="mn31c9p3">
<span class="pali m-text">“Idha, bhante, amhākaṁ yo paṭhamaṁ gāmato piṇḍāya paṭikkamati so āsanāni paññapeti, pānīyaṁ paribhojanīyaṁ upaṭṭhāpeti, avakkārapātiṁ upaṭṭhāpeti.</span><br />
<span class="sujato m-text">“In this case, sir, whoever returns first from almsround prepares the seats, and puts out the drinking water and the rubbish bin.</span><br />
</p>
<p id="mn31c9p4">
<span class="pali m-text">Yo pacchā gāmato piṇḍāya paṭikkamati, sace hoti bhuttāvaseso sace ākaṅkhati bhuñjati, no ce ākaṅkhati appaharite vā chaḍḍeti, appāṇake vā udake opilāpeti.</span><br />
<span class="sujato m-text">If there’s anything left over, whoever returns last eats it if they like. Otherwise they throw it out where there is little that grows, or drop it into water that has no living creatures.</span><br />
</p>
<p id="mn31c9p5">
<span class="pali m-text">So āsanāni paṭisāmeti, pānīyaṁ paribhojanīyaṁ paṭisāmeti, avakkārapātiṁ paṭisāmeti, bhattaggaṁ sammajjati.</span><br />
<span class="sujato m-text">Then they put away the seats, drinking water, and rubbish bin, and sweep the refectory.</span><br />
</p>
<p id="mn31c9p6">
<span class="pali m-text">Yo passati pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeti.</span><br />
<span class="sujato m-text">If someone sees that the pot of water for washing, drinking, or the toilet is empty they set it up.</span><br />
</p>
<p id="mn31c9p7">
<span class="pali m-text">Sacassa hoti avisayhaṁ, hatthavikārena dutiyaṁ āmantetvā hatthavilaṅghakena upaṭṭhāpema, na tveva mayaṁ, bhante, tappaccayā vācaṁ bhindāma.</span><br />
<span class="sujato m-text">If he can’t do it, he summons another with a wave of the hand, and they set it up by lifting it with their hands. But we don’t break into speech for that reason.</span><br />
</p>
<p id="mn31c9p8">
<span class="pali m-text">Pañcāhikaṁ kho pana mayaṁ, bhante, sabbarattikaṁ dhammiyā kathāya sannisīdāma.</span><br />
<span class="sujato m-text">And every five days we sit together for the whole night and discuss the teachings.</span><br />
</p>
<p id="mn31c9p9">
<span class="pali m-text">Evaṁ kho mayaṁ, bhante, appamattā ātāpino pahitattā viharāmā”ti.</span><br />
<span class="sujato m-text">That’s how we live diligently, keen, and resolute.”</span><br />
</p>
<p id="mn31c10p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good, Anuruddha and friends!</span><br />
</p>
<p id="mn31c10p2">
<span class="pali m-text">Atthi pana vo, anuruddhā, evaṁ appamattānaṁ ātāpīnaṁ pahitattānaṁ viharantānaṁ uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But as you live diligently like this, have you achieved any superhuman distinction in knowledge and vision worthy of the noble ones, a meditation at ease?”</span><br />
</p>
<p id="mn31c10p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c10p4">
<span class="pali m-text">Idha mayaṁ, bhante, yāvadeva ākaṅkhāma vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāma.</span><br />
<span class="sujato m-text">Whenever we want, quite secluded from sensual pleasures, secluded from unskillful qualities, we enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn31c10p5">
<span class="pali m-text">Ayaṁ kho no, bhante, amhākaṁ appamattānaṁ ātāpīnaṁ pahitattānaṁ viharantānaṁ uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is a superhuman distinction in knowledge and vision worthy of the noble ones, a meditation at ease, that we have achieved while living diligent, keen, and resolute.”</span><br />
</p>
<p id="mn31c11-13p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c11-13p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c11-13p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c11-13p4">
<span class="pali m-text">Idha mayaṁ, bhante, yāvadeva ākaṅkhāma vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāma.</span><br />
<span class="sujato m-text">Whenever we want, as the placing of the mind and keeping it connected are stilled, we enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="mn31c11-13p5">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is another superhuman distinction that we have achieved for going beyond and stilling that meditation.”</span><br />
</p>
<p id="mn31c14p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c14p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c14p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c14p4">
<span class="pali m-text">Idha mayaṁ, bhante, yāvadeva ākaṅkhāma pītiyā ca virāgā upekkhakā ca viharāma, satā ca sampajānā, sukhañca kāyena paṭisaṁvedema, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāma.</span><br />
<span class="sujato m-text">Whenever we want, with the fading away of rapture, we enter and remain in the third absorption, where we meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn31c14p5">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is another superhuman distinction that we have achieved for going beyond and stilling that meditation.”</span><br />
</p>
<p id="mn31c15p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c15p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c15p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c15p4">
<span class="pali m-text">Idha mayaṁ, bhante, yāvadeva ākaṅkhāma sukhassa ca pahānā dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāma.</span><br />
<span class="sujato m-text">Whenever we want, with the giving up of pleasure and pain, and the ending of former happiness and sadness, we enter and remain in the fourth absorption, without pleasure or pain, with pure equanimity and mindfulness.</span><br />
</p>
<p id="mn31c15p5">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is another superhuman distinction that we have achieved for going beyond and stilling that meditation.”</span><br />
</p>
<p id="mn31c16p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c16p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c16p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c16p4">
<span class="pali m-text">Idha mayaṁ, bhante, yāvadeva ākaṅkhāma sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharāma.</span><br />
<span class="sujato m-text">Whenever we want, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, we enter and remain in the dimension of infinite space.</span><br />
</p>
<p id="mn31c16p5">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is another superhuman distinction that we have achieved for going beyond and stilling that meditation.”</span><br />
</p>
<p id="mn31c17p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c17p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c17p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c17p4">
<span class="pali m-text">Idha mayaṁ, bhante, yāvadeva ākaṅkhāma sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharāma …pe…</span><br />
<span class="sujato m-text">Whenever we want, going totally beyond the dimension of infinite space, aware that ‘consciousness is infinite’, we enter and remain in the dimension of infinite consciousness. …</span><br />
</p>
<p id="mn31c17p5">
<span class="pali m-text">sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharāma …pe…</span><br />
<span class="sujato m-text">going totally beyond the dimension of infinite consciousness, aware that ‘there is nothing at all’, we enter and remain in the dimension of nothingness. …</span><br />
</p>
<p id="mn31c17p6">
<span class="pali m-text">sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharāma.</span><br />
<span class="sujato m-text">going totally beyond the dimension of nothingness, we enter and remain in the dimension of neither perception nor non-perception.</span><br />
</p>
<p id="mn31c17p7">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.</span><br />
<span class="sujato m-text">This is another superhuman distinction that we have achieved for going beyond and stilling that meditation.”</span><br />
</p>
<p id="mn31c18p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c18p2">
<span class="pali m-text">Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti?</span><br />
<span class="sujato m-text">But have you achieved any other superhuman distinction for going beyond and stilling that meditation?”</span><br />
</p>
<p id="mn31c18p3">
<span class="pali m-text">“Kiñhi no siyā, bhante.</span><br />
<span class="sujato m-text">“How could we not, sir?</span><br />
</p>
<p id="mn31c18p4">
<span class="pali m-text">Idha mayaṁ, bhante, yāvadeva ākaṅkhāma sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharāma, paññāya ca no disvā āsavā parikkhīṇā.</span><br />
<span class="sujato m-text">Whenever we want, going totally beyond the dimension of neither perception nor non-perception, we enter and remain in the cessation of perception and feeling. And, having seen with wisdom, our defilements have come to an end.</span><br />
</p>
<p id="mn31c18p5">
<span class="pali m-text">Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro.</span><br />
<span class="sujato m-text">This is another superhuman distinction in knowledge and vision worthy of the noble ones, a meditation at ease, that we have achieved for going beyond and stilling that meditation.</span><br />
</p>
<p id="mn31c18p6">
<span class="pali m-text">Imamhā ca mayaṁ, bhante, phāsuvihārā aññaṁ phāsuvihāraṁ uttaritaraṁ vā paṇītataraṁ vā na samanupassāmā”ti.</span><br />
<span class="sujato m-text">And we don’t see any better or finer way of meditating at ease than this.”</span><br />
</p>
<p id="mn31c18p7">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good!</span><br />
</p>
<p id="mn31c18p8">
<span class="pali m-text">Imamhā phāsuvihārā uttaritaro vā paṇītataro vā phāsuvihāro natthī”ti.</span><br />
<span class="sujato m-text">There is no better or finer way of meditating at ease than this.”</span><br />
</p>
<p id="mn31c19p1">
<span class="pali m-text">Atha kho bhagavā āyasmantañca anuruddhaṁ āyasmantañca nandiyaṁ āyasmantañca kimilaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span><br />
<span class="sujato m-text">Then the Buddha educated, encouraged, fired up, and inspired the venerables Anuruddha, Nandiya, and Kimbila with a Dhamma talk, after which he got up from his seat and left.</span><br />
</p>
<p id="mn31c20p1">
<span class="pali m-text">Atha kho āyasmā ca anuruddho āyasmā ca nandiyo āyasmā ca kimilo bhagavantaṁ anusaṁyāyitvā tato paṭinivattitvā āyasmā ca nandiyo āyasmā ca kimilo āyasmantaṁ anuruddhaṁ etadavocuṁ:</span><br />
<span class="sujato m-text">The venerables then accompanied the Buddha for a little way before turning back. Nandiya and Kimbila said to Anuruddha,</span><br />
</p>
<p id="mn31c20p2">
<span class="pali m-text">“kiṁ nu kho mayaṁ āyasmato anuruddhassa evamārocimha:</span><br />
<span class="sujato m-text">“Did we ever tell you that we had</span><br />
</p>
<p id="mn31c20p3">
<span class="pali m-text">‘imāsañca imāsañca vihārasamāpattīnaṁ mayaṁ lābhino’ti, yaṁ no āyasmā anuruddho bhagavato sammukhā yāva āsavānaṁ khayā pakāsetī”ti?</span><br />
<span class="sujato m-text">gained such and such meditations and attainments, up to the ending of defilements, as you revealed to the Buddha?”</span><br />
</p>
<p id="mn31c20p4">
<span class="pali m-text">“Na kho me āyasmanto evamārocesuṁ:</span><br />
<span class="sujato m-text">“The venerables did not tell me that they had</span><br />
</p>
<p id="mn31c20p5">
<span class="pali m-text">‘imāsañca imāsañca vihārasamāpattīnaṁ mayaṁ lābhino’ti, api ca me āyasmantānaṁ cetasā ceto paricca vidito:</span><br />
<span class="sujato m-text">gained such meditations and attainments. But I discovered it by comprehending your minds,</span><br />
</p>
<p id="mn31c20p6">
<span class="pali m-text">‘imāsañca imāsañca vihārasamāpattīnaṁ ime āyasmanto lābhino’ti.</span><br />
</p>
<p id="mn31c20p7">
<span class="pali m-text">Devatāpi me etamatthaṁ ārocesuṁ:</span><br />
<span class="sujato m-text">and deities also told me.</span><br />
</p>
<p id="mn31c20p8">
<span class="pali m-text">‘imāsañca imāsañca vihārasamāpattīnaṁ ime āyasmanto lābhino’ti.</span><br />
</p>
<p id="mn31c20p9">
<span class="pali m-text">Tamenaṁ bhagavatā pañhābhipuṭṭhena byākatan”ti.</span><br />
<span class="sujato m-text">I answered when the Buddha directly asked about it.”</span><br />
</p>
<p id="mn31c21p1">
<span class="pali m-text">Atha kho dīgho parajano yakkho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho dīgho parajano yakkho bhagavantaṁ etadavoca:</span><br />
<span class="sujato m-text">Then the native spirit Dīgha Parajana went up to the Buddha, bowed, stood to one side, and said to him,</span><br />
</p>
<p id="mn31c21p2">
<span class="pali m-text">“lābhā vata, bhante, vajjīnaṁ, suladdhalābhā vajjipajāya,</span><br />
<span class="sujato m-text">“The Vajjis are lucky! The Vajjian people are so very lucky</span><br />
</p>
<p id="mn31c21p3">
<span class="pali m-text">yattha tathāgato viharati arahaṁ sammāsambuddho, ime ca tayo kulaputtā—</span><br />
<span class="sujato m-text">that the Realized One, the perfected one, the fully awakened Buddha stays there, as well as these three gentlemen,</span><br />
</p>
<p id="mn31c21p4">
<span class="pali m-text">āyasmā ca anuruddho, āyasmā ca nandiyo, āyasmā ca kimilo”ti.</span><br />
<span class="sujato m-text">the venerables Anuruddha, Nandiya, and Kimbila.”</span><br />
</p>
<p id="mn31c21p5">
<span class="pali m-text">Dīghassa parajanassa yakkhassa saddaṁ sutvā bhummā devā saddamanussāvesuṁ:</span><br />
<span class="sujato m-text">Hearing the cry of Dīgha Parajana, the Earth Gods raised the cry …</span><br />
</p>
<p id="mn31c21p6">
<span class="pali m-text">“lābhā vata, bho, vajjīnaṁ, suladdhalābhā vajjipajāya,</span><br />
</p>
<p id="mn31c21p7">
<span class="pali m-text">yattha tathāgato viharati arahaṁ sammāsambuddho, ime ca tayo kulaputtā—</span><br />
</p>
<p id="mn31c21p8">
<span class="pali m-text">āyasmā ca anuruddho, āyasmā ca nandiyo, āyasmā ca kimilo”ti.</span><br />
</p>
<p id="mn31c21p9">
<span class="pali m-text">Bhummānaṁ devānaṁ saddaṁ sutvā cātumahārājikā devā …pe…</span><br />
<span class="sujato m-text">Hearing the cry of the Earth Gods, the Gods of the Four Great Kings …</span><br />
</p>
<p id="mn31c21p10">
<span class="pali m-text">tāvatiṁsā devā …pe…</span><br />
<span class="sujato m-text">the Gods of the Thirty-Three …</span><br />
</p>
<p id="mn31c21p11">
<span class="pali m-text">yāmā devā …pe…</span><br />
<span class="sujato m-text">the Gods of Yama …</span><br />
</p>
<p id="mn31c21p12">
<span class="pali m-text">tusitā devā …pe…</span><br />
<span class="sujato m-text">the Joyful Gods …</span><br />
</p>
<p id="mn31c21p13">
<span class="pali m-text">nimmānaratī devā …pe…</span><br />
<span class="sujato m-text">the Gods Who Love to Create …</span><br />
</p>
<p id="mn31c21p14">
<span class="pali m-text">paranimmitavasavattī devā …pe…</span><br />
<span class="sujato m-text">the Gods Who Control the Creations of Others …</span><br />
</p>
<p id="mn31c21p15">
<span class="pali m-text">brahmakāyikā devā saddamanussāvesuṁ:</span><br />
<span class="sujato m-text">the Gods of Brahmā’s Host raised the cry,</span><br />
</p>
<p id="mn31c21p16">
<span class="pali m-text">“lābhā vata, bho, vajjīnaṁ, suladdhalābhā vajjipajāya,</span><br />
<span class="sujato m-text">“The Vajjis are lucky! The Vajjian people are so very lucky</span><br />
</p>
<p id="mn31c21p17">
<span class="pali m-text">yattha tathāgato viharati arahaṁ sammāsambuddho, ime ca tayo kulaputtā—</span><br />
<span class="sujato m-text">that the Realized One, the perfected one, the fully awakened Buddha stays there, as well as these three gentlemen,</span><br />
</p>
<p id="mn31c21p18">
<span class="pali m-text">āyasmā ca anuruddho, āyasmā ca nandiyo, āyasmā ca kimilo”ti.</span><br />
<span class="sujato m-text">the venerables Anuruddha, Nandiya, and Kimbila.”</span><br />
</p>
<p id="mn31c21p19">
<span class="pali m-text">Itiha te āyasmanto tena khaṇena tena layena tena muhuttena yāva brahmalokā viditā ahesuṁ.</span><br />
<span class="sujato m-text">And so at that moment, in that instant, those venerables were known as far as the Brahmā realm.</span><br />
</p>
<p id="mn31c22p1">
<span class="pali m-text">“Evametaṁ, dīgha, evametaṁ, dīgha.</span><br />
<span class="sujato m-text">“That’s so true, Dīgha! That’s so true!</span><br />
</p>
<p id="mn31c22p2">
<span class="pali m-text">Yasmāpi, dīgha, kulā ete tayo kulaputtā agārasmā anagāriyaṁ pabbajitā, tañcepi kulaṁ ete tayo kulaputte pasannacittaṁ anussareyya, tassapāssa kulassa dīgharattaṁ hitāya sukhāya.</span><br />
<span class="sujato m-text">If the family from which those three gentlemen went forth from the lay life to homelessness were to recollect those venerables with confident heart, that would be for that family’s lasting welfare and happiness.</span><br />
</p>
<p id="mn31c22p3">
<span class="pali m-text">Yasmāpi, dīgha, kulaparivaṭṭā ete tayo kulaputtā agārasmā anagāriyaṁ pabbajitā, so cepi kulaparivaṭṭo ete tayo kulaputte pasannacitto anussareyya, tassapāssa kulaparivaṭṭassa dīgharattaṁ hitāya sukhāya.</span><br />
<span class="sujato m-text">If the family circle …</span><br />
</p>
<p id="mn31c22p4">
<span class="pali m-text">Yasmāpi, dīgha, gāmā ete tayo kulaputtā agārasmā anagāriyaṁ pabbajitā, so cepi gāmo ete tayo kulaputte pasannacitto anussareyya, tassapāssa gāmassa dīgharattaṁ hitāya sukhāya.</span><br />
<span class="sujato m-text">village …</span><br />
</p>
<p id="mn31c22p5">
<span class="pali m-text">Yasmāpi, dīgha, nigamā ete tayo kulaputtā agārasmā anagāriyaṁ pabbajitā, so cepi nigamo ete tayo kulaputte pasannacitto anussareyya, tassapāssa nigamassa dīgharattaṁ hitāya sukhāya.</span><br />
<span class="sujato m-text">town …</span><br />
</p>
<p id="mn31c22p6">
<span class="pali m-text">Yasmāpi, dīgha, nagarā ete tayo kulaputtā agārasmā anagāriyaṁ pabbajitā, tañcepi nagaraṁ ete tayo kulaputte pasannacittaṁ anussareyya, tassapāssa nagarassa dīgharattaṁ hitāya sukhāya.</span><br />
<span class="sujato m-text">city …</span><br />
</p>
<p id="mn31c22p7">
<span class="pali m-text">Yasmāpi, dīgha, janapadā ete tayo kulaputtā agārasmā anagāriyaṁ pabbajitā, so cepi janapado ete tayo kulaputte pasannacitto anussareyya, tassapāssa janapadassa dīgharattaṁ hitāya sukhāya.</span><br />
<span class="sujato m-text">country …</span><br />
</p>
<p id="mn31c22p8">
<span class="pali m-text">Sabbe cepi, dīgha, khattiyā ete tayo kulaputte pasannacittā anussareyyuṁ, sabbesānampāssa khattiyānaṁ dīgharattaṁ hitāya sukhāya.</span><br />
<span class="sujato m-text">all the aristocrats …</span><br />
</p>
<p id="mn31c22p9">
<span class="pali m-text">Sabbe cepi, dīgha, brāhmaṇā …pe…</span><br />
<span class="sujato m-text">all the brahmins …</span><br />
</p>
<p id="mn31c22p10">
<span class="pali m-text">sabbe cepi, dīgha, vessā …pe…</span><br />
<span class="sujato m-text">all the peasants …</span><br />
</p>
<p id="mn31c22p11">
<span class="pali m-text">sabbe cepi, dīgha, suddā ete tayo kulaputte pasannacittā anussareyyuṁ, sabbesānampāssa suddānaṁ dīgharattaṁ hitāya sukhāya.</span><br />
<span class="sujato m-text">all the workers were to recollect those venerables with confident heart, that would be for all those menials’ lasting welfare and happiness.</span><br />
</p>
<p id="mn31c22p12">
<span class="pali m-text">Sadevako cepi, dīgha, loko samārako sabrahmako sassamaṇabrāhmaṇī pajā sadevamanussā ete tayo kulaputte pasannacittā anussareyya, sadevakassapāssa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṁ hitāya sukhāya.</span><br />
<span class="sujato m-text">If the whole world—with its gods, Māras and Brahmās, this population with its ascetics and brahmins, gods and humans—were to recollect those venerables with confident heart, that would be for the whole world’s lasting welfare and happiness.</span><br />
</p>
<p id="mn31c22p13">
<span class="pali m-text">Passa, dīgha, yāva ete tayo kulaputtā bahujanahitāya paṭipannā bahujanasukhāya lokānukampāya, atthāya hitāya sukhāya devamanussānan”ti.</span><br />
<span class="sujato m-text">See, Dīgha, how those three gentlemen are practicing for the welfare and happiness of the people, out of compassion for the world, for the benefit, welfare, and happiness of gods and humans!”</span><br />
</p>
<p id="mn31c22p14">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn31c22p15">
<span class="pali m-text">Attamano dīgho parajano yakkho bhagavato bhāsitaṁ abhinandīti.</span><br />
<span class="sujato m-text">Satisfied, the native spirit Dīgha Parajana was happy with what the Buddha said.</span><br />
</p>
<p id="mn31c22p16">
<span class="pali m-text">Cūḷagosiṅgasuttaṁ niṭṭhitaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0030.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0032.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>