<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0022.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/vv0021.html">Previous</a></div>
<div class="m-col-s-6 m-text-right">
<a href="https://www.theravadan.org/pages/vv0023.html">Next</a></div>
</div>
<p id="vv22c0p2">
<span class="pali m-text">Itthivimāna</span><br />
</p>
<p id="vv22c0p3">
<span class="pali m-text">Cittalatāvagga</span><br />
</p>
<section id="bhadditthivimanavatthu">
<span id="vv22c0p4"></span><h2><span class="pali m-text">5. Bhadditthivimānavatthu</span></h2>
<p id="vv22c1p1">
<span class="pali m-text">“Nīlā pītā ca kāḷā ca,</span><br />
</p>
<p id="vv22c1p2">
<span class="pali m-text">mañjiṭṭhā atha lohitā;</span><br />
</p>
<p id="vv22c1p3">
<span class="pali m-text">Uccāvacānaṁ vaṇṇānaṁ,</span><br />
</p>
<p id="vv22c1p4">
<span class="pali m-text">kiñjakkhaparivāritā.</span><br />
</p>
<p id="vv22c2p1">
<span class="pali m-text">Mandāravānaṁ pupphānaṁ,</span><br />
</p>
<p id="vv22c2p2">
<span class="pali m-text">mālaṁ dhāresi muddhani;</span><br />
</p>
<p id="vv22c2p3">
<span class="pali m-text">Nayime aññesu kāyesu,</span><br />
</p>
<p id="vv22c2p4">
<span class="pali m-text">rukkhā santi sumedhase.</span><br />
</p>
<p id="vv22c3p1">
<span class="pali m-text">Kena kāyaṁ upapannā,</span><br />
</p>
<p id="vv22c3p2">
<span class="pali m-text">tāvatiṁsaṁ yasassinī;</span><br />
</p>
<p id="vv22c3p3">
<span class="pali m-text">Devate pucchitācikkha,</span><br />
</p>
<p id="vv22c3p4">
<span class="pali m-text">kissa kammassidaṁ phalan”ti.</span><br />
</p>
<p id="vv22c4p1">
<span class="pali m-text">“Bhadditthikāti maṁ aññaṁsu,</span><br />
</p>
<p id="vv22c4p2">
<span class="pali m-text">Kimilāyaṁ upāsikā;</span><br />
</p>
<p id="vv22c4p3">
<span class="pali m-text">Saddhā sīlena sampannā,</span><br />
</p>
<p id="vv22c4p4">
<span class="pali m-text">Saṁvibhāgaratā sadā.</span><br />
</p>
<p id="vv22c5p1">
<span class="pali m-text">Acchādanañca bhattañca,</span><br />
</p>
<p id="vv22c5p2">
<span class="pali m-text">senāsanaṁ padīpiyaṁ;</span><br />
</p>
<p id="vv22c5p3">
<span class="pali m-text">Adāsiṁ ujubhūtesu,</span><br />
</p>
<p id="vv22c5p4">
<span class="pali m-text">vippasannena cetasā.</span><br />
</p>
<p id="vv22c6p1">
<span class="pali m-text">Cātuddasiṁ pañcadasiṁ,</span><br />
</p>
<p id="vv22c6p2">
<span class="pali m-text">yā ca pakkhassa aṭṭhamī;</span><br />
</p>
<p id="vv22c6p3">
<span class="pali m-text">Pāṭihāriyapakkhañca,</span><br />
</p>
<p id="vv22c6p4">
<span class="pali m-text">aṭṭhaṅgasusamāgataṁ.</span><br />
</p>
<p id="vv22c7p1">
<span class="pali m-text">Uposathaṁ upavasissaṁ,</span><br />
</p>
<p id="vv22c7p2">
<span class="pali m-text">sadā sīlesu saṁvutā;</span><br />
</p>
<p id="vv22c7p3">
<span class="pali m-text">Saññamā saṁvibhāgā ca,</span><br />
</p>
<p id="vv22c7p4">
<span class="pali m-text">vimānaṁ āvasāmahaṁ.</span><br />
</p>
<p id="vv22c8p1">
<span class="pali m-text">Pāṇātipātā viratā,</span><br />
</p>
<p id="vv22c8p2">
<span class="pali m-text">musāvādā ca saññatā;</span><br />
</p>
<p id="vv22c8p3">
<span class="pali m-text">Theyyā ca aticārā ca,</span><br />
</p>
<p id="vv22c8p4">
<span class="pali m-text">majjapānā ca ārakā.</span><br />
</p>
<p id="vv22c9p1">
<span class="pali m-text">Pañcasikkhāpade ratā,</span><br />
</p>
<p id="vv22c9p2">
<span class="pali m-text">Ariyasaccāna kovidā;</span><br />
</p>
<p id="vv22c9p3">
<span class="pali m-text">Upāsikā cakkhumato,</span><br />
</p>
<p id="vv22c9p4">
<span class="pali m-text">Appamādavihārinī;</span><br />
</p>
<p id="vv22c9p5">
<span class="pali m-text">Katāvāsā katakusalā tato cutā,</span><br />
</p>
<p id="vv22c9p6">
<span class="pali m-text">Sayaṁpabhā anuvicarāmi nandanaṁ.</span><br />
</p>
<p id="vv22c10p1">
<span class="pali m-text">Bhikkhū cāhaṁ paramahitānukampake,</span><br />
</p>
<p id="vv22c10p2">
<span class="pali m-text">Abhojayiṁ tapassiyugaṁ mahāmuniṁ;</span><br />
</p>
<p id="vv22c10p3">
<span class="pali m-text">Katāvāsā katakusalā tato cutā,</span><br />
</p>
<p id="vv22c10p4">
<span class="pali m-text">Sayaṁpabhā anuvicarāmi nandanaṁ.</span><br />
</p>
<p id="vv22c11p1">
<span class="pali m-text">Aṭṭhaṅgikaṁ aparimitaṁ sukhāvahaṁ,</span><br />
</p>
<p id="vv22c11p2">
<span class="pali m-text">Uposathaṁ satatamupāvasiṁ ahaṁ;</span><br />
</p>
<p id="vv22c11p3">
<span class="pali m-text">Katāvāsā katakusalā tato cutā,</span><br />
</p>
<p id="vv22c11p4">
<span class="pali m-text">Sayaṁpabhā anuvicarāmi nandanan”ti.</span><br />
</p>
<p id="vv22c12p1">
<span class="pali m-text">Bhadditthivimānaṁ pañcamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>