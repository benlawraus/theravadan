<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cpy00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://theravadan.org/pages/cpy00oz.html" />
  <meta property="og:description" content="Hatthināgavagga Sīlapāramī 10 Saṅkhapālacariya “Punāparaṁ yadā homi, saṅkhapālo mahiddhiko; Dāṭhāvudho ghoraviso, dvijivho uragādhibhū. Catuppathe mahāmagge, nānājanasamākule; Caturo aṅge adhiṭṭhāya, tattha vāsamakappayiṁ. Chaviyā cammena maṁsena, Nahāruaṭṭhikehi vā; Yassa etena karaṇīyaṁ, Dinnaṁyeva harātu so. Addasaṁsu bhojaputtā, kharā luddā akāruṇā; Upagañchuṁ mama …" />
  <meta name="twitter:description" content="Hatthināgavagga Sīlapāramī 10 Saṅkhapālacariya “Punāparaṁ yadā homi, saṅkhapālo mahiddhiko; Dāṭhāvudho ghoraviso, dvijivho uragādhibhū. Catuppathe mahāmagge, nānājanasamākule; Caturo aṅge adhiṭṭhāya, tattha vāsamakappayiṁ. Chaviyā cammena maṁsena, Nahāruaṭṭhikehi vā; Yassa etena karaṇīyaṁ, Dinnaṁyeva harātu so. Addasaṁsu bhojaputtā, kharā luddā akāruṇā; Upagañchuṁ mama …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="hatthinagavagga">
<h2><a href="#hatthinagavagga">Hatthināgavagga</a></h2>
<section id="silaparami-10">
<h3><a href="#silaparami-10">Sīlapāramī 10</a></h3>
<p id="cp20c0p4">
<span class="m-text m-primary">Saṅkhapālacariya</span><br />
</p>
<p id="cp20c1p1">
<span class="m-text m-primary">“Punāparaṁ yadā homi,</span><br />
</p>
<p id="cp20c1p2">
<span class="m-text m-primary">saṅkhapālo mahiddhiko;</span><br />
</p>
<p id="cp20c1p3">
<span class="m-text m-primary">Dāṭhāvudho ghoraviso,</span><br />
</p>
<p id="cp20c1p4">
<span class="m-text m-primary">dvijivho uragādhibhū.</span><br />
</p>
<p id="cp20c2p1">
<span class="m-text m-primary">Catuppathe mahāmagge,</span><br />
</p>
<p id="cp20c2p2">
<span class="m-text m-primary">nānājanasamākule;</span><br />
</p>
<p id="cp20c2p3">
<span class="m-text m-primary">Caturo aṅge adhiṭṭhāya,</span><br />
</p>
<p id="cp20c2p4">
<span class="m-text m-primary">tattha vāsamakappayiṁ.</span><br />
</p>
<p id="cp20c3p1">
<span class="m-text m-primary">Chaviyā cammena maṁsena,</span><br />
</p>
<p id="cp20c3p2">
<span class="m-text m-primary">Nahāruaṭṭhikehi vā;</span><br />
</p>
<p id="cp20c3p3">
<span class="m-text m-primary">Yassa etena karaṇīyaṁ,</span><br />
</p>
<p id="cp20c3p4">
<span class="m-text m-primary">Dinnaṁyeva harātu so.</span><br />
</p>
<p id="cp20c4p1">
<span class="m-text m-primary">Addasaṁsu bhojaputtā,</span><br />
</p>
<p id="cp20c4p2">
<span class="m-text m-primary">kharā luddā akāruṇā;</span><br />
</p>
<p id="cp20c4p3">
<span class="m-text m-primary">Upagañchuṁ mamaṁ tattha,</span><br />
</p>
<p id="cp20c4p4">
<span class="m-text m-primary">daṇḍamuggarapāṇino.</span><br />
</p>
<p id="cp20c5p1">
<span class="m-text m-primary">Nāsāya vinivijjhitvā,</span><br />
</p>
<p id="cp20c5p2">
<span class="m-text m-primary">naṅguṭṭhe piṭṭhikaṇṭake;</span><br />
</p>
<p id="cp20c5p3">
<span class="m-text m-primary">Kāje āropayitvāna,</span><br />
</p>
<p id="cp20c5p4">
<span class="m-text m-primary">bhojaputtā hariṁsu maṁ.</span><br />
</p>
<p id="cp20c6p1">
<span class="m-text m-primary">Sasāgarantaṁ pathaviṁ,</span><br />
</p>
<p id="cp20c6p2">
<span class="m-text m-primary">sakānanaṁ sapabbataṁ;</span><br />
</p>
<p id="cp20c6p3">
<span class="m-text m-primary">Icchamāno cahaṁ tattha,</span><br />
</p>
<p id="cp20c6p4">
<span class="m-text m-primary">nāsāvātena jhāpaye.</span><br />
</p>
<p id="cp20c7p1">
<span class="m-text m-primary">Sūlehi vinivijjhante,</span><br />
</p>
<p id="cp20c7p2">
<span class="m-text m-primary">Koṭṭayantepi sattibhi;</span><br />
</p>
<p id="cp20c7p3">
<span class="m-text m-primary">Bhojaputte na kuppāmi,</span><br />
</p>
<p id="cp20c7p4">
<span class="m-text m-primary">Esā me sīlapāramī”ti.</span><br />
</p>
<p id="cp20c8p1">
<span class="m-text m-primary">Saṅkhapālacariyaṁ dasamaṁ.</span><br />
</p>
<p id="cp20c9p1">
<span class="m-text m-primary">Hatthināgavaggo dutiyo.</span><br />
</p>
<p id="cp20c10p1">
<span class="m-text m-primary">Tassuddānaṁ</span><br />
</p>
<p id="cp20c11p1">
<span class="m-text m-primary">Hatthināgo bhūridatto,</span><br />
</p>
<p id="cp20c11p2">
<span class="m-text m-primary">campeyyo bodhi mahiṁso;</span><br />
</p>
<p id="cp20c11p3">
<span class="m-text m-primary">Ruru mātaṅgo dhammo ca,</span><br />
</p>
<p id="cp20c11p4">
<span class="m-text m-primary">atrajo ca jayaddiso.</span><br />
</p>
<p id="cp20c12p1">
<span class="m-text m-primary">Ete nava sīlabalā,</span><br />
</p>
<p id="cp20c12p2">
<span class="m-text m-primary">parikkhārā padesikā;</span><br />
</p>
<p id="cp20c12p3">
<span class="m-text m-primary">Jīvitaṁ parirakkhitvā,</span><br />
</p>
<p id="cp20c12p4">
<span class="m-text m-primary">sīlāni anurakkhisaṁ.</span><br />
</p>
<p id="cp20c13p1">
<span class="m-text m-primary">Saṅkhapālassa me sato,</span><br />
</p>
<p id="cp20c13p2">
<span class="m-text m-primary">sabbakālampi jīvitaṁ;</span><br />
</p>
<p id="cp20c13p3">
<span class="m-text m-primary">Yassa kassaci niyyattaṁ,</span><br />
</p>
<p id="cp20c13p4">
<span class="m-text m-primary">tasmā sā sīlapāramīti.</span><br />
</p>
<p id="cp20c14p1">
<span class="m-text m-primary">Sīlapāraminiddeso niṭṭhito.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>