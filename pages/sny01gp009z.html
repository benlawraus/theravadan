<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01gp009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 42" />
  <meta name="twitter:title" content="Saṁyutta Nikāya 42" />
  <meta property="og:url" content="https://www.theravadan.org/pages/sny01gp009z.html" />
  <meta property="og:description" content="Translators: sujato Linked Discourses 42 1. Gāmaṇivagga 1. Chiefs 9. Kulasutta 9. Families Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nāḷandā tadavasari. At one time the Buddha was wandering in the land of the Kosalans together with a large Saṅgha of mendicants when …" />
  <meta name="twitter:description" content="Translators: sujato Linked Discourses 42 1. Gāmaṇivagga 1. Chiefs 9. Kulasutta 9. Families Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nāḷandā tadavasari. At one time the Buddha was wandering in the land of the Kosalans together with a large Saṅgha of mendicants when …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 42</span></p>
<section id="gamanivagga">
<h2><a href="#gamanivagga">1. Gāmaṇivagga</a></h2>
<p><span class="m-text">1. Chiefs</span></p>
<section id="kulasutta">
<h3><a href="#kulasutta">9. Kulasutta</a></h3>
<p><span class="m-text">9. Families</span></p>
<p id="sn42p9c1p1">
<span class="m-text m-primary">Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nāḷandā tadavasari.</span><br />
<span class="m-text">At one time the Buddha was wandering in the land of the Kosalans together with a large Saṅgha of mendicants when he arrived at Nāḷandā.</span><br />
</p>
<p id="sn42p9c1p2">
<span class="m-text m-primary">Tatra sudaṁ bhagavā nāḷandāyaṁ viharati pāvārikambavane.</span><br />
<span class="m-text">There he stayed near Nālandā in Pāvārika’s mango grove.</span><br />
</p>
<p id="sn42p9c2p1">
<span class="m-text m-primary">Tena kho pana samayena nāḷandā dubbhikkhā hoti dvīhitikā setaṭṭhikā salākāvuttā.</span><br />
<span class="m-text">Now that was a time of famine and scarcity in Nāḷandā, with blighted crops turned to straw.</span><br />
</p>
<p id="sn42p9c2p2">
<span class="m-text m-primary">Tena kho pana samayena nigaṇṭho nāṭaputto nāḷandāyaṁ paṭivasati mahatiyā nigaṇṭhaparisāya saddhiṁ.</span><br />
<span class="m-text">At that time Nigaṇṭha Nāṭaputta was residing at Nāḷandā together with a large assembly of Jain ascetics.</span><br />
</p>
<p id="sn42p9c2p3">
<span class="m-text m-primary">Atha kho asibandhakaputto gāmaṇi nigaṇṭhasāvako yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdi. Ekamantaṁ nisinnaṁ kho asibandhakaputtaṁ gāmaṇiṁ nigaṇṭho nāṭaputto etadavoca:</span><br />
<span class="m-text">Then Asibandhaka’s son the chief, who was a disciple of the Jains, went up to Nigaṇṭha Nāṭaputta, bowed, and sat down to one side. Nigaṇṭha Nāṭaputta said to him:</span><br />
</p>
<p id="sn42p9c2p4">
<span class="m-text m-primary">“ehi tvaṁ, gāmaṇi, samaṇassa gotamassa vādaṁ āropehi.</span><br />
<span class="m-text">“Come, chief, refute the ascetic Gotama’s doctrine.</span><br />
</p>
<p id="sn42p9c2p5">
<span class="m-text m-primary">Evaṁ te kalyāṇo kittisaddo abbhuggacchissati:</span><br />
<span class="m-text">Then you will get a good reputation:</span><br />
</p>
<p id="sn42p9c2p6">
<span class="m-text m-primary">‘asibandhakaputtena gāmaṇinā samaṇassa gotamassa evaṁmahiddhikassa evaṁmahānubhāvassa vādo āropito’”ti.</span><br />
<span class="m-text">‘Asibandhaka’s son the chief refuted the doctrine of the ascetic Gotama, so mighty and powerful!’”</span><br />
</p>
<p id="sn42p9c3p1">
<span class="m-text m-primary">“Kathaṁ panāhaṁ, bhante, samaṇassa gotamassa evaṁmahiddhikassa evaṁmahānubhāvassa vādaṁ āropessāmī”ti?</span><br />
<span class="m-text">“But sir, how am I to do this?”</span><br />
</p>
<p id="sn42p9c3p2">
<span class="m-text m-primary">“Ehi tvaṁ, gāmaṇi, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi:</span><br />
<span class="m-text">“Here, brahmin, go to the ascetic Gotama and say to him:</span><br />
</p>
<p id="sn42p9c3p3">
<span class="m-text m-primary">‘nanu, bhante, bhagavā anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī’ti?</span><br />
<span class="m-text">‘Sir, don’t you in many ways praise kindness, protection, and compassion for families?’</span><br />
</p>
<p id="sn42p9c3p4">
<span class="m-text m-primary">Sace kho, gāmaṇi, samaṇo gotamo evaṁ puṭṭho evaṁ byākaroti:</span><br />
<span class="m-text">When he’s asked this, if he answers:</span><br />
</p>
<p id="sn42p9c3p5">
<span class="m-text m-primary">‘evaṁ, gāmaṇi, tathāgato anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī’ti, tamenaṁ tvaṁ evaṁ vadeyyāsi:</span><br />
<span class="m-text">‘Indeed I do, chief,’ say this to him:</span><br />
</p>
<p id="sn42p9c3p6">
<span class="m-text m-primary">‘atha kiñcarahi, bhante, bhagavā dubbhikkhe dvīhitike setaṭṭhike salākāvutte mahatā bhikkhusaṅghena saddhiṁ cārikaṁ carati?</span><br />
<span class="m-text">‘So what exactly are you doing, wandering together with this large Saṅgha of mendicants during a time of famine and scarcity, with blighted crops turned to straw?</span><br />
</p>
<p id="sn42p9c3p7">
<span class="m-text m-primary">Ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno’ti.</span><br />
<span class="m-text">The Buddha is practicing to annihilate, collapse, and ruin families!’</span><br />
</p>
<p id="sn42p9c3p8">
<span class="m-text m-primary">Imaṁ kho te, gāmaṇi, samaṇo gotamo ubhatokoṭikaṁ pañhaṁ puṭṭho neva sakkhati uggilituṁ, neva sakkhati ogilitun”ti.</span><br />
<span class="m-text">When you put this dilemma to him, the Buddha won’t be able to either spit it out or swallow it down.”</span><br />
</p>
<p id="sn42p9c3p9">
<span class="m-text m-primary">“Evaṁ, bhante”ti kho asibandhakaputto gāmaṇi nigaṇṭhassa nāṭaputtassa paṭissutvā uṭṭhāyāsanā nigaṇṭhaṁ nāṭaputtaṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca:</span><br />
<span class="m-text">“Yes, sir,” replied Asibandhaka’s son. He got up from his seat, bowed, and respectfully circled Nigaṇṭha Nāṭaputta, keeping him on his right. Then he went to the Buddha, bowed, sat down to one side, and said to him:</span><br />
</p>
<p id="sn42p9c4p1">
<span class="m-text m-primary">“Nanu, bhante, bhagavā anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī”ti?</span><br />
<span class="m-text">“Sir, don’t you in many ways praise kindness, protection, and compassion for families?”</span><br />
</p>
<p id="sn42p9c4p2">
<span class="m-text m-primary">“Evaṁ, gāmaṇi, tathāgato anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī”ti.</span><br />
<span class="m-text">“Indeed I do, chief.”</span><br />
</p>
<p id="sn42p9c4p3">
<span class="m-text m-primary">“Atha kiñcarahi, bhante, bhagavā dubbhikkhe dvīhitike setaṭṭhike salākāvutte mahatā bhikkhusaṅghena saddhiṁ cārikaṁ carati?</span><br />
<span class="m-text">“So what exactly are you doing, wandering together with this large Saṅgha of mendicants during a time of famine and scarcity, with blighted crops turned to straw?</span><br />
</p>
<p id="sn42p9c4p4">
<span class="m-text m-primary">Ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno”ti.</span><br />
<span class="m-text">The Buddha is practicing to annihilate, collapse, and ruin families!”</span><br />
</p>
<p id="sn42p9c4p5">
<span class="m-text m-primary">“Ito so, gāmaṇi, ekanavutikappe yamahaṁ anussarāmi, nābhijānāmi kiñci kulaṁ pakkabhikkhānuppadānamattena upahatapubbaṁ.</span><br />
<span class="m-text">“Well, chief, I recollect ninety eons back but I’m not aware of any family that’s been ruined merely by offering some cooked almsfood.</span><br />
</p>
<p id="sn42p9c4p6">
<span class="m-text m-primary">Atha kho yāni tāni kulāni aḍḍhāni mahaddhanāni mahābhogāni pahūtajātarūparajatāni pahūtavittūpakaraṇāni pahūtadhanadhaññāni, sabbāni tāni dānasambhūtāni ceva saccasambhūtāni ca sāmaññasambhūtāni ca.</span><br />
<span class="m-text">Rather, rich, affluent, and wealthy families—with lots of gold and silver, lots of property and assets, and lots of money and grain—all acquired their wealth because of generosity, truth, and restraint.</span><br />
</p>
<p id="sn42p9c4p7">
<span class="m-text m-primary">Aṭṭha kho, gāmaṇi, hetū, aṭṭha paccayā kulānaṁ upaghātāya.</span><br />
<span class="m-text">Chief, there are eight causes and conditions for the ruin of families.</span><br />
</p>
<p id="sn42p9c4p8">
<span class="m-text m-primary">Rājato vā kulāni upaghātaṁ gacchanti, corato vā kulāni upaghātaṁ gacchanti, aggito vā kulāni upaghātaṁ gacchanti, udakato vā kulāni upaghātaṁ gacchanti, nihitaṁ vā ṭhānā vigacchati, duppayuttā vā kammantā vipajjanti, kule vā kulaṅgāroti uppajjati, yo te bhoge vikirati vidhamati viddhaṁseti, aniccatāyeva aṭṭhamīti.</span><br />
<span class="m-text">Their ruin stems from rulers, bandits, fire, or flood. Or their savings vanish. Or their business fails due to not applying themselves to work. Or a wastrel is born into the family who squanders and fritters away their wealth. And impermanence is the eighth.</span><br />
</p>
<p id="sn42p9c4p9">
<span class="m-text m-primary">Ime kho, gāmaṇi, aṭṭha hetū, aṭṭha paccayā kulānaṁ upaghātāya.</span><br />
<span class="m-text">These are the eight causes and conditions for the ruin of families.</span><br />
</p>
<p id="sn42p9c4p10">
<span class="m-text m-primary">Imesu kho, gāmaṇi, aṭṭhasu hetūsu, aṭṭhasu paccayesu saṁvijjamānesu yo maṁ evaṁ vadeyya:</span><br />
<span class="m-text">Given that these eight reasons are found, suppose someone says this:</span><br />
</p>
<p id="sn42p9c4p11">
<span class="m-text m-primary">‘ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno’ti,</span><br />
<span class="m-text">‘The Buddha is practicing to annihilate, collapse, and ruin families!’</span><br />
</p>
<p id="sn42p9c4p12">
<span class="m-text m-primary">taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye”ti.</span><br />
<span class="m-text">Unless they give up that speech and thought, and let go of that view, they will be cast down to hell.”</span><br />
</p>
<p id="sn42p9c5p1">
<span class="m-text m-primary">Evaṁ vutte, asibandhakaputto gāmaṇi bhagavantaṁ etadavoca:</span><br />
<span class="m-text">When he said this, Asibandhaka’s son the chief said to the Buddha,</span><br />
</p>
<p id="sn42p9c5p2">
<span class="m-text m-primary">“abhikkantaṁ, bhante, abhikkantaṁ, bhante …pe…</span><br />
<span class="m-text">“Excellent, sir! Excellent! …</span><br />
</p>
<p id="sn42p9c5p3">
<span class="m-text m-primary">upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p9c5p4">
<span class="m-text m-primary">Navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>