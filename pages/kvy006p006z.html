<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv6 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy006p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy006p006z.html" />
  <meta property="og:description" content="Mahāpaṇṇāsaka Chaṭṭhavagga Ākāsakathā Ākāso asaṅkhatoti? Āmantā. Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? Na hevaṁ vattabbe …pe… ākāso asaṅkhato, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe …pe…. Dve asaṅkhatānīti? Āmantā. Dve tāṇāni …pe… antarikā vāti? Na hevaṁ vattabbe …" />
  <meta name="twitter:description" content="Mahāpaṇṇāsaka Chaṭṭhavagga Ākāsakathā Ākāso asaṅkhatoti? Āmantā. Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? Na hevaṁ vattabbe …pe… ākāso asaṅkhato, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe …pe…. Dve asaṅkhatānīti? Āmantā. Dve tāṇāni …pe… antarikā vāti? Na hevaṁ vattabbe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv6-index.html">kv6</a> &raquo;
          </span>
          Kathāvatthu
        </h1>
<!-- content -->
<p id="kv6p6c0p2">
<span class="m-text m-primary">Mahāpaṇṇāsaka</span><br />
</p>
<p id="kv6p6c0p3">
<span class="m-text m-primary">Chaṭṭhavagga</span><br />
</p>
<p id="kv6p6c0p4">
<span class="m-text m-primary">Ākāsakathā</span><br />
</p>
<p id="kv6p6c1p1">
<span class="m-text m-primary">Ākāso asaṅkhatoti?</span><br />
</p>
<p id="kv6p6c1p2">
<span class="m-text m-primary">Āmantā.</span><br />
</p>
<p id="kv6p6c1p3">
<span class="m-text m-primary">Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti?</span><br />
</p>
<p id="kv6p6c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p6c1p5">
<span class="m-text m-primary">ākāso asaṅkhato, nibbānaṁ asaṅkhatanti?</span><br />
</p>
<p id="kv6p6c1p6">
<span class="m-text m-primary">Āmantā.</span><br />
</p>
<p id="kv6p6c1p7">
<span class="m-text m-primary">Dve asaṅkhatānīti?</span><br />
</p>
<p id="kv6p6c1p8">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c1p9">
<span class="m-text m-primary">Dve asaṅkhatānīti?</span><br />
</p>
<p id="kv6p6c1p10">
<span class="m-text m-primary">Āmantā.</span><br />
</p>
<p id="kv6p6c1p11">
<span class="m-text m-primary">Dve tāṇāni …pe… antarikā vāti?</span><br />
</p>
<p id="kv6p6c1p12">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c2p1">
<span class="m-text m-primary">Ākāso asaṅkhatoti?</span><br />
</p>
<p id="kv6p6c2p2">
<span class="m-text m-primary">Āmantā.</span><br />
</p>
<p id="kv6p6c2p3">
<span class="m-text m-primary">Atthi keci anākāsaṁ ākāsaṁ karontīti?</span><br />
</p>
<p id="kv6p6c2p4">
<span class="m-text m-primary">Āmantā.</span><br />
</p>
<p id="kv6p6c2p5">
<span class="m-text m-primary">Atthi keci saṅkhataṁ asaṅkhataṁ karontīti?</span><br />
</p>
<p id="kv6p6c2p6">
<span class="m-text m-primary">Na hevaṁ vattabbe …pe…</span><br />
</p>
<p id="kv6p6c2p7">
<span class="m-text m-primary">atthi keci ākāsaṁ anākāsaṁ karontīti?</span><br />
</p>
<p id="kv6p6c2p8">
<span class="m-text m-primary">Āmantā.</span><br />
</p>
<p id="kv6p6c2p9">
<span class="m-text m-primary">Atthi keci asaṅkhataṁ saṅkhataṁ karontīti?</span><br />
</p>
<p id="kv6p6c2p10">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c3p1">
<span class="m-text m-primary">Ākāse pakkhino gacchanti, candimasūriyā gacchanti, tārakarūpāni gacchanti, iddhiṁ vikubbanti, bāhuṁ cālenti, pāṇiṁ cālenti, leḍḍuṁ khipanti, laguḷaṁ khipanti, iddhiṁ khipanti, usuṁ khipantīti?</span><br />
</p>
<p id="kv6p6c3p2">
<span class="m-text m-primary">Āmantā.</span><br />
</p>
<p id="kv6p6c3p3">
<span class="m-text m-primary">Asaṅkhate pakkhino gacchanti, candimasūriyā gacchanti, tārakarūpāni gacchanti, iddhiṁ vikubbanti, bāhuṁ cālenti, pāṇiṁ cālenti, leḍḍuṁ khipanti, laguḷaṁ khipanti, iddhiṁ khipanti, usuṁ khipantīti?</span><br />
</p>
<p id="kv6p6c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c4p1">
<span class="m-text m-primary">Ākāsaṁ parivāretvā gharāni karonti koṭṭhāni karontīti?</span><br />
</p>
<p id="kv6p6c4p2">
<span class="m-text m-primary">Āmantā.</span><br />
</p>
<p id="kv6p6c4p3">
<span class="m-text m-primary">Asaṅkhataṁ parivāretvā gharāni karonti koṭṭhāni karontīti?</span><br />
</p>
<p id="kv6p6c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c5p1">
<span class="m-text m-primary">Udapāne khaññamāne anākāso ākāso hotīti?</span><br />
</p>
<p id="kv6p6c5p2">
<span class="m-text m-primary">Āmantā.</span><br />
</p>
<p id="kv6p6c5p3">
<span class="m-text m-primary">Saṅkhataṁ asaṅkhataṁ hotīti?</span><br />
</p>
<p id="kv6p6c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c6p1">
<span class="m-text m-primary">Tucchaudapāne pūriyamāne, tucchakoṭṭhe pūriyamāne, tucchakumbhiyā pūriyamānāya ākāso antaradhāyatīti?</span><br />
</p>
<p id="kv6p6c6p2">
<span class="m-text m-primary">Āmantā.</span><br />
</p>
<p id="kv6p6c6p3">
<span class="m-text m-primary">Asaṅkhataṁ antaradhāyatīti?</span><br />
</p>
<p id="kv6p6c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv6p6c7p1">
<span class="m-text m-primary">Na vattabbaṁ—</span><br />
</p>
<p id="kv6p6c7p2">
<span class="m-text m-primary">“ākāso asaṅkhato”ti?</span><br />
</p>
<p id="kv6p6c7p3">
<span class="m-text m-primary">Āmantā.</span><br />
</p>
<p id="kv6p6c7p4">
<span class="m-text m-primary">Ākāso saṅkhatoti?</span><br />
</p>
<p id="kv6p6c7p5">
<span class="m-text m-primary">Na hevaṁ vattabbe …pe…</span><br />
</p>
<p id="kv6p6c7p6">
<span class="m-text m-primary">tena hi ākāso asaṅkhatoti.</span><br />
</p>
<p id="kv6p6c7p7">
<span class="m-text m-primary">Ākāsakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>