<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kvy009p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="/pages/kvy009p005z.html" />
  <meta property="og:description" content="Mahāpaṇṇāsaka Navamavagga Ñāṇaṁanārammaṇantikathā Ñāṇaṁ anārammaṇanti? Āmantā. Rūpaṁ nibbānaṁ cakkhāyatanaṁ …pe… phoṭṭhabbāyatananti? Na hevaṁ vattabbe …pe… ñāṇaṁ anārammaṇanti? Āmantā. Paññā paññindriyaṁ paññābalaṁ sammādiṭṭhi dhammavicayasambojjhaṅgo anārammaṇoti? Na hevaṁ vattabbe …pe… paññā paññindriyaṁ paññābalaṁ sammādiṭṭhi dhammavicayasambojjhaṅgo sārammaṇoti? Āmantā …" />
  <meta name="twitter:description" content="Mahāpaṇṇāsaka Navamavagga Ñāṇaṁanārammaṇantikathā Ñāṇaṁ anārammaṇanti? Āmantā. Rūpaṁ nibbānaṁ cakkhāyatanaṁ …pe… phoṭṭhabbāyatananti? Na hevaṁ vattabbe …pe… ñāṇaṁ anārammaṇanti? Āmantā. Paññā paññindriyaṁ paññābalaṁ sammādiṭṭhi dhammavicayasambojjhaṅgo anārammaṇoti? Na hevaṁ vattabbe …pe… paññā paññindriyaṁ paññābalaṁ sammādiṭṭhi dhammavicayasambojjhaṅgo sārammaṇoti? Āmantā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-kv-index.html">kv</a> &raquo;
            <a href="/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<p id="kv9p5c0p2">
<span class="pali m-text">Mahāpaṇṇāsaka</span><br />
</p>
<p id="kv9p5c0p3">
<span class="pali m-text">Navamavagga</span><br />
</p>
<p id="kv9p5c0p4">
<span class="pali m-text">Ñāṇaṁanārammaṇantikathā</span><br />
</p>
<p id="kv9p5c1p1">
<span class="pali m-text">Ñāṇaṁ anārammaṇanti?</span><br />
</p>
<p id="kv9p5c1p2">
<span class="pali m-text">Āmantā.</span><br />
</p>
<p id="kv9p5c1p3">
<span class="pali m-text">Rūpaṁ nibbānaṁ cakkhāyatanaṁ …pe…</span><br />
</p>
<p id="kv9p5c1p4">
<span class="pali m-text">phoṭṭhabbāyatananti?</span><br />
</p>
<p id="kv9p5c1p5">
<span class="pali m-text">Na hevaṁ vattabbe …pe…</span><br />
</p>
<p id="kv9p5c1p6">
<span class="pali m-text">ñāṇaṁ anārammaṇanti?</span><br />
</p>
<p id="kv9p5c1p7">
<span class="pali m-text">Āmantā.</span><br />
</p>
<p id="kv9p5c1p8">
<span class="pali m-text">Paññā paññindriyaṁ paññābalaṁ sammādiṭṭhi dhammavicayasambojjhaṅgo anārammaṇoti?</span><br />
</p>
<p id="kv9p5c1p9">
<span class="pali m-text">Na hevaṁ vattabbe …pe…</span><br />
</p>
<p id="kv9p5c1p10">
<span class="pali m-text">paññā paññindriyaṁ paññābalaṁ sammādiṭṭhi dhammavicayasambojjhaṅgo sārammaṇoti?</span><br />
</p>
<p id="kv9p5c1p11">
<span class="pali m-text">Āmantā.</span><br />
</p>
<p id="kv9p5c1p12">
<span class="pali m-text">Ñāṇaṁ sārammaṇanti?</span><br />
</p>
<p id="kv9p5c1p13">
<span class="pali m-text">Na hevaṁ vattabbe …pe….</span><br />
</p>
<p id="kv9p5c2p1">
<span class="pali m-text">Ñāṇaṁ anārammaṇanti?</span><br />
</p>
<p id="kv9p5c2p2">
<span class="pali m-text">Āmantā.</span><br />
</p>
<p id="kv9p5c2p3">
<span class="pali m-text">Katamakkhandhapariyāpannanti?</span><br />
</p>
<p id="kv9p5c2p4">
<span class="pali m-text">Saṅkhārakkhandhapariyāpannanti.</span><br />
</p>
<p id="kv9p5c2p5">
<span class="pali m-text">Saṅkhārakkhandho anārammaṇoti?</span><br />
</p>
<p id="kv9p5c2p6">
<span class="pali m-text">Na hevaṁ vattabbe …pe…</span><br />
</p>
<p id="kv9p5c2p7">
<span class="pali m-text">saṅkhārakkhandho anārammaṇoti?</span><br />
</p>
<p id="kv9p5c2p8">
<span class="pali m-text">Āmantā.</span><br />
</p>
<p id="kv9p5c2p9">
<span class="pali m-text">Vedanākkhandho saññākkhandho viññāṇakkhandho anārammaṇoti?</span><br />
</p>
<p id="kv9p5c2p10">
<span class="pali m-text">Na hevaṁ vattabbe …pe…</span><br />
</p>
<p id="kv9p5c2p11">
<span class="pali m-text">ñāṇaṁ saṅkhārakkhandhapariyāpannaṁ anārammaṇanti?</span><br />
</p>
<p id="kv9p5c2p12">
<span class="pali m-text">Āmantā.</span><br />
</p>
<p id="kv9p5c2p13">
<span class="pali m-text">Paññā saṅkhārakkhandhapariyāpannā anārammaṇāti?</span><br />
</p>
<p id="kv9p5c2p14">
<span class="pali m-text">Na hevaṁ vattabbe …pe…</span><br />
</p>
<p id="kv9p5c2p15">
<span class="pali m-text">paññā saṅkhārakkhandhapariyāpannā sārammaṇāti?</span><br />
</p>
<p id="kv9p5c2p16">
<span class="pali m-text">Āmantā.</span><br />
</p>
<p id="kv9p5c2p17">
<span class="pali m-text">Ñāṇaṁ saṅkhārakkhandhapariyāpannaṁ sārammaṇanti?</span><br />
</p>
<p id="kv9p5c2p18">
<span class="pali m-text">Na hevaṁ vattabbe …pe….</span><br />
</p>
<p id="kv9p5c3p1">
<span class="pali m-text">Ñāṇaṁ saṅkhārakkhandhapariyāpannaṁ anārammaṇaṁ, paññā saṅkhārakkhandhapariyāpannā sārammaṇāti?</span><br />
</p>
<p id="kv9p5c3p2">
<span class="pali m-text">Āmantā.</span><br />
</p>
<p id="kv9p5c3p3">
<span class="pali m-text">Saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p5c3p4">
<span class="pali m-text">Na hevaṁ vattabbe …pe…</span><br />
</p>
<p id="kv9p5c3p5">
<span class="pali m-text">saṅkhārakkhandho ekadeso sārammaṇo ekadeso anārammaṇoti?</span><br />
</p>
<p id="kv9p5c3p6">
<span class="pali m-text">Āmantā.</span><br />
</p>
<p id="kv9p5c3p7">
<span class="pali m-text">Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</span><br />
</p>
<p id="kv9p5c3p8">
<span class="pali m-text">Na hevaṁ vattabbe …pe….</span><br />
</p>
<p id="kv9p5c4p1">
<span class="pali m-text">Na vattabbaṁ—</span><br />
</p>
<p id="kv9p5c4p2">
<span class="pali m-text">“ñāṇaṁ anārammaṇan”ti?</span><br />
</p>
<p id="kv9p5c4p3">
<span class="pali m-text">Āmantā.</span><br />
</p>
<p id="kv9p5c4p4">
<span class="pali m-text">Arahā cakkhuviññāṇasamaṅgī ñāṇīti vattabboti?</span><br />
</p>
<p id="kv9p5c4p5">
<span class="pali m-text">Āmantā.</span><br />
</p>
<p id="kv9p5c4p6">
<span class="pali m-text">Atthi tassa ñāṇassa ārammaṇanti?</span><br />
</p>
<p id="kv9p5c4p7">
<span class="pali m-text">Na hevaṁ vattabbe …pe…</span><br />
</p>
<p id="kv9p5c4p8">
<span class="pali m-text">tena hi ñāṇaṁ anārammaṇanti.</span><br />
</p>
<p id="kv9p5c4p9">
<span class="pali m-text">Arahā cakkhuviññāṇasamaṅgī paññavāti vattabboti?</span><br />
</p>
<p id="kv9p5c4p10">
<span class="pali m-text">Āmantā.</span><br />
</p>
<p id="kv9p5c4p11">
<span class="pali m-text">Atthi tāya paññāya ārammaṇanti?</span><br />
</p>
<p id="kv9p5c4p12">
<span class="pali m-text">Na hevaṁ vattabbe …pe….</span><br />
</p>
<p id="kv9p5c4p13">
<span class="pali m-text">Tena hi paññā anārammaṇāti.</span><br />
</p>
<p id="kv9p5c4p14">
<span class="pali m-text">Ñāṇaṁ anārammaṇantikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>