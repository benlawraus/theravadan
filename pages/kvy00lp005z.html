<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv18 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00lp005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00lp005z.html" />
  <meta property="og:description" content="Mahāpaṇṇāsaka Aṭṭhārasamavagga Ekamaggakathā Ekena ariyamaggena cattāri sāmaññaphalāni sacchikarotīti? Āmantā. Catunnaṁ phassānaṁ …pe… catunnaṁ saññānaṁ samodhānaṁ hotīti? Na hevaṁ vattabbe …pe… ekena ariyamaggena cattāri sāmaññaphalāni sacchikarotīti? Āmantā. Sotāpattimaggenāti? Na hevaṁ vattabbe …pe… sakadāgāmi …pe… anāgāmimaggenāti? Na hevaṁ vattabbe …pe…. Katamena maggenāti? Arahattamaggenāti. Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? Na …" />
  <meta name="twitter:description" content="Mahāpaṇṇāsaka Aṭṭhārasamavagga Ekamaggakathā Ekena ariyamaggena cattāri sāmaññaphalāni sacchikarotīti? Āmantā. Catunnaṁ phassānaṁ …pe… catunnaṁ saññānaṁ samodhānaṁ hotīti? Na hevaṁ vattabbe …pe… ekena ariyamaggena cattāri sāmaññaphalāni sacchikarotīti? Āmantā. Sotāpattimaggenāti? Na hevaṁ vattabbe …pe… sakadāgāmi …pe… anāgāmimaggenāti? Na hevaṁ vattabbe …pe…. Katamena maggenāti? Arahattamaggenāti. Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv18-index.html">kv18</a> &raquo;
          </span>
          Kathāvatthu
        </h1>
<!-- content -->
<p id="kv18p5c0p2">
<span class="m-text m-primary">Mahāpaṇṇāsaka</span><br />
</p>
<p id="kv18p5c0p3">
<span class="m-text m-primary">Aṭṭhārasamavagga</span><br />
</p>
<p id="kv18p5c0p4">
<span class="m-text m-primary">Ekamaggakathā</span><br />
</p>
<p id="kv18p5c1p1">
<span class="m-text m-primary">Ekena ariyamaggena cattāri sāmaññaphalāni sacchikarotīti?</span><br />
</p>
<p id="kv18p5c1p2">
<span class="m-text m-primary">Āmantā.</span><br />
</p>
<p id="kv18p5c1p3">
<span class="m-text m-primary">Catunnaṁ phassānaṁ …pe…</span><br />
</p>
<p id="kv18p5c1p4">
<span class="m-text m-primary">catunnaṁ saññānaṁ samodhānaṁ hotīti?</span><br />
</p>
<p id="kv18p5c1p5">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c1p6">
<span class="m-text m-primary">ekena ariyamaggena cattāri sāmaññaphalāni sacchikarotīti?</span><br />
</p>
<p id="kv18p5c1p7">
<span class="m-text m-primary">Āmantā.</span><br />
</p>
<p id="kv18p5c1p8">
<span class="m-text m-primary">Sotāpattimaggenāti?</span><br />
</p>
<p id="kv18p5c1p9">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c1p10">
<span class="m-text m-primary">sakadāgāmi …pe…</span><br />
</p>
<p id="kv18p5c1p11">
<span class="m-text m-primary">anāgāmimaggenāti?</span><br />
</p>
<p id="kv18p5c1p12">
<span class="m-text m-primary">Na hevaṁ vattabbe …pe….</span><br />
</p>
<p id="kv18p5c2p1">
<span class="m-text m-primary">Katamena maggenāti?</span><br />
</p>
<p id="kv18p5c2p2">
<span class="m-text m-primary">Arahattamaggenāti.</span><br />
</p>
<p id="kv18p5c2p3">
<span class="m-text m-primary">Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti?</span><br />
</p>
<p id="kv18p5c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c2p5">
<span class="m-text m-primary">arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti?</span><br />
</p>
<p id="kv18p5c2p6">
<span class="m-text m-primary">Āmantā.</span><br />
</p>
<p id="kv18p5c2p7">
<span class="m-text m-primary">Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti?</span><br />
</p>
<p id="kv18p5c2p8">
<span class="m-text m-primary">Āmantā.</span><br />
</p>
<p id="kv18p5c2p9">
<span class="m-text m-primary">Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span><br />
</p>
<p id="kv18p5c2p10">
<span class="m-text m-primary">“arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatī”ti.</span><br />
</p>
<p id="kv18p5c3p1">
<span class="m-text m-primary">Arahattamaggena oḷārikaṁ kāmarāgaṁ oḷārikaṁ byāpādaṁ jahatīti?</span><br />
</p>
<p id="kv18p5c3p2">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c3p3">
<span class="m-text m-primary">arahattamaggena oḷārikaṁ kāmarāgaṁ oḷārikaṁ byāpādaṁ jahatīti?</span><br />
</p>
<p id="kv18p5c3p4">
<span class="m-text m-primary">Āmantā.</span><br />
</p>
<p id="kv18p5c3p5">
<span class="m-text m-primary">Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti?</span><br />
</p>
<p id="kv18p5c3p6">
<span class="m-text m-primary">Āmantā.</span><br />
</p>
<p id="kv18p5c3p7">
<span class="m-text m-primary">Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span><br />
</p>
<p id="kv18p5c3p8">
<span class="m-text m-primary">“arahattamaggena oḷārikaṁ kāmarāgaṁ oḷārikaṁ byāpādaṁ jahatī”ti.</span><br />
</p>
<p id="kv18p5c4p1">
<span class="m-text m-primary">Arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti?</span><br />
</p>
<p id="kv18p5c4p2">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c4p3">
<span class="m-text m-primary">arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti?</span><br />
</p>
<p id="kv18p5c4p4">
<span class="m-text m-primary">Āmantā.</span><br />
</p>
<p id="kv18p5c4p5">
<span class="m-text m-primary">Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti?</span><br />
</p>
<p id="kv18p5c4p6">
<span class="m-text m-primary">Āmantā.</span><br />
</p>
<p id="kv18p5c4p7">
<span class="m-text m-primary">Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span><br />
</p>
<p id="kv18p5c4p8">
<span class="m-text m-primary">“arahattamaggena aṇusahagataṁ kāmarāgaṁ aṇusahagataṁ byāpādaṁ jahatī”ti.</span><br />
</p>
<p id="kv18p5c5p1">
<span class="m-text m-primary">Na vattabbaṁ—</span><br />
</p>
<p id="kv18p5c5p2">
<span class="m-text m-primary">“ekena ariyamaggena cattāri sāmaññaphalāni sacchikarotī”ti?</span><br />
</p>
<p id="kv18p5c5p3">
<span class="m-text m-primary">Āmantā.</span><br />
</p>
<p id="kv18p5c5p4">
<span class="m-text m-primary">Bhagavatā sotāpattimaggo bhāvitoti?</span><br />
</p>
<p id="kv18p5c5p5">
<span class="m-text m-primary">Āmantā.</span><br />
</p>
<p id="kv18p5c5p6">
<span class="m-text m-primary">Bhagavā sotāpannoti?</span><br />
</p>
<p id="kv18p5c5p7">
<span class="m-text m-primary">Na hevaṁ vattabbe …pe…</span><br />
</p>
<p id="kv18p5c5p8">
<span class="m-text m-primary">bhagavatā sakadāgāmi …pe…</span><br />
</p>
<p id="kv18p5c5p9">
<span class="m-text m-primary">anāgāmimaggo bhāvitoti?</span><br />
</p>
<p id="kv18p5c5p10">
<span class="m-text m-primary">Āmantā.</span><br />
</p>
<p id="kv18p5c5p11">
<span class="m-text m-primary">Bhagavā anāgāmīti?</span><br />
</p>
<p id="kv18p5c5p12">
<span class="m-text m-primary">Na hevaṁ vattabbe …pe….</span><br />
</p>
<p id="kv18p5c6p1">
<span class="m-text m-primary">Bhagavā ekena ariyamaggena cattāri sāmaññaphalāni sacchikaroti, sāvakā catūhi ariyamaggehi cattāri sāmaññaphalāni sacchikarontīti?</span><br />
</p>
<p id="kv18p5c6p2">
<span class="m-text m-primary">Āmantā.</span><br />
</p>
<p id="kv18p5c6p3">
<span class="m-text m-primary">Sāvakā buddhassa bhagavato adiṭṭhaṁ dakkhanti anadhigataṁ adhigacchanti asacchikataṁ sacchikarontīti?</span><br />
</p>
<p id="kv18p5c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv18p5c6p5">
<span class="m-text m-primary">Ekamaggakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>