<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0025.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0024.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0026.html">Next</a></div>
</div>
<p id="tha-ap25c0p2">
<span class="pali m-text">Subhūtivagga</span><br />
</p>
<section id="tisaranagamaniyattheraapadana">
<span id="tha-ap25c0p3"></span><h2><span class="pali m-text">3 Tisaraṇagamaniyattheraapadāna</span></h2>
<p id="tha-ap25c1p1">
<span class="pali m-text">“Nagare candavatiyā,</span><br />
</p>
<p id="tha-ap25c1p2">
<span class="pali m-text">mātuupaṭṭhāko ahuṁ;</span><br />
</p>
<p id="tha-ap25c1p3">
<span class="pali m-text">Andhā mātā pitā mayhaṁ,</span><br />
</p>
<p id="tha-ap25c1p4">
<span class="pali m-text">te posemi ahaṁ tadā.</span><br />
</p>
<p id="tha-ap25c2p1">
<span class="pali m-text">Rahogato nisīditvā,</span><br />
</p>
<p id="tha-ap25c2p2">
<span class="pali m-text">evaṁ cintesahaṁ tadā;</span><br />
</p>
<p id="tha-ap25c2p3">
<span class="pali m-text">Posento mātāpitaro,</span><br />
</p>
<p id="tha-ap25c2p4">
<span class="pali m-text">pabbajjaṁ na labhāmahaṁ.</span><br />
</p>
<p id="tha-ap25c3p1">
<span class="pali m-text">Mahandhakārapihitā,</span><br />
</p>
<p id="tha-ap25c3p2">
<span class="pali m-text">tividhaggīhi ḍayhare;</span><br />
</p>
<p id="tha-ap25c3p3">
<span class="pali m-text">Etādise bhave jāte,</span><br />
</p>
<p id="tha-ap25c3p4">
<span class="pali m-text">natthi koci vināyako.</span><br />
</p>
<p id="tha-ap25c4p1">
<span class="pali m-text">Buddho loke samuppanno,</span><br />
</p>
<p id="tha-ap25c4p2">
<span class="pali m-text">dippati dāni sāsanaṁ;</span><br />
</p>
<p id="tha-ap25c4p3">
<span class="pali m-text">Sakkā uddharituṁ attā,</span><br />
</p>
<p id="tha-ap25c4p4">
<span class="pali m-text">puññakāmena jantunā.</span><br />
</p>
<p id="tha-ap25c5p1">
<span class="pali m-text">Uggayha tīṇi saraṇe,</span><br />
</p>
<p id="tha-ap25c5p2">
<span class="pali m-text">paripuṇṇāni gopayiṁ;</span><br />
</p>
<p id="tha-ap25c5p3">
<span class="pali m-text">Tena kammena sukatena,</span><br />
</p>
<p id="tha-ap25c5p4">
<span class="pali m-text">paṭimokkhāmi duggatiṁ.</span><br />
</p>
<p id="tha-ap25c6p1">
<span class="pali m-text">Nisabho nāma samaṇo,</span><br />
</p>
<p id="tha-ap25c6p2">
<span class="pali m-text">buddhassa aggasāvako;</span><br />
</p>
<p id="tha-ap25c6p3">
<span class="pali m-text">Tamahaṁ upagantvāna,</span><br />
</p>
<p id="tha-ap25c6p4">
<span class="pali m-text">saraṇagamanaṁ gahiṁ.</span><br />
</p>
<p id="tha-ap25c7p1">
<span class="pali m-text">Vassasatasahassāni,</span><br />
</p>
<p id="tha-ap25c7p2">
<span class="pali m-text">āyu vijjati tāvade;</span><br />
</p>
<p id="tha-ap25c7p3">
<span class="pali m-text">Tāvatā saraṇagamanaṁ,</span><br />
</p>
<p id="tha-ap25c7p4">
<span class="pali m-text">paripuṇṇaṁ agopayiṁ.</span><br />
</p>
<p id="tha-ap25c8p1">
<span class="pali m-text">Carime vattamānamhi,</span><br />
</p>
<p id="tha-ap25c8p2">
<span class="pali m-text">saraṇaṁ taṁ anussariṁ;</span><br />
</p>
<p id="tha-ap25c8p3">
<span class="pali m-text">Tena kammena sukatena,</span><br />
</p>
<p id="tha-ap25c8p4">
<span class="pali m-text">tāvatiṁsaṁ agacchahaṁ.</span><br />
</p>
<p id="tha-ap25c9p1">
<span class="pali m-text">Devalokagato santo,</span><br />
</p>
<p id="tha-ap25c9p2">
<span class="pali m-text">puññakammasamāhito;</span><br />
</p>
<p id="tha-ap25c9p3">
<span class="pali m-text">Yaṁ desaṁ upapajjāmi,</span><br />
</p>
<p id="tha-ap25c9p4">
<span class="pali m-text">aṭṭha hetū labhāmahaṁ.</span><br />
</p>
<p id="tha-ap25c10p1">
<span class="pali m-text">Disāsu pūjito homi,</span><br />
</p>
<p id="tha-ap25c10p2">
<span class="pali m-text">tikkhapañño bhavāmahaṁ;</span><br />
</p>
<p id="tha-ap25c10p3">
<span class="pali m-text">Sabbe devānuvattanti,</span><br />
</p>
<p id="tha-ap25c10p4">
<span class="pali m-text">amitabhogaṁ labhāmahaṁ.</span><br />
</p>
<p id="tha-ap25c11p1">
<span class="pali m-text">Suvaṇṇavaṇṇo sabbattha,</span><br />
</p>
<p id="tha-ap25c11p2">
<span class="pali m-text">paṭikanto bhavāmahaṁ;</span><br />
</p>
<p id="tha-ap25c11p3">
<span class="pali m-text">Mittānaṁ acalo homi,</span><br />
</p>
<p id="tha-ap25c11p4">
<span class="pali m-text">yaso abbhuggato mamaṁ.</span><br />
</p>
<p id="tha-ap25c12p1">
<span class="pali m-text">Asītikkhattu devindo,</span><br />
</p>
<p id="tha-ap25c12p2">
<span class="pali m-text">devarajjamakārayiṁ;</span><br />
</p>
<p id="tha-ap25c12p3">
<span class="pali m-text">Dibbasukhaṁ anubhaviṁ,</span><br />
</p>
<p id="tha-ap25c12p4">
<span class="pali m-text">accharāhi purakkhato.</span><br />
</p>
<p id="tha-ap25c13p1">
<span class="pali m-text">Pañcasattatikkhattuñca,</span><br />
</p>
<p id="tha-ap25c13p2">
<span class="pali m-text">cakkavattī ahosahaṁ;</span><br />
</p>
<p id="tha-ap25c13p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap25c13p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap25c14p1">
<span class="pali m-text">Pacchime bhave sampatte,</span><br />
</p>
<p id="tha-ap25c14p2">
<span class="pali m-text">puññakammasamāhito;</span><br />
</p>
<p id="tha-ap25c14p3">
<span class="pali m-text">Pure sāvatthiyaṁ jāto,</span><br />
</p>
<p id="tha-ap25c14p4">
<span class="pali m-text">mahāsāle suaḍḍhake.</span><br />
</p>
<p id="tha-ap25c15p1">
<span class="pali m-text">Nagarā nikkhamitvāna,</span><br />
</p>
<p id="tha-ap25c15p2">
<span class="pali m-text">dārakehi purakkhato;</span><br />
</p>
<p id="tha-ap25c15p3">
<span class="pali m-text">Hasakhiḍḍasamaṅgīhaṁ,</span><br />
</p>
<p id="tha-ap25c15p4">
<span class="pali m-text">saṅghārāmaṁ upāgamiṁ.</span><br />
</p>
<p id="tha-ap25c16p1">
<span class="pali m-text">Tatthaddasāsiṁ samaṇaṁ,</span><br />
</p>
<p id="tha-ap25c16p2">
<span class="pali m-text">vippamuttaṁ nirūpadhiṁ;</span><br />
</p>
<p id="tha-ap25c16p3">
<span class="pali m-text">So me dhammamadesesi,</span><br />
</p>
<p id="tha-ap25c16p4">
<span class="pali m-text">saraṇañca adāsi me.</span><br />
</p>
<p id="tha-ap25c17p1">
<span class="pali m-text">Sohaṁ sutvāna saraṇaṁ,</span><br />
</p>
<p id="tha-ap25c17p2">
<span class="pali m-text">saraṇaṁ me anussariṁ;</span><br />
</p>
<p id="tha-ap25c17p3">
<span class="pali m-text">Ekāsane nisīditvā,</span><br />
</p>
<p id="tha-ap25c17p4">
<span class="pali m-text">arahattamapāpuṇiṁ.</span><br />
</p>
<p id="tha-ap25c18p1">
<span class="pali m-text">Jātiyā sattame vasse,</span><br />
</p>
<p id="tha-ap25c18p2">
<span class="pali m-text">arahattamapāpuṇiṁ;</span><br />
</p>
<p id="tha-ap25c18p3">
<span class="pali m-text">Upasampādayi buddho,</span><br />
</p>
<p id="tha-ap25c18p4">
<span class="pali m-text">guṇamaññāya cakkhumā.</span><br />
</p>
<p id="tha-ap25c19p1">
<span class="pali m-text">Aparimeyye ito kappe,</span><br />
</p>
<p id="tha-ap25c19p2">
<span class="pali m-text">saraṇāni agacchahaṁ;</span><br />
</p>
<p id="tha-ap25c19p3">
<span class="pali m-text">Tato me sukataṁ kammaṁ,</span><br />
</p>
<p id="tha-ap25c19p4">
<span class="pali m-text">phalaṁ dassesi me idha.</span><br />
</p>
<p id="tha-ap25c20p1">
<span class="pali m-text">Sugopitaṁ me saraṇaṁ,</span><br />
</p>
<p id="tha-ap25c20p2">
<span class="pali m-text">mānasaṁ suppaṇīhitaṁ;</span><br />
</p>
<p id="tha-ap25c20p3">
<span class="pali m-text">Anubhotvā yasaṁ sabbaṁ,</span><br />
</p>
<p id="tha-ap25c20p4">
<span class="pali m-text">pattomhi acalaṁ padaṁ.</span><br />
</p>
<p id="tha-ap25c21p1">
<span class="pali m-text">Yesaṁ sotāvadhānatthi,</span><br />
</p>
<p id="tha-ap25c21p2">
<span class="pali m-text">suṇotha mama bhāsato;</span><br />
</p>
<p id="tha-ap25c21p3">
<span class="pali m-text">Ahaṁ vo kathayissāmi,</span><br />
</p>
<p id="tha-ap25c21p4">
<span class="pali m-text">sāmaṁ diṭṭhaṁ padaṁ mama.</span><br />
</p>
<p id="tha-ap25c22p1">
<span class="pali m-text">‘Buddho loke samuppanno,</span><br />
</p>
<p id="tha-ap25c22p2">
<span class="pali m-text">vattate jinasāsanaṁ;</span><br />
</p>
<p id="tha-ap25c22p3">
<span class="pali m-text">Amatā vāditā bherī,</span><br />
</p>
<p id="tha-ap25c22p4">
<span class="pali m-text">sokasallavinodanā.</span><br />
</p>
<p id="tha-ap25c23p1">
<span class="pali m-text">Yathāsakena thāmena,</span><br />
</p>
<p id="tha-ap25c23p2">
<span class="pali m-text">puññakkhette anuttare;</span><br />
</p>
<p id="tha-ap25c23p3">
<span class="pali m-text">Adhikāraṁ kareyyātha,</span><br />
</p>
<p id="tha-ap25c23p4">
<span class="pali m-text">passayissatha nibbutiṁ.</span><br />
</p>
<p id="tha-ap25c24p1">
<span class="pali m-text">Paggayha tīṇi saraṇe,</span><br />
</p>
<p id="tha-ap25c24p2">
<span class="pali m-text">pañcasīlāni gopiya;</span><br />
</p>
<p id="tha-ap25c24p3">
<span class="pali m-text">Buddhe cittaṁ pasādetvā,</span><br />
</p>
<p id="tha-ap25c24p4">
<span class="pali m-text">dukkhassantaṁ karissatha.</span><br />
</p>
<p id="tha-ap25c25p1">
<span class="pali m-text">Sammā dhammaṁ bhāvetvāna,</span><br />
</p>
<p id="tha-ap25c25p2">
<span class="pali m-text">Sīlāni parigopiya;</span><br />
</p>
<p id="tha-ap25c25p3">
<span class="pali m-text">Aciraṁ arahattaṁ vo,</span><br />
</p>
<p id="tha-ap25c25p4">
<span class="pali m-text">Sabbepi pāpuṇissatha.</span><br />
</p>
<p id="tha-ap25c26p1">
<span class="pali m-text">Tevijjo iddhipattomhi,</span><br />
</p>
<p id="tha-ap25c26p2">
<span class="pali m-text">cetopariyakovido;</span><br />
</p>
<p id="tha-ap25c26p3">
<span class="pali m-text">Sāvako te mahāvīra,</span><br />
</p>
<p id="tha-ap25c26p4">
<span class="pali m-text">saraṇo vandati satthuno’.</span><br />
</p>
<p id="tha-ap25c27p1">
<span class="pali m-text">Aparimeyye ito kappe,</span><br />
</p>
<p id="tha-ap25c27p2">
<span class="pali m-text">saraṇaṁ buddhassa gacchahaṁ;</span><br />
</p>
<p id="tha-ap25c27p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap25c27p4">
<span class="pali m-text">saraṇaṁ gamane phalaṁ.</span><br />
</p>
<p id="tha-ap25c28p1">
<span class="pali m-text">Paṭisambhidā catasso,</span><br />
</p>
<p id="tha-ap25c28p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap25c28p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap25c28p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap25c29p1">
<span class="pali m-text">Itthaṁ sudaṁ āyasmā tisaraṇagamaniyo thero imā gāthāyo abhāsitthāti.</span><br />
</p>
<p id="tha-ap25c30p1">
<span class="pali m-text">Tisaraṇagamaniyattherassāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0024.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0026.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>