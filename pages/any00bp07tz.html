<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00bp07tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://www.theravadan.org/pages/any00bp07tz.html" />
  <meta property="og:description" content="Translators: sujato Numbered Discourses 10.219 21. Karajakāyavagga 21. The Body Born of Deeds 219. Karajakāyasutta The Body Born of Deeds “Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi, “Mendicants, I don’t say that intentional deeds that have been performed and accumulated are eliminated without being …" />
  <meta name="twitter:description" content="Translators: sujato Numbered Discourses 10.219 21. Karajakāyavagga 21. The Body Born of Deeds 219. Karajakāyasutta The Body Born of Deeds “Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi, “Mendicants, I don’t say that intentional deeds that have been performed and accumulated are eliminated without being …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.219</span></p>
<p id="an10p219c0p2">
<span class="pali m-text">21. Karajakāyavagga</span><br />
<span class="sujato m-text">21. The Body Born of Deeds</span><br />
</p>
<section id="karajakayasutta">
<span id="an10p219c0p3"></span><h2><span class="pali m-text">219. Karajakāyasutta</span></h2>
<p><span class="sujato m-text">The Body Born of Deeds</span></p>
<p id="an10p219c1p1">
<span class="pali m-text">“Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi,</span><br />
<span class="sujato m-text">“Mendicants, I don’t say that intentional deeds that have been performed and accumulated are eliminated without being experienced.</span><br />
</p>
<p id="an10p219c1p2">
<span class="pali m-text">tañca kho diṭṭheva dhamme upapajje vā apare vā pariyāye.</span><br />
<span class="sujato m-text">And that may be in the present life, or in the next life, or in some subsequent period.</span><br />
</p>
<p id="an10p219c1p3">
<span class="pali m-text">Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.</span><br />
<span class="sujato m-text">And I don’t say that suffering is ended without experiencing intentional deeds that have been performed and accumulated.</span><br />
</p>
<p id="an10p219c2p1">
<span class="pali m-text">Sa kho so, bhikkhave, ariyasāvako evaṁ vigatābhijjho vigatabyāpādo asammūḷho sampajāno paṭissato mettāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="sujato m-text">That noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="an10p219c3p1">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="an10p219c3p2">
<span class="pali m-text">‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti.</span><br />
<span class="sujato m-text">‘Formerly my mind was limited and undeveloped. Now it’s limitless and well developed. Whatever limited deeds I’ve done don’t remain or persist there.’</span><br />
</p>
<p id="an10p219c4p1">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="an10p219c4p2">
<span class="pali m-text">daharatagge ce so ayaṁ kumāro mettaṁ cetovimuttiṁ bhāveyya, api nu kho pāpakammaṁ kareyyā”ti?</span><br />
<span class="sujato m-text">Suppose a child had developed the heart’s release by love from their childhood on. Would they still do any bad deed?”</span><br />
</p>
<p id="an10p219c4p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an10p219c5p1">
<span class="pali m-text">“Akarontaṁ kho pana pāpakammaṁ api nu kho dukkhaṁ phuseyyā”ti?</span><br />
<span class="sujato m-text">“Not doing any bad deed, would they still experience any suffering?”</span><br />
</p>
<p id="an10p219c5p2">
<span class="pali m-text">“No hetaṁ, bhante.</span><br />
<span class="sujato m-text">“No, sir.</span><br />
</p>
<p id="an10p219c5p3">
<span class="pali m-text">Akarontañhi, bhante, pāpakammaṁ kuto dukkhaṁ phusissatī”ti.</span><br />
<span class="sujato m-text">For if they don’t do any bad deed, from where would suffering afflict them?”</span><br />
</p>
<p id="an10p219c6p1">
<span class="pali m-text">“Bhāvetabbā kho panāyaṁ, bhikkhave, mettācetovimutti itthiyā vā purisena vā.</span><br />
<span class="sujato m-text">“This heart’s release by love should be developed by women or men.</span><br />
</p>
<p id="an10p219c6p2">
<span class="pali m-text">Itthiyā vā, bhikkhave, purisassa vā nāyaṁ kāyo ādāya gamanīyo.</span><br />
<span class="sujato m-text">For neither women nor men take this body with them when they go.</span><br />
</p>
<p id="an10p219c6p3">
<span class="pali m-text">Cittantaro ayaṁ, bhikkhave, macco.</span><br />
<span class="sujato m-text">The mind is what’s inside mortal beings.</span><br />
</p>
<p id="an10p219c6p4">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="an10p219c6p5">
<span class="pali m-text">‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ;</span><br />
<span class="sujato m-text">‘Whatever bad deeds I have done in the past with this deed-born body I will experience here.</span><br />
</p>
<p id="an10p219c6p6">
<span class="pali m-text">na taṁ anugaṁ bhavissatī’ti.</span><br />
<span class="sujato m-text">It will not follow me to my next life.’</span><br />
</p>
<p id="an10p219c6p7">
<span class="pali m-text">Evaṁ bhāvitā kho, bhikkhave, mettā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato.</span><br />
<span class="sujato m-text">The heart’s release by love developed in this way leads to non-return for a wise mendicant here who has not penetrated to a higher freedom.</span><br />
</p>
<p id="an10p219c7p1">
<span class="pali m-text">Karuṇāsahagatena cetasā …</span><br />
<span class="sujato m-text">They meditate spreading a heart full of compassion …</span><br />
</p>
<p id="an10p219c7p2">
<span class="pali m-text">muditāsahagatena cetasā …</span><br />
<span class="sujato m-text">They meditate spreading a heart full of rejoicing …</span><br />
</p>
<p id="an10p219c7p3">
<span class="pali m-text">upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ.</span><br />
<span class="sujato m-text">They meditate spreading a heart full of equanimity to one direction, and to the second, and to the third, and to the fourth.</span><br />
</p>
<p id="an10p219c7p4">
<span class="pali m-text">Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="sujato m-text">In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="an10p219c8p1">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="an10p219c8p2">
<span class="pali m-text">‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti.</span><br />
<span class="sujato m-text">‘Formerly my mind was limited and undeveloped. Now it’s limitless and well developed. Whatever limited deeds I’ve done don’t remain or persist there.’</span><br />
</p>
<p id="an10p219c9p1">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="an10p219c9p2">
<span class="pali m-text">daharatagge ce so ayaṁ kumāro upekkhaṁ cetovimuttiṁ bhāveyya, api nu kho pāpakammaṁ kareyyā”ti?</span><br />
<span class="sujato m-text">Suppose a child had developed the heart’s release by equanimity from their childhood on. Would they still do any bad deed?”</span><br />
</p>
<p id="an10p219c9p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an10p219c10p1">
<span class="pali m-text">“Akarontaṁ kho pana pāpakammaṁ api nu kho dukkhaṁ phuseyyā”ti?</span><br />
<span class="sujato m-text">“Not doing any bad deed, would they still experience any suffering?”</span><br />
</p>
<p id="an10p219c10p2">
<span class="pali m-text">“No hetaṁ, bhante.</span><br />
<span class="sujato m-text">“No, sir.</span><br />
</p>
<p id="an10p219c10p3">
<span class="pali m-text">Akarontañhi, bhante, pāpakammaṁ kuto dukkhaṁ phusissatī”ti.</span><br />
<span class="sujato m-text">For if they don’t do any bad deed, from where would suffering afflict them?”</span><br />
</p>
<p id="an10p219c11p1">
<span class="pali m-text">“Bhāvetabbā kho panāyaṁ, bhikkhave, upekkhā cetovimutti itthiyā vā purisena vā.</span><br />
<span class="sujato m-text">“This heart’s release by equanimity should be developed by women or men.</span><br />
</p>
<p id="an10p219c11p2">
<span class="pali m-text">Itthiyā vā, bhikkhave, purisassa vā nāyaṁ kāyo ādāya gamanīyo.</span><br />
<span class="sujato m-text">For neither women nor men take this body with them when they go.</span><br />
</p>
<p id="an10p219c11p3">
<span class="pali m-text">Cittantaro ayaṁ, bhikkhave, macco.</span><br />
<span class="sujato m-text">The mind is what’s inside mortal beings.</span><br />
</p>
<p id="an10p219c11p4">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="an10p219c11p5">
<span class="pali m-text">‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ;</span><br />
<span class="sujato m-text">‘Whatever bad deeds I have done in the past with this deed-born body I will experience here.</span><br />
</p>
<p id="an10p219c11p6">
<span class="pali m-text">na taṁ anugaṁ bhavissatī’ti.</span><br />
<span class="sujato m-text">It will not follow me to my next life.’</span><br />
</p>
<p id="an10p219c11p7">
<span class="pali m-text">Evaṁ bhāvitā kho, bhikkhave, upekkhā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato”ti.</span><br />
<span class="sujato m-text">The heart’s release by equanimity developed in this way leads to non-return for a wise mendicant here who has not penetrated to a higher freedom.”</span><br />
</p>
<p id="an10p219c11p8">
<span class="pali m-text">Navamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>