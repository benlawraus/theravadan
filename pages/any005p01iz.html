<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any005p01iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://www.theravadan.org/pages/any005p01iz.html" />
  <meta property="og:description" content="Translators: sujato Numbered Discourses 5 5. Muṇḍarājavagga 5. With King Muṇḍa 43. Iṭṭhasutta 43. Likable Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: Then the householder Anāthapiṇḍika went up to the …" />
  <meta name="twitter:description" content="Translators: sujato Numbered Discourses 5 5. Muṇḍarājavagga 5. With King Muṇḍa 43. Iṭṭhasutta 43. Likable Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: Then the householder Anāthapiṇḍika went up to the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 5</span></p>
<section id="mundarajavagga">
<h2><a href="#mundarajavagga">5. Muṇḍarājavagga</a></h2>
<p><span class="m-text">5. With King Muṇḍa</span></p>
<section id="itthasutta">
<h3><a href="#itthasutta">43. Iṭṭhasutta</a></h3>
<p><span class="m-text">43. Likable</span></p>
<p id="an5p43c1p1">
<span class="m-text m-primary">Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:</span><br />
<span class="m-text">Then the householder Anāthapiṇḍika went up to the Buddha, bowed, and sat down to one side. The Buddha said to him:</span><br />
</p>
<p id="an5p43c2p1">
<span class="m-text m-primary">“Pañcime, gahapati, dhammā iṭṭhā kantā manāpā dullabhā lokasmiṁ.</span><br />
<span class="m-text">“Householder, these five things that are likable, desirable, and agreeable are hard to get in the world.</span><br />
</p>
<p id="an5p43c2p2">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="an5p43c2p3">
<span class="m-text m-primary">Āyu, gahapati, iṭṭho kanto manāpo dullabho lokasmiṁ;</span><br />
<span class="m-text">Long life,</span><br />
</p>
<p id="an5p43c2p4">
<span class="m-text m-primary">vaṇṇo iṭṭho kanto manāpo dullabho lokasmiṁ;</span><br />
<span class="m-text">beauty,</span><br />
</p>
<p id="an5p43c2p5">
<span class="m-text m-primary">sukhaṁ iṭṭhaṁ kantaṁ manāpaṁ dullabhaṁ lokasmiṁ;</span><br />
<span class="m-text">happiness,</span><br />
</p>
<p id="an5p43c2p6">
<span class="m-text m-primary">yaso iṭṭho kanto manāpo dullabho lokasmiṁ;</span><br />
<span class="m-text">fame,</span><br />
</p>
<p id="an5p43c2p7">
<span class="m-text m-primary">saggā iṭṭhā kantā manāpā dullabhā lokasmiṁ.</span><br />
<span class="m-text">and heaven.</span><br />
</p>
<p id="an5p43c2p8">
<span class="m-text m-primary">Ime kho, gahapati, pañca dhammā iṭṭhā kantā manāpā dullabhā lokasmiṁ.</span><br />
<span class="m-text">These are the five things that are likable, desirable, and agreeable, but hard to get in the world.</span><br />
</p>
<p id="an5p43c3p1">
<span class="m-text m-primary">Imesaṁ kho, gahapati, pañcannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ na āyācanahetu vā patthanāhetu vā paṭilābhaṁ vadāmi.</span><br />
<span class="m-text">And I say that these five things are not got by praying or wishing for them.</span><br />
</p>
<p id="an5p43c3p2">
<span class="m-text m-primary">Imesaṁ kho, gahapati, pañcannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ āyācanahetu vā patthanāhetu vā paṭilābho abhavissa, ko idha kena hāyetha?</span><br />
<span class="m-text">If they were, who would lack them?</span><br />
</p>
<p id="an5p43c4p1">
<span class="m-text m-primary">Na kho, gahapati, arahati ariyasāvako āyukāmo āyuṁ āyācituṁ vā abhinandituṁ vā āyussa vāpi hetu.</span><br />
<span class="m-text">A noble disciple who wants to live long ought not pray for it, or hope for it, or pine for it.</span><br />
</p>
<p id="an5p43c4p2">
<span class="m-text m-primary">Āyukāmena, gahapati, ariyasāvakena āyusaṁvattanikā paṭipadā paṭipajjitabbā.</span><br />
<span class="m-text">Instead, they should practice the way that leads to long life.</span><br />
</p>
<p id="an5p43c4p3">
<span class="m-text m-primary">Āyusaṁvattanikā hissa paṭipadā paṭipannā āyupaṭilābhāya saṁvattati.</span><br />
<span class="m-text">For by practicing that way they gain long life</span><br />
</p>
<p id="an5p43c4p4">
<span class="m-text m-primary">So lābhī hoti āyussa dibbassa vā mānusassa vā.</span><br />
<span class="m-text">as a god or a human being.</span><br />
</p>
<p id="an5p43c5p1">
<span class="m-text m-primary">Na kho, gahapati, arahati ariyasāvako vaṇṇakāmo vaṇṇaṁ āyācituṁ vā abhinandituṁ vā vaṇṇassa vāpi hetu.</span><br />
<span class="m-text">A noble disciple who wants to be beautiful ought not pray for it, or hope for it, or pine for it.</span><br />
</p>
<p id="an5p43c5p2">
<span class="m-text m-primary">Vaṇṇakāmena, gahapati, ariyasāvakena vaṇṇasaṁvattanikā paṭipadā paṭipajjitabbā.</span><br />
<span class="m-text">Instead, they should practice the way that leads to beauty.</span><br />
</p>
<p id="an5p43c5p3">
<span class="m-text m-primary">Vaṇṇasaṁvattanikā hissa paṭipadā paṭipannā vaṇṇapaṭilābhāya saṁvattati.</span><br />
<span class="m-text">For by practicing that way they gain beauty</span><br />
</p>
<p id="an5p43c5p4">
<span class="m-text m-primary">So lābhī hoti vaṇṇassa dibbassa vā mānusassa vā.</span><br />
<span class="m-text">as a god or a human being.</span><br />
</p>
<p id="an5p43c6p1">
<span class="m-text m-primary">Na kho, gahapati, arahati ariyasāvako sukhakāmo sukhaṁ āyācituṁ vā abhinandituṁ vā sukhassa vāpi hetu.</span><br />
<span class="m-text">A noble disciple who wants to be happy ought not pray for it, or hope for it, or pine for it.</span><br />
</p>
<p id="an5p43c6p2">
<span class="m-text m-primary">Sukhakāmena, gahapati, ariyasāvakena sukhasaṁvattanikā paṭipadā paṭipajjitabbā.</span><br />
<span class="m-text">Instead, they should practice the way that leads to happiness.</span><br />
</p>
<p id="an5p43c6p3">
<span class="m-text m-primary">Sukhasaṁvattanikā hissa paṭipadā paṭipannā sukhapaṭilābhāya saṁvattati.</span><br />
<span class="m-text">For by practicing that way they gain happiness</span><br />
</p>
<p id="an5p43c6p4">
<span class="m-text m-primary">So lābhī hoti sukhassa dibbassa vā mānusassa vā.</span><br />
<span class="m-text">as a god or a human being.</span><br />
</p>
<p id="an5p43c7p1">
<span class="m-text m-primary">Na kho, gahapati, arahati ariyasāvako yasakāmo yasaṁ āyācituṁ vā abhinandituṁ vā yasassa vāpi hetu.</span><br />
<span class="m-text">A noble disciple who wants to be famous ought not pray for it, or hope for it, or pine for it.</span><br />
</p>
<p id="an5p43c7p2">
<span class="m-text m-primary">Yasakāmena, gahapati, ariyasāvakena yasasaṁvattanikā paṭipadā paṭipajjitabbā.</span><br />
<span class="m-text">Instead, they should practice the way that leads to fame.</span><br />
</p>
<p id="an5p43c7p3">
<span class="m-text m-primary">Yasasaṁvattanikā hissa paṭipadā paṭipannā yasapaṭilābhāya saṁvattati.</span><br />
<span class="m-text">For by practicing that way they gain fame</span><br />
</p>
<p id="an5p43c7p4">
<span class="m-text m-primary">So lābhī hoti yasassa dibbassa vā mānusassa vā.</span><br />
<span class="m-text">as a god or a human being.</span><br />
</p>
<p id="an5p43c8p1">
<span class="m-text m-primary">Na kho, gahapati, arahati ariyasāvako saggakāmo saggaṁ āyācituṁ vā abhinandituṁ vā saggānaṁ vāpi hetu.</span><br />
<span class="m-text">A noble disciple who wants to go to heaven ought not pray for it, or hope for it, or pine for it.</span><br />
</p>
<p id="an5p43c8p2">
<span class="m-text m-primary">Saggakāmena, gahapati, ariyasāvakena saggasaṁvattanikā paṭipadā paṭipajjitabbā.</span><br />
<span class="m-text">Instead, they should practice the way that leads to heaven.</span><br />
</p>
<p id="an5p43c8p3">
<span class="m-text m-primary">Saggasaṁvattanikā hissa paṭipadā paṭipannā saggapaṭilābhāya saṁvattati.</span><br />
<span class="m-text">For by practicing that way they gain heaven,</span><br />
</p>
<p id="an5p43c8p4">
<span class="m-text m-primary">So lābhī hoti saggānanti.</span><br />
<span class="m-text">they are one who gains the heavens.</span><br />
</p>
<p id="an5p43c9p1">
<span class="m-text m-primary">Āyuṁ vaṇṇaṁ yasaṁ kittiṁ,</span><br />
<span class="m-text">For one who desires a continuous flow</span><br />
</p>
<p id="an5p43c9p2">
<span class="m-text m-primary">Saggaṁ uccākulīnataṁ;</span><br />
<span class="m-text">of exceptional delights—</span><br />
</p>
<p id="an5p43c9p3">
<span class="m-text m-primary">Ratiyo patthayānena,</span><br />
<span class="m-text">long life, beauty, fame and reputation,</span><br />
</p>
<p id="an5p43c9p4">
<span class="m-text m-primary">Uḷārā aparāparā.</span><br />
<span class="m-text">heaven, and birth in an eminent family—</span><br />
</p>
<p id="an5p43c10p1">
<span class="m-text m-primary">Appamādaṁ pasaṁsanti,</span><br />
<span class="m-text">the astute praise diligence</span><br />
</p>
<p id="an5p43c10p2">
<span class="m-text m-primary">puññakiriyāsu paṇḍitā;</span><br />
<span class="m-text">in making merit.</span><br />
</p>
<p id="an5p43c10p3">
<span class="m-text m-primary">Appamatto ubho atthe,</span><br />
<span class="m-text">Being diligent, an astute person</span><br />
</p>
<p id="an5p43c10p4">
<span class="m-text m-primary">adhigaṇhāti paṇḍito.</span><br />
<span class="m-text">secures both benefits:</span><br />
</p>
<p id="an5p43c11p1">
<span class="m-text m-primary">Diṭṭhe dhamme ca yo attho,</span><br />
<span class="m-text">the benefit in this life,</span><br />
</p>
<p id="an5p43c11p2">
<span class="m-text m-primary">yo cattho samparāyiko;</span><br />
<span class="m-text">and in lives to come.</span><br />
</p>
<p id="an5p43c11p3">
<span class="m-text m-primary">Atthābhisamayā dhīro,</span><br />
<span class="m-text">A wise one, comprehending the meaning,</span><br />
</p>
<p id="an5p43c11p4">
<span class="m-text m-primary">paṇḍitoti pavuccatī”ti.</span><br />
<span class="m-text">is called ‘astute’.”</span><br />
</p>
<p id="an5p43c11p5">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>