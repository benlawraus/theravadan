<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; pp &raquo; pp1 &raquo; Puggalapaññatti | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ppy001p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Puggalapaññatti" />
  <meta name="twitter:title" content="Puggalapaññatti" />
  <meta property="og:url" content="/pages/ppy001p001z.html" />
  <meta property="og:description" content="Mātikā 1. Ekakauddesa Namo tassa Bhagavato Arahato Sammāsambuddhassa. Cha paññattiyo— khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti. Kittāvatā khandhānaṁ khandhapaññatti? Yāvatā pañcakkhandhā— rūpakkhandho, vedanākkhandho, saññākkhandho, saṅkhārakkhandho, viññāṇakkhandho; ettāvatā khandhānaṁ khandhapaññatti. Kittāvatā āyatanānaṁ āyatanapaññatti? Yāvatā dvādasāyatanāni— cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ; ettāvatā …" />
  <meta name="twitter:description" content="Mātikā 1. Ekakauddesa Namo tassa Bhagavato Arahato Sammāsambuddhassa. Cha paññattiyo— khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti. Kittāvatā khandhānaṁ khandhapaññatti? Yāvatā pañcakkhandhā— rūpakkhandho, vedanākkhandho, saññākkhandho, saṅkhārakkhandho, viññāṇakkhandho; ettāvatā khandhānaṁ khandhapaññatti. Kittāvatā āyatanānaṁ āyatanapaññatti? Yāvatā dvādasāyatanāni— cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ; ettāvatā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-pp-index.html">pp</a> &raquo;
            <a href="/pages/ms-abhidhamma-pp-pp1-index.html">pp1</a> &raquo;
          </span>
          Puggalapaññatti
        </h1>
<!-- content -->
<section id="matika">
<h2><a href="#matika">Mātikā</a></h2>
<section id="ekakauddesa">
<h3><a href="#ekakauddesa">1. Ekakauddesa</a></h3>
<p id="pp1p1c1p1">
<span class="pali m-text">Namo tassa Bhagavato Arahato Sammāsambuddhassa.</span><br />
</p>
<p id="pp1p1c2p1">
<span class="pali m-text">Cha paññattiyo—</span><br />
</p>
<p id="pp1p1c2p2">
<span class="pali m-text">khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti.</span><br />
</p>
<p id="pp1p1c3p1">
<span class="pali m-text">Kittāvatā khandhānaṁ khandhapaññatti?</span><br />
</p>
<p id="pp1p1c3p2">
<span class="pali m-text">Yāvatā pañcakkhandhā—</span><br />
</p>
<p id="pp1p1c3p3">
<span class="pali m-text">rūpakkhandho, vedanākkhandho, saññākkhandho, saṅkhārakkhandho, viññāṇakkhandho;</span><br />
</p>
<p id="pp1p1c3p4">
<span class="pali m-text">ettāvatā khandhānaṁ khandhapaññatti.</span><br />
</p>
<p id="pp1p1c4p1">
<span class="pali m-text">Kittāvatā āyatanānaṁ āyatanapaññatti?</span><br />
</p>
<p id="pp1p1c4p2">
<span class="pali m-text">Yāvatā dvādasāyatanāni—</span><br />
</p>
<p id="pp1p1c4p3">
<span class="pali m-text">cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ;</span><br />
</p>
<p id="pp1p1c4p4">
<span class="pali m-text">ettāvatā āyatanānaṁ āyatanapaññatti.</span><br />
</p>
<p id="pp1p1c5p1">
<span class="pali m-text">Kittāvatā dhātūnaṁ dhātupaññatti?</span><br />
</p>
<p id="pp1p1c5p2">
<span class="pali m-text">Yāvatā aṭṭhārasa dhātuyo—</span><br />
</p>
<p id="pp1p1c5p3">
<span class="pali m-text">cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu;</span><br />
</p>
<p id="pp1p1c5p4">
<span class="pali m-text">ettāvatā dhātūnaṁ dhātupaññatti.</span><br />
</p>
<p id="pp1p1c6p1">
<span class="pali m-text">Kittāvatā saccānaṁ saccapaññatti?</span><br />
</p>
<p id="pp1p1c6p2">
<span class="pali m-text">Yāvatā cattāri saccāni—</span><br />
</p>
<p id="pp1p1c6p3">
<span class="pali m-text">dukkhasaccaṁ, samudayasaccaṁ, nirodhasaccaṁ, maggasaccaṁ;</span><br />
</p>
<p id="pp1p1c6p4">
<span class="pali m-text">ettāvatā saccānaṁ saccapaññatti.</span><br />
</p>
<p id="pp1p1c7p1">
<span class="pali m-text">Kittāvatā indriyānaṁ indriyapaññatti?</span><br />
</p>
<p id="pp1p1c7p2">
<span class="pali m-text">Yāvatā bāvīsatindriyāni—</span><br />
</p>
<p id="pp1p1c7p3">
<span class="pali m-text">cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ;</span><br />
</p>
<p id="pp1p1c7p4">
<span class="pali m-text">ettāvatā indriyānaṁ indriyapaññatti.</span><br />
</p>
<p id="pp1p1c8p1">
<span class="pali m-text">**Kittāvatā puggalānaṁ puggalapaññatti?**</span><br />
</p>
<p id="pp1p1c9p1">
<span class="pali m-text">Samayavimutto</span><br />
</p>
<p id="pp1p1c10p1">
<span class="pali m-text">Asamayavimutto</span><br />
</p>
<p id="pp1p1c11p1">
<span class="pali m-text">Kuppadhammo</span><br />
</p>
<p id="pp1p1c12p1">
<span class="pali m-text">Akuppadhammo</span><br />
</p>
<p id="pp1p1c13p1">
<span class="pali m-text">Parihānadhammo</span><br />
</p>
<p id="pp1p1c14p1">
<span class="pali m-text">Aparihānadhammo</span><br />
</p>
<p id="pp1p1c15p1">
<span class="pali m-text">Cetanābhabbo</span><br />
</p>
<p id="pp1p1c16p1">
<span class="pali m-text">Anurakkhaṇābhabbo</span><br />
</p>
<p id="pp1p1c17p1">
<span class="pali m-text">Puthujjano</span><br />
</p>
<p id="pp1p1c18p1">
<span class="pali m-text">Gotrabhū</span><br />
</p>
<p id="pp1p1c19p1">
<span class="pali m-text">Bhayūparato</span><br />
</p>
<p id="pp1p1c20p1">
<span class="pali m-text">Abhayūparato</span><br />
</p>
<p id="pp1p1c21p1">
<span class="pali m-text">Bhabbāgamano</span><br />
</p>
<p id="pp1p1c22p1">
<span class="pali m-text">Abhabbāgamano</span><br />
</p>
<p id="pp1p1c23p1">
<span class="pali m-text">Niyato</span><br />
</p>
<p id="pp1p1c24p1">
<span class="pali m-text">Aniyato</span><br />
</p>
<p id="pp1p1c25p1">
<span class="pali m-text">Paṭipannako</span><br />
</p>
<p id="pp1p1c26p1">
<span class="pali m-text">Phaleṭhito</span><br />
</p>
<p id="pp1p1c27p1">
<span class="pali m-text">Samasīsī</span><br />
</p>
<p id="pp1p1c28p1">
<span class="pali m-text">Ṭhitakappī</span><br />
</p>
<p id="pp1p1c29p1">
<span class="pali m-text">Ariyo</span><br />
</p>
<p id="pp1p1c30p1">
<span class="pali m-text">Anariyo</span><br />
</p>
<p id="pp1p1c31p1">
<span class="pali m-text">Sekkho</span><br />
</p>
<p id="pp1p1c32p1">
<span class="pali m-text">Asekkho</span><br />
</p>
<p id="pp1p1c33p1">
<span class="pali m-text">Nevasekkhanāsekkho</span><br />
</p>
<p id="pp1p1c34p1">
<span class="pali m-text">Tevijjo</span><br />
</p>
<p id="pp1p1c35p1">
<span class="pali m-text">Chaḷabhiñño</span><br />
</p>
<p id="pp1p1c36p1">
<span class="pali m-text">Sammāsambuddho</span><br />
</p>
<p id="pp1p1c37p1">
<span class="pali m-text">Paccekasambuddho</span><br />
</p>
<p id="pp1p1c38p1">
<span class="pali m-text">Ubhatobhāgavimutto</span><br />
</p>
<p id="pp1p1c39p1">
<span class="pali m-text">Paññāvimutto</span><br />
</p>
<p id="pp1p1c40p1">
<span class="pali m-text">Kāyasakkhī</span><br />
</p>
<p id="pp1p1c41p1">
<span class="pali m-text">Diṭṭhippatto</span><br />
</p>
<p id="pp1p1c42p1">
<span class="pali m-text">Saddhāvimutto</span><br />
</p>
<p id="pp1p1c43p1">
<span class="pali m-text">Dhammānusārī</span><br />
</p>
<p id="pp1p1c44p1">
<span class="pali m-text">Saddhānusārī</span><br />
</p>
<p id="pp1p1c45p1">
<span class="pali m-text">Sattakkhattuparamo</span><br />
</p>
<p id="pp1p1c46p1">
<span class="pali m-text">Kolaṅkolo</span><br />
</p>
<p id="pp1p1c47p1">
<span class="pali m-text">Ekabījī</span><br />
</p>
<p id="pp1p1c48p1">
<span class="pali m-text">Sakadāgāmī</span><br />
</p>
<p id="pp1p1c49p1">
<span class="pali m-text">Anāgāmī</span><br />
</p>
<p id="pp1p1c50p1">
<span class="pali m-text">Antarāparinibbāyī</span><br />
</p>
<p id="pp1p1c51p1">
<span class="pali m-text">Upahaccaparinibbāyī</span><br />
</p>
<p id="pp1p1c52p1">
<span class="pali m-text">Asaṅkhāraparinibbāyī</span><br />
</p>
<p id="pp1p1c53p1">
<span class="pali m-text">Sasaṅkhāraparinibbāyī</span><br />
</p>
<p id="pp1p1c54p1">
<span class="pali m-text">Uddhaṁsotoakaniṭṭhagāmī</span><br />
</p>
<p id="pp1p1c55p1">
<span class="pali m-text">Sotāpanno</span><br />
</p>
<p id="pp1p1c56p1">
<span class="pali m-text">Sotāpattiphalasacchikiriyāya paṭipanno</span><br />
</p>
<p id="pp1p1c57p1">
<span class="pali m-text">Sakadāgāmī</span><br />
</p>
<p id="pp1p1c58p1">
<span class="pali m-text">Sakadāgāmiphalasacchikiriyāya paṭipanno</span><br />
</p>
<p id="pp1p1c59p1">
<span class="pali m-text">Anāgāmī</span><br />
</p>
<p id="pp1p1c60p1">
<span class="pali m-text">Anāgāmiphalasacchikiriyāya paṭipanno</span><br />
</p>
<p id="pp1p1c61p1">
<span class="pali m-text">Arahā</span><br />
</p>
<p id="pp1p1c62p1">
<span class="pali m-text">Arahattaphalasacchikiriyāya paṭipanno</span><br />
</p>
<p id="pp1p1c63p1">
<span class="pali m-text">Ekakaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>