<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy016z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy016z.html" />
  <meta property="og:description" content="Itthivimāna Pāricchattakavagga 6. Daddallavimānavatthu “Daddallamānā vaṇṇena, yasasā ca yasassinī; Sabbe deve tāvatiṁse, vaṇṇena atirocasi. Dassanaṁ nābhijānāmi, idaṁ paṭhamadassanaṁ; Kasmā kāyā nu āgamma, nāmena bhāsase maman”ti. “Ahaṁ bhadde subhaddāsiṁ, pubbe mānusake bhave; Sahabhariyā ca te āsiṁ, bhaginī ca kaniṭṭhikā. Sā ahaṁ kāyassa bhedā, vippamuttā tato …" />
  <meta name="twitter:description" content="Itthivimāna Pāricchattakavagga 6. Daddallavimānavatthu “Daddallamānā vaṇṇena, yasasā ca yasassinī; Sabbe deve tāvatiṁse, vaṇṇena atirocasi. Dassanaṁ nābhijānāmi, idaṁ paṭhamadassanaṁ; Kasmā kāyā nu āgamma, nāmena bhāsase maman”ti. “Ahaṁ bhadde subhaddāsiṁ, pubbe mānusake bhave; Sahabhariyā ca te āsiṁ, bhaginī ca kaniṭṭhikā. Sā ahaṁ kāyassa bhedā, vippamuttā tato …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="daddallavimanavatthu">
<h4><a href="#daddallavimanavatthu">6. Daddallavimānavatthu</a></h4>
<p id="vv34c1p1">
<span class="m-text m-primary">“Daddallamānā vaṇṇena,</span><br />
</p>
<p id="vv34c1p2">
<span class="m-text m-primary">yasasā ca yasassinī;</span><br />
</p>
<p id="vv34c1p3">
<span class="m-text m-primary">Sabbe deve tāvatiṁse,</span><br />
</p>
<p id="vv34c1p4">
<span class="m-text m-primary">vaṇṇena atirocasi.</span><br />
</p>
<p id="vv34c2p1">
<span class="m-text m-primary">Dassanaṁ nābhijānāmi,</span><br />
</p>
<p id="vv34c2p2">
<span class="m-text m-primary">idaṁ paṭhamadassanaṁ;</span><br />
</p>
<p id="vv34c2p3">
<span class="m-text m-primary">Kasmā kāyā nu āgamma,</span><br />
</p>
<p id="vv34c2p4">
<span class="m-text m-primary">nāmena bhāsase maman”ti.</span><br />
</p>
<p id="vv34c3p1">
<span class="m-text m-primary">“Ahaṁ bhadde subhaddāsiṁ,</span><br />
</p>
<p id="vv34c3p2">
<span class="m-text m-primary">pubbe mānusake bhave;</span><br />
</p>
<p id="vv34c3p3">
<span class="m-text m-primary">Sahabhariyā ca te āsiṁ,</span><br />
</p>
<p id="vv34c3p4">
<span class="m-text m-primary">bhaginī ca kaniṭṭhikā.</span><br />
</p>
<p id="vv34c4p1">
<span class="m-text m-primary">Sā ahaṁ kāyassa bhedā,</span><br />
</p>
<p id="vv34c4p2">
<span class="m-text m-primary">vippamuttā tato cutā;</span><br />
</p>
<p id="vv34c4p3">
<span class="m-text m-primary">Nimmānaratīnaṁ devānaṁ,</span><br />
</p>
<p id="vv34c4p4">
<span class="m-text m-primary">upapannā sahabyatan”ti.</span><br />
</p>
<p id="vv34c5p1">
<span class="m-text m-primary">“Pahūtakatakalyāṇā,</span><br />
</p>
<p id="vv34c5p2">
<span class="m-text m-primary">te deve yanti pāṇino;</span><br />
</p>
<p id="vv34c5p3">
<span class="m-text m-primary">Yesaṁ tvaṁ kittayissasi,</span><br />
</p>
<p id="vv34c5p4">
<span class="m-text m-primary">subhadde jātimattano.</span><br />
</p>
<p id="vv34c6p1">
<span class="m-text m-primary">Atha tvaṁ kena vaṇṇena,</span><br />
</p>
<p id="vv34c6p2">
<span class="m-text m-primary">kena vā anusāsitā;</span><br />
</p>
<p id="vv34c6p3">
<span class="m-text m-primary">Kīdiseneva dānena,</span><br />
</p>
<p id="vv34c6p4">
<span class="m-text m-primary">subbatena yasassinī.</span><br />
</p>
<p id="vv34c7p1">
<span class="m-text m-primary">Yasaṁ etādisaṁ pattā,</span><br />
</p>
<p id="vv34c7p2">
<span class="m-text m-primary">visesaṁ vipulamajjhagā;</span><br />
</p>
<p id="vv34c7p3">
<span class="m-text m-primary">Devate pucchitācikkha,</span><br />
</p>
<p id="vv34c7p4">
<span class="m-text m-primary">kissa kammassidaṁ phalan”ti.</span><br />
</p>
<p id="vv34c8p1">
<span class="m-text m-primary">“Aṭṭheva piṇḍapātāni,</span><br />
</p>
<p id="vv34c8p2">
<span class="m-text m-primary">yaṁ dānaṁ adadaṁ pure;</span><br />
</p>
<p id="vv34c8p3">
<span class="m-text m-primary">Dakkhiṇeyyassa saṅghassa,</span><br />
</p>
<p id="vv34c8p4">
<span class="m-text m-primary">pasannā sehi pāṇibhi.</span><br />
</p>
<p id="vv34c9p1">
<span class="m-text m-primary">Tena metādiso vaṇṇo,</span><br />
</p>
<p id="vv34c9p2">
<span class="m-text m-primary">…pe…</span><br />
</p>
<p id="vv34c9p3">
<span class="m-text m-primary">vaṇṇo ca me sabbadisā pabhāsatī”ti.</span><br />
</p>
<p id="vv34c10p1">
<span class="m-text m-primary">“Ahaṁ tayā bahutare bhikkhū,</span><br />
</p>
<p id="vv34c10p2">
<span class="m-text m-primary">Saññate brahmacārayo;</span><br />
</p>
<p id="vv34c10p3">
<span class="m-text m-primary">Tappesiṁ annapānena,</span><br />
</p>
<p id="vv34c10p4">
<span class="m-text m-primary">Pasannā sehi pāṇibhi.</span><br />
</p>
<p id="vv34c11p1">
<span class="m-text m-primary">Tayā bahutaraṁ datvā,</span><br />
</p>
<p id="vv34c11p2">
<span class="m-text m-primary">hīnakāyūpagā ahaṁ;</span><br />
</p>
<p id="vv34c11p3">
<span class="m-text m-primary">Kathaṁ tvaṁ appataraṁ datvā,</span><br />
</p>
<p id="vv34c11p4">
<span class="m-text m-primary">visesaṁ vipulamajjhagā;</span><br />
</p>
<p id="vv34c11p5">
<span class="m-text m-primary">Devate pucchitācikkha,</span><br />
</p>
<p id="vv34c11p6">
<span class="m-text m-primary">kissa kammassidaṁ phalan”ti.</span><br />
</p>
<p id="vv34c12p1">
<span class="m-text m-primary">“Manobhāvanīyo bhikkhu,</span><br />
</p>
<p id="vv34c12p2">
<span class="m-text m-primary">sandiṭṭho me pure ahu;</span><br />
</p>
<p id="vv34c12p3">
<span class="m-text m-primary">Tāhaṁ bhattena nimantesiṁ,</span><br />
</p>
<p id="vv34c12p4">
<span class="m-text m-primary">revataṁ attanaṭṭhamaṁ.</span><br />
</p>
<p id="vv34c13p1">
<span class="m-text m-primary">So me atthapurekkhāro,</span><br />
</p>
<p id="vv34c13p2">
<span class="m-text m-primary">anukampāya revato;</span><br />
</p>
<p id="vv34c13p3">
<span class="m-text m-primary">Saṅghe dehīti maṁvoca,</span><br />
</p>
<p id="vv34c13p4">
<span class="m-text m-primary">tassāhaṁ vacanaṁ kariṁ.</span><br />
</p>
<p id="vv34c14p1">
<span class="m-text m-primary">Sā dakkhiṇā saṅghagatā,</span><br />
</p>
<p id="vv34c14p2">
<span class="m-text m-primary">appameyye patiṭṭhitā;</span><br />
</p>
<p id="vv34c14p3">
<span class="m-text m-primary">Puggalesu tayā dinnaṁ,</span><br />
</p>
<p id="vv34c14p4">
<span class="m-text m-primary">na taṁ tava mahapphalan”ti.</span><br />
</p>
<p id="vv34c15p1">
<span class="m-text m-primary">“Idānevāhaṁ jānāmi,</span><br />
</p>
<p id="vv34c15p2">
<span class="m-text m-primary">saṅghe dinnaṁ mahapphalaṁ;</span><br />
</p>
<p id="vv34c15p3">
<span class="m-text m-primary">Sāhaṁ gantvā manussattaṁ,</span><br />
</p>
<p id="vv34c15p4">
<span class="m-text m-primary">vadaññū vītamaccharā;</span><br />
</p>
<p id="vv34c15p5">
<span class="m-text m-primary">Saṅghe dānāni dassāmi,</span><br />
</p>
<p id="vv34c15p6">
<span class="m-text m-primary">appamattā punappunan”ti.</span><br />
</p>
<p id="vv34c16p1">
<span class="m-text m-primary">“Kā esā devatā bhadde,</span><br />
</p>
<p id="vv34c16p2">
<span class="m-text m-primary">tayā mantayate saha;</span><br />
</p>
<p id="vv34c16p3">
<span class="m-text m-primary">Sabbe deve tāvatiṁse,</span><br />
</p>
<p id="vv34c16p4">
<span class="m-text m-primary">vaṇṇena atirocatī”ti.</span><br />
</p>
<p id="vv34c17p1">
<span class="m-text m-primary">“Manussabhūtā devinda,</span><br />
</p>
<p id="vv34c17p2">
<span class="m-text m-primary">pubbe mānusake bhave;</span><br />
</p>
<p id="vv34c17p3">
<span class="m-text m-primary">Sahabhariyā ca me āsi,</span><br />
</p>
<p id="vv34c17p4">
<span class="m-text m-primary">bhaginī ca kaniṭṭhikā;</span><br />
</p>
<p id="vv34c17p5">
<span class="m-text m-primary">Saṅghe dānāni datvāna,</span><br />
</p>
<p id="vv34c17p6">
<span class="m-text m-primary">katapuññā virocatī”ti.</span><br />
</p>
<p id="vv34c18p1">
<span class="m-text m-primary">“Dhammena pubbe bhaginī,</span><br />
</p>
<p id="vv34c18p2">
<span class="m-text m-primary">tayā bhadde virocati;</span><br />
</p>
<p id="vv34c18p3">
<span class="m-text m-primary">Yaṁ saṅghamhi appameyye,</span><br />
</p>
<p id="vv34c18p4">
<span class="m-text m-primary">patiṭṭhāpesi dakkhiṇaṁ”.</span><br />
</p>
<p id="vv34c19p1">
<span class="m-text m-primary">“Pucchito hi mayā buddho,</span><br />
</p>
<p id="vv34c19p2">
<span class="m-text m-primary">gijjhakūṭamhi pabbate;</span><br />
</p>
<p id="vv34c19p3">
<span class="m-text m-primary">Vipākaṁ saṁvibhāgassa,</span><br />
</p>
<p id="vv34c19p4">
<span class="m-text m-primary">yattha dinnaṁ mahapphalaṁ.</span><br />
</p>
<p id="vv34c20p1">
<span class="m-text m-primary">Yajamānānaṁ manussānaṁ,</span><br />
</p>
<p id="vv34c20p2">
<span class="m-text m-primary">puññapekkhāna pāṇinaṁ;</span><br />
</p>
<p id="vv34c20p3">
<span class="m-text m-primary">Karotaṁ opadhikaṁ puññaṁ,</span><br />
</p>
<p id="vv34c20p4">
<span class="m-text m-primary">yattha dinnaṁ mahapphalaṁ.</span><br />
</p>
<p id="vv34c21p1">
<span class="m-text m-primary">Taṁ me buddho viyākāsi,</span><br />
</p>
<p id="vv34c21p2">
<span class="m-text m-primary">jānaṁ kammaphalaṁ sakaṁ;</span><br />
</p>
<p id="vv34c21p3">
<span class="m-text m-primary">Vipākaṁ saṁvibhāgassa,</span><br />
</p>
<p id="vv34c21p4">
<span class="m-text m-primary">yattha dinnaṁ mahapphalaṁ.</span><br />
</p>
<p id="vv34c22p1">
<span class="m-text m-primary">Cattāro ca paṭipannā,</span><br />
</p>
<p id="vv34c22p2">
<span class="m-text m-primary">cattāro ca phale ṭhitā;</span><br />
</p>
<p id="vv34c22p3">
<span class="m-text m-primary">Esa saṅgho ujubhūto,</span><br />
</p>
<p id="vv34c22p4">
<span class="m-text m-primary">paññāsīlasamāhito.</span><br />
</p>
<p id="vv34c23p1">
<span class="m-text m-primary">Yajamānānaṁ manussānaṁ,</span><br />
</p>
<p id="vv34c23p2">
<span class="m-text m-primary">puññapekkhāna pāṇinaṁ;</span><br />
</p>
<p id="vv34c23p3">
<span class="m-text m-primary">Karotaṁ opadhikaṁ puññaṁ,</span><br />
</p>
<p id="vv34c23p4">
<span class="m-text m-primary">saṅghe dinnaṁ mahapphalaṁ.</span><br />
</p>
<p id="vv34c24p1">
<span class="m-text m-primary">Eso hi saṅgho vipulo mahaggato,</span><br />
</p>
<p id="vv34c24p2">
<span class="m-text m-primary">Esappameyyo udadhīva sāgaro;</span><br />
</p>
<p id="vv34c24p3">
<span class="m-text m-primary">Ete hi seṭṭhā naravīrasāvakā,</span><br />
</p>
<p id="vv34c24p4">
<span class="m-text m-primary">Pabhaṅkarā dhammamudīrayanti.</span><br />
</p>
<p id="vv34c25p1">
<span class="m-text m-primary">Tesaṁ sudinnaṁ suhutaṁ suyiṭṭhaṁ,</span><br />
</p>
<p id="vv34c25p2">
<span class="m-text m-primary">Ye saṅghamuddissa dadanti dānaṁ;</span><br />
</p>
<p id="vv34c25p3">
<span class="m-text m-primary">Sā dakkhiṇā saṅghagatā patiṭṭhitā,</span><br />
</p>
<p id="vv34c25p4">
<span class="m-text m-primary">Mahapphalā lokavidūna vaṇṇitā.</span><br />
</p>
<p id="vv34c26p1">
<span class="m-text m-primary">Etādisaṁ yaññamanussarantā,</span><br />
</p>
<p id="vv34c26p2">
<span class="m-text m-primary">Ye vedajātā vicaranti loke;</span><br />
</p>
<p id="vv34c26p3">
<span class="m-text m-primary">Vineyya maccheramalaṁ samūlaṁ,</span><br />
</p>
<p id="vv34c26p4">
<span class="m-text m-primary">Aninditā saggamupenti ṭhānan”ti.</span><br />
</p>
<p id="vv34c27p1">
<span class="m-text m-primary">Daddallavimānaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>