<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3.15 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0003p0015.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3.15
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0014.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0016.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.15</span></p>
<p id="an3p15c0p2">
<span class="pali m-text">2. Rathakāravagga</span><br />
<span class="sujato m-text">2. The Chariot-Maker</span><br />
</p>
<section id="sacetanasutta">
<span id="an3p15c0p3"></span><h2><span class="pali m-text">Sacetanasutta</span></h2>
<p><span class="sujato m-text">About Pacetana</span></p>
<p id="an3p15c1p1">
<span class="pali m-text">Ekaṁ samayaṁ bhagavā bārāṇasiyaṁ viharati isipatane migadāye.</span><br />
<span class="sujato m-text">At one time the Buddha was staying near Varanasi, in the deer park at Isipatana.</span><br />
</p>
<p id="an3p15c1p2">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="an3p15c1p3">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="an3p15c1p4">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="an3p15c1p5">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="an3p15c2p1">
<span class="pali m-text">“Bhūtapubbaṁ, bhikkhave, rājā ahosi sacetano nāma.</span><br />
<span class="sujato m-text">“Once upon a time there was a king named Pacetana.</span><br />
</p>
<p id="an3p15c2p2">
<span class="pali m-text">Atha kho, bhikkhave, rājā sacetano rathakāraṁ āmantesi:</span><br />
<span class="sujato m-text">Then King Pacetana addressed his chariot-maker,</span><br />
</p>
<p id="an3p15c2p3">
<span class="pali m-text">‘ito me, samma rathakāra, channaṁ māsānaṁ accayena saṅgāmo bhavissati.</span><br />
<span class="sujato m-text">‘In six months’ time, my good chariot-maker, there will be a battle.</span><br />
</p>
<p id="an3p15c2p4">
<span class="pali m-text">Sakkhissasi me, samma rathakāra, navaṁ cakkayugaṁ kātun’ti?</span><br />
<span class="sujato m-text">Are you able to make me a new pair of wheels?’</span><br />
</p>
<p id="an3p15c2p5">
<span class="pali m-text">‘Sakkomi, devā’ti kho, bhikkhave, rathakāro rañño sacetanassa paccassosi.</span><br />
<span class="sujato m-text">‘I can, Your Majesty,’ replied the chariot-maker.</span><br />
</p>
<p id="an3p15c2p6">
<span class="pali m-text">Atha kho, bhikkhave, rathakāro chahi māsehi chārattūnehi ekaṁ cakkaṁ niṭṭhāpesi.</span><br />
<span class="sujato m-text">Then, when it was six days less than six months later, the chariot-maker had finished one wheel.</span><br />
</p>
<p id="an3p15c2p7">
<span class="pali m-text">Atha kho, bhikkhave, rājā sacetano rathakāraṁ āmantesi:</span><br />
<span class="sujato m-text">Then King Pacetana addressed his chariot-maker,</span><br />
</p>
<p id="an3p15c2p8">
<span class="pali m-text">‘ito me, samma rathakāra, channaṁ divasānaṁ accayena saṅgāmo bhavissati, niṭṭhitaṁ navaṁ cakkayugan’ti?</span><br />
<span class="sujato m-text">‘In six days’ time there will be a battle. Is my new pair of wheels finished?’</span><br />
</p>
<p id="an3p15c2p9">
<span class="pali m-text">‘Imehi kho, deva, chahi māsehi chārattūnehi ekaṁ cakkaṁ niṭṭhitan’ti.</span><br />
<span class="sujato m-text">‘Now that it is six days less than six months, Your Majesty, I have finished one wheel.’</span><br />
</p>
<p id="an3p15c2p10">
<span class="pali m-text">‘Sakkhissasi pana me, samma rathakāra, imehi chahi divasehi dutiyaṁ cakkaṁ niṭṭhāpetun’ti?</span><br />
<span class="sujato m-text">‘Are you able to finish the second wheel in these six days?’</span><br />
</p>
<p id="an3p15c2p11">
<span class="pali m-text">‘Sakkomi, devā’ti kho, bhikkhave, rathakāro chahi divasehi dutiyaṁ cakkaṁ niṭṭhāpetvā navaṁ cakkayugaṁ ādāya yena rājā sacetano tenupasaṅkami; upasaṅkamitvā rājānaṁ sacetanaṁ etadavoca:</span><br />
<span class="sujato m-text">Saying, ‘I can, Your Majesty,’ the chariot-maker finished the second wheel in six days. Taking the pair of wheels he went up to King Pacetana, and said this to the king,</span><br />
</p>
<p id="an3p15c2p12">
<span class="pali m-text">‘idaṁ te, deva, navaṁ cakkayugaṁ niṭṭhitan’ti.</span><br />
<span class="sujato m-text">‘Your Majesty, these are your two new wheels, finished.’</span><br />
</p>
<p id="an3p15c2p13">
<span class="pali m-text">‘Yañca te idaṁ, samma rathakāra, cakkaṁ chahi māsehi niṭṭhitaṁ chārattūnehi yañca te idaṁ cakkaṁ chahi divasehi niṭṭhitaṁ, imesaṁ kiṁ nānākaraṇaṁ?</span><br />
<span class="sujato m-text">‘But, my good chariot-maker, what is the difference between the wheel that was finished in six days less than six months, and the wheel finished in just six days?</span><br />
</p>
<p id="an3p15c2p14">
<span class="pali m-text">Nesāhaṁ kiñci nānākaraṇaṁ passāmī’ti.</span><br />
<span class="sujato m-text">Because I can’t see any difference between them.’</span><br />
</p>
<p id="an3p15c2p15">
<span class="pali m-text">‘Atthesaṁ, deva, nānākaraṇaṁ.</span><br />
<span class="sujato m-text">‘But, Your Majesty, there is a difference.</span><br />
</p>
<p id="an3p15c2p16">
<span class="pali m-text">Passatu devo nānākaraṇan’ti.</span><br />
<span class="sujato m-text">See now what it is.’</span><br />
</p>
<p id="an3p15c3p1">
<span class="pali m-text">Atha kho, bhikkhave, rathakāro yaṁ taṁ cakkaṁ chahi divasehi niṭṭhitaṁ taṁ pavattesi.</span><br />
<span class="sujato m-text">Then the chariot-maker rolled forth the wheel that had been finished in six days.</span><br />
</p>
<p id="an3p15c3p2">
<span class="pali m-text">Taṁ pavattitaṁ samānaṁ yāvatikā abhisaṅkhārassa gati tāvatikaṁ gantvā ciṅgulāyitvā bhūmiyaṁ papati.</span><br />
<span class="sujato m-text">It rolled as far as the original impetus took it, then wobbled and fell down.</span><br />
</p>
<p id="an3p15c3p3">
<span class="pali m-text">Yaṁ pana taṁ cakkaṁ chahi māsehi niṭṭhitaṁ chārattūnehi taṁ pavattesi.</span><br />
<span class="sujato m-text">Then he rolled forth the wheel that had been finished in six days less than six months.</span><br />
</p>
<p id="an3p15c3p4">
<span class="pali m-text">Taṁ pavattitaṁ samānaṁ yāvatikā abhisaṅkhārassa gati tāvatikaṁ gantvā akkhāhataṁ maññe aṭṭhāsi.</span><br />
<span class="sujato m-text">It rolled as far as the original impetus took it, then stood still as if fixed to an axle.</span><br />
</p>
<p id="an3p15c4p1">
<span class="pali m-text">‘Ko nu kho, samma rathakāra, hetu ko paccayo yamidaṁ cakkaṁ chahi divasehi niṭṭhitaṁ taṁ pavattitaṁ samānaṁ yāvatikā abhisaṅkhārassa gati tāvatikaṁ gantvā ciṅgulāyitvā bhūmiyaṁ papati?</span><br />
<span class="sujato m-text">‘But what is the cause, my good chariot-maker, what is the reason why the wheel that was finished in six days wobbled and fell,</span><br />
</p>
<p id="an3p15c4p2">
<span class="pali m-text">Ko pana, samma rathakāra, hetu ko paccayo yamidaṁ cakkaṁ chahi māsehi niṭṭhitaṁ chārattūnehi taṁ pavattitaṁ samānaṁ yāvatikā abhisaṅkhārassa gati tāvatikaṁ gantvā akkhāhataṁ maññe aṭṭhāsī’ti?</span><br />
<span class="sujato m-text">while the one that was finished in six days less than six months stood still as if fixed to an axle?’</span><br />
</p>
<p id="an3p15c4p3">
<span class="pali m-text">‘Yamidaṁ, deva, cakkaṁ chahi divasehi niṭṭhitaṁ tassa nemipi savaṅkā sadosā sakasāvā, arāpi savaṅkā sadosā sakasāvā, nābhipi savaṅkā sadosā sakasāvā.</span><br />
<span class="sujato m-text">‘The wheel that was finished in six days, Your Majesty, is crooked, flawed, and defective in rim, spoke, and hub.</span><br />
</p>
<p id="an3p15c4p4">
<span class="pali m-text">Taṁ nemiyāpi savaṅkattā sadosattā sakasāvattā, arānampi savaṅkattā sadosattā sakasāvattā, nābhiyāpi savaṅkattā sadosattā sakasāvattā pavattitaṁ samānaṁ yāvatikā abhisaṅkhārassa gati tāvatikaṁ gantvā ciṅgulāyitvā bhūmiyaṁ papati.</span><br />
<span class="sujato m-text">That’s why it wobbled and fell.</span><br />
</p>
<p id="an3p15c4p5">
<span class="pali m-text">Yaṁ pana taṁ, deva, cakkaṁ chahi māsehi niṭṭhitaṁ chārattūnehi tassa nemipi avaṅkā adosā akasāvā, arāpi avaṅkā adosā akasāvā, nābhipi avaṅkā adosā akasāvā.</span><br />
<span class="sujato m-text">The wheel that was finished in six days less than six months, Your Majesty, is not crooked, flawed, and defective in rim, spoke, and hub.</span><br />
</p>
<p id="an3p15c4p6">
<span class="pali m-text">Taṁ nemiyāpi avaṅkattā adosattā akasāvattā, arānampi avaṅkattā adosattā akasāvattā, nābhiyāpi avaṅkattā adosattā akasāvattā pavattitaṁ samānaṁ yāvatikā abhisaṅkhārassa gati tāvatikaṁ gantvā akkhāhataṁ maññe aṭṭhāsī’ti.</span><br />
<span class="sujato m-text">That’s why it stood still as if fixed to an axle.’</span><br />
</p>
<p id="an3p15c5p1">
<span class="pali m-text">Siyā kho pana, bhikkhave, tumhākaṁ evamassa:</span><br />
<span class="sujato m-text">Now, mendicants, you might think:</span><br />
</p>
<p id="an3p15c5p2">
<span class="pali m-text">‘añño nūna tena samayena so rathakāro ahosī’ti.</span><br />
<span class="sujato m-text">‘Surely that chariot-maker must have been someone else at that time?’</span><br />
</p>
<p id="an3p15c5p3">
<span class="pali m-text">Na kho panetaṁ, bhikkhave, evaṁ daṭṭhabbaṁ.</span><br />
<span class="sujato m-text">But you should not see it like that.</span><br />
</p>
<p id="an3p15c5p4">
<span class="pali m-text">Ahaṁ tena samayena so rathakāro ahosiṁ.</span><br />
<span class="sujato m-text">I myself was the chariot-maker at that time.</span><br />
</p>
<p id="an3p15c5p5">
<span class="pali m-text">Tadāhaṁ, bhikkhave, kusalo dāruvaṅkānaṁ dārudosānaṁ dārukasāvānaṁ.</span><br />
<span class="sujato m-text">Then I was skilled in the crooks, flaws, and defects of wood.</span><br />
</p>
<p id="an3p15c5p6">
<span class="pali m-text">Etarahi kho panāhaṁ, bhikkhave, arahaṁ sammāsambuddho kusalo kāyavaṅkānaṁ kāyadosānaṁ kāyakasāvānaṁ, kusalo vacīvaṅkānaṁ vacīdosānaṁ vacīkasāvānaṁ, kusalo manovaṅkānaṁ manodosānaṁ manokasāvānaṁ.</span><br />
<span class="sujato m-text">Now that I am a perfected one, a fully awakened Buddha, I am skilled in the crooks, flaws, and defects of actions by body, speech, and mind.</span><br />
</p>
<p id="an3p15c5p7">
<span class="pali m-text">Yassa kassaci, bhikkhave, bhikkhussa vā bhikkhuniyā vā kāyavaṅko appahīno kāyadoso kāyakasāvo, vacīvaṅko appahīno vacīdoso vacīkasāvo, manovaṅko appahīno manodoso manokasāvo, evaṁ papatitā te, bhikkhave, imasmā dhammavinayā, seyyathāpi taṁ cakkaṁ chahi divasehi niṭṭhitaṁ.</span><br />
<span class="sujato m-text">Whatever monk or nun has not given up the crooks, flaws, and defects of body, speech, and mind has fallen from the teaching and training, just like the wheel that was finished in six days.</span><br />
</p>
<p id="an3p15c6p1">
<span class="pali m-text">Yassa kassaci, bhikkhave, bhikkhussa vā bhikkhuniyā vā kāyavaṅko pahīno kāyadoso kāyakasāvo, vacīvaṅko pahīno vacīdoso vacīkasāvo, manovaṅko pahīno manodoso manokasāvo, evaṁ patiṭṭhitā te, bhikkhave, imasmiṁ dhammavinaye, seyyathāpi taṁ cakkaṁ chahi māsehi niṭṭhitaṁ chārattūnehi.</span><br />
<span class="sujato m-text">Whatever monk or nun has given up the crooks, flaws, and defects of body, speech, and mind is established in the teaching and training, just like the wheel that was finished in six days less than six months.</span><br />
</p>
<p id="an3p15c7p1">
<span class="pali m-text">Tasmātiha, bhikkhave, evaṁ sikkhitabbaṁ:</span><br />
<span class="sujato m-text">So you should train like this:</span><br />
</p>
<p id="an3p15c7p2">
<span class="pali m-text">‘kāyavaṅkaṁ pajahissāma kāyadosaṁ kāyakasāvaṁ, vacīvaṅkaṁ pajahissāma vacīdosaṁ vacīkasāvaṁ, manovaṅkaṁ pajahissāma manodosaṁ manokasāvan’ti.</span><br />
<span class="sujato m-text">‘We will give up the crooks, flaws, and defects of body, speech, and mind.’</span><br />
</p>
<p id="an3p15c7p3">
<span class="pali m-text">Evañhi vo, bhikkhave, sikkhitabban”ti.</span><br />
<span class="sujato m-text">That’s how you should train.”</span><br />
</p>
<p id="an3p15c7p4">
<span class="pali m-text">Pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0014.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0016.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>