<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ps0002p0009.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ps0002p0008.html">Previous</a></div>
<div class="m-col-t-6 m-text-right">
<a href="../pages/ps0002p0010.html">Next</a></div>
</div>
<p id="ps2p9c0p2">
<span class="pali m-text">Yuganaddhavagga</span><br />
</p>
<section id="balakatha">
<span id="ps2p9c0p3"></span><h2><span class="pali m-text">2.9. Balakathā</span></h2>
<p id="ps2p9c1p1">
<span class="pali m-text">Sāvatthinidānaṁ.</span><br />
</p>
<p id="ps2p9c1p2">
<span class="pali m-text">“Pañcimāni, bhikkhave, balāni.</span><br />
</p>
<p id="ps2p9c1p3">
<span class="pali m-text">Katamāni pañca?</span><br />
</p>
<p id="ps2p9c1p4">
<span class="pali m-text">Saddhābalaṁ, vīriyabalaṁ, satibalaṁ, samādhibalaṁ, paññābalaṁ—</span><br />
</p>
<p id="ps2p9c1p5">
<span class="pali m-text">imāni kho, bhikkhave, pañca balāni.</span><br />
</p>
<p id="ps2p9c2p1">
<span class="pali m-text">Api ca aṭṭhasaṭṭhi balāni—</span><br />
</p>
<p id="ps2p9c2p2">
<span class="pali m-text">saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ, paṭisaṅkhānabalaṁ, bhāvanābalaṁ, anavajjabalaṁ, saṅgahabalaṁ, khantibalaṁ, paññattibalaṁ, nijjhattibalaṁ, issariyabalaṁ, adhiṭṭhānabalaṁ, samathabalaṁ, vipassanābalaṁ, dasa sekhabalāni, dasa asekhabalāni, dasa khīṇāsavabalāni, dasa iddhibalāni, dasa tathāgatabalāni”.</span><br />
</p>
<p id="ps2p9c3p1">
<span class="pali m-text">Katamaṁ &lt;b&gt;saddhābalaṁ?&lt;/b&gt;</span><br />
</p>
<p id="ps2p9c3p2">
<span class="pali m-text">Assaddhiye na kampatīti—saddhābalaṁ.</span><br />
</p>
<p id="ps2p9c3p3">
<span class="pali m-text">Sahajātānaṁ dhammānaṁ upatthambhanaṭṭhena saddhābalaṁ, kilesānaṁ pariyādānaṭṭhena saddhābalaṁ, paṭivedhādivisodhanaṭṭhena saddhābalaṁ, cittassa adhiṭṭhānaṭṭhena saddhābalaṁ, cittassa vodānaṭṭhena saddhābalaṁ, visesādhigamaṭṭhena saddhābalaṁ, uttaripaṭivedhaṭṭhena saddhābalaṁ, saccābhisamayaṭṭhena saddhābalaṁ, nirodhe patiṭṭhāpakaṭṭhena saddhābalaṁ.</span><br />
</p>
<p id="ps2p9c3p4">
<span class="pali m-text">Idaṁ saddhābalaṁ.</span><br />
</p>
<p id="ps2p9c4p1">
<span class="pali m-text">Katamaṁ &lt;b&gt;vīriyabalaṁ?&lt;/b&gt;</span><br />
</p>
<p id="ps2p9c4p2">
<span class="pali m-text">Kosajje na kampatīti—vīriyabalaṁ.</span><br />
</p>
<p id="ps2p9c4p3">
<span class="pali m-text">Sahajātānaṁ dhammānaṁ upatthambhanaṭṭhena vīriyabalaṁ, kilesānaṁ pariyādānaṭṭhena vīriyabalaṁ, paṭivedhādivisodhanaṭṭhena vīriyabalaṁ, cittassa adhiṭṭhānaṭṭhena vīriyabalaṁ, cittassa vodānaṭṭhena vīriyabalaṁ, visesādhigamaṭṭhena vīriyabalaṁ, uttaripaṭivedhaṭṭhena vīriyabalaṁ, saccābhisamayaṭṭhena vīriyabalaṁ, nirodhe patiṭṭhāpakaṭṭhena vīriyabalaṁ.</span><br />
</p>
<p id="ps2p9c4p4">
<span class="pali m-text">Idaṁ vīriyabalaṁ.</span><br />
</p>
<p id="ps2p9c5p1">
<span class="pali m-text">Katamaṁ &lt;b&gt;satibalaṁ?&lt;/b&gt;</span><br />
</p>
<p id="ps2p9c5p2">
<span class="pali m-text">Pamāde na kampatīti—satibalaṁ.</span><br />
</p>
<p id="ps2p9c5p3">
<span class="pali m-text">Sahajātānaṁ dhammānaṁ upatthambhanaṭṭhena satibalaṁ …pe…</span><br />
</p>
<p id="ps2p9c5p4">
<span class="pali m-text">nirodhe patiṭṭhāpakaṭṭhena satibalaṁ.</span><br />
</p>
<p id="ps2p9c5p5">
<span class="pali m-text">Idaṁ satibalaṁ.</span><br />
</p>
<p id="ps2p9c6p1">
<span class="pali m-text">Katamaṁ &lt;b&gt;samādhibalaṁ?&lt;/b&gt;</span><br />
</p>
<p id="ps2p9c6p2">
<span class="pali m-text">Uddhacce na kampatīti—samādhibalaṁ.</span><br />
</p>
<p id="ps2p9c6p3">
<span class="pali m-text">Sahajātānaṁ dhammānaṁ upatthambhanaṭṭhena samādhibalaṁ …pe…</span><br />
</p>
<p id="ps2p9c6p4">
<span class="pali m-text">nirodhe patiṭṭhāpakaṭṭhena samādhibalaṁ.</span><br />
</p>
<p id="ps2p9c6p5">
<span class="pali m-text">Idaṁ samādhibalaṁ.</span><br />
</p>
<p id="ps2p9c7p1">
<span class="pali m-text">Katamaṁ &lt;b&gt;paññābalaṁ?&lt;/b&gt;</span><br />
</p>
<p id="ps2p9c7p2">
<span class="pali m-text">Avijjāya na kampatīti—paññābalaṁ.</span><br />
</p>
<p id="ps2p9c7p3">
<span class="pali m-text">Sahajātānaṁ dhammānaṁ upatthambhanaṭṭhena paññābalaṁ …pe…</span><br />
</p>
<p id="ps2p9c7p4">
<span class="pali m-text">nirodhe patiṭṭhāpakaṭṭhena paññābalaṁ.</span><br />
</p>
<p id="ps2p9c7p5">
<span class="pali m-text">Idaṁ paññābalaṁ.</span><br />
</p>
<p id="ps2p9c8p1">
<span class="pali m-text">Katamaṁ &lt;b&gt;hiribalaṁ?&lt;/b&gt;</span><br />
</p>
<p id="ps2p9c8p2">
<span class="pali m-text">Nekkhammena kāmacchandaṁ hirīyatīti—</span><br />
</p>
<p id="ps2p9c8p3">
<span class="pali m-text">hiribalaṁ.</span><br />
</p>
<p id="ps2p9c8p4">
<span class="pali m-text">Abyāpādena byāpādaṁ hirīyatīti—hiribalaṁ.</span><br />
</p>
<p id="ps2p9c8p5">
<span class="pali m-text">Ālokasaññāya thinamiddhaṁ hirīyatīti—hiribalaṁ.</span><br />
</p>
<p id="ps2p9c8p6">
<span class="pali m-text">Avikkhepena uddhaccaṁ hirīyatīti—hiribalaṁ.</span><br />
</p>
<p id="ps2p9c8p7">
<span class="pali m-text">Dhammavavatthānena vicikicchaṁ hirīyatīti—hiribalaṁ.</span><br />
</p>
<p id="ps2p9c8p8">
<span class="pali m-text">Ñāṇena avijjaṁ hirīyatīti—hiribalaṁ.</span><br />
</p>
<p id="ps2p9c8p9">
<span class="pali m-text">Pāmojjena aratiṁ hirīyatīti—hiribalaṁ.</span><br />
</p>
<p id="ps2p9c8p10">
<span class="pali m-text">Paṭhamena jhānena nīvaraṇe hirīyatīti—hiribalaṁ …pe…</span><br />
</p>
<p id="ps2p9c8p11">
<span class="pali m-text">arahattamaggena sabbakilese hirīyatīti—hiribalaṁ.</span><br />
</p>
<p id="ps2p9c8p12">
<span class="pali m-text">Idaṁ hiribalaṁ.</span><br />
</p>
<p id="ps2p9c9p1">
<span class="pali m-text">Katamaṁ &lt;b&gt;ottappabalaṁ?&lt;/b&gt;</span><br />
</p>
<p id="ps2p9c9p2">
<span class="pali m-text">Nekkhammena kāmacchandaṁ ottappatīti—ottappabalaṁ.</span><br />
</p>
<p id="ps2p9c9p3">
<span class="pali m-text">Abyāpādena byāpādaṁ ottappatīti—ottappabalaṁ.</span><br />
</p>
<p id="ps2p9c9p4">
<span class="pali m-text">Ālokasaññāya thinamiddhaṁ ottappatīti— ottappabalaṁ.</span><br />
</p>
<p id="ps2p9c9p5">
<span class="pali m-text">Avikkhepena uddhaccaṁ ottappatīti—ottappabalaṁ.</span><br />
</p>
<p id="ps2p9c9p6">
<span class="pali m-text">Dhammavavatthānena vicikicchaṁ ottappatīti—ottappabalaṁ.</span><br />
</p>
<p id="ps2p9c9p7">
<span class="pali m-text">Ñāṇena avijjaṁ ottappatīti—ottappabalaṁ.</span><br />
</p>
<p id="ps2p9c9p8">
<span class="pali m-text">Pāmojjena aratiṁ ottappatīti—ottappabalaṁ.</span><br />
</p>
<p id="ps2p9c9p9">
<span class="pali m-text">Paṭhamena jhānena nīvaraṇe ottappatīti—ottappabalaṁ …pe…</span><br />
</p>
<p id="ps2p9c9p10">
<span class="pali m-text">arahattamaggena sabbakilese ottappatīti—ottappabalaṁ.</span><br />
</p>
<p id="ps2p9c9p11">
<span class="pali m-text">Idaṁ ottappabalaṁ.</span><br />
</p>
<p id="ps2p9c10p1">
<span class="pali m-text">Katamaṁ &lt;b&gt;paṭisaṅkhānabalaṁ?&lt;/b&gt;</span><br />
</p>
<p id="ps2p9c10p2">
<span class="pali m-text">Nekkhammena kāmacchandaṁ paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p3">
<span class="pali m-text">Abyāpādena byāpādaṁ paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p4">
<span class="pali m-text">Ālokasaññāya thinamiddhaṁ paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p5">
<span class="pali m-text">Avikkhepena uddhaccaṁ paṭisaṅkhātīti— paṭisaṅkhānabalaṁ.</span><br />
</p>
<p id="ps2p9c10p6">
<span class="pali m-text">Dhammavavatthānena vicikicchaṁ paṭisaṅkhātīti— paṭisaṅkhānabalaṁ.</span><br />
</p>
<p id="ps2p9c10p7">
<span class="pali m-text">Ñāṇena avijjaṁ paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p8">
<span class="pali m-text">Pāmojjena aratiṁ paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p9">
<span class="pali m-text">Paṭhamena jhānena nīvaraṇe paṭisaṅkhātīti—paṭisaṅkhānabalaṁ …pe…</span><br />
</p>
<p id="ps2p9c10p10">
<span class="pali m-text">arahattamaggena sabbakilese paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c10p11">
<span class="pali m-text">Idaṁ paṭisaṅkhānabalaṁ.</span><br />
</p>
<p id="ps2p9c11p1">
<span class="pali m-text">Katamaṁ &lt;b&gt;bhāvanābalaṁ?&lt;/b&gt;</span><br />
</p>
<p id="ps2p9c11p2">
<span class="pali m-text">Kāmacchandaṁ pajahanto nekkhammaṁ bhāvetīti—bhāvanābalaṁ.</span><br />
</p>
<p id="ps2p9c11p3">
<span class="pali m-text">Byāpādaṁ pajahanto abyāpādaṁ bhāvetīti—bhāvanābalaṁ.</span><br />
</p>
<p id="ps2p9c11p4">
<span class="pali m-text">Thinamiddhaṁ pajahanto ālokasaññaṁ bhāvetīti—bhāvanābalaṁ.</span><br />
</p>
<p id="ps2p9c11p5">
<span class="pali m-text">Uddhaccaṁ pajahanto avikkhepaṁ bhāvetīti— bhāvanābalaṁ.</span><br />
</p>
<p id="ps2p9c11p6">
<span class="pali m-text">Vicikicchaṁ pajahanto dhammavavatthānaṁ bhāvetīti—bhāvanābalaṁ.</span><br />
</p>
<p id="ps2p9c11p7">
<span class="pali m-text">Avijjaṁ pajahanto ñāṇaṁ bhāvetīti—bhāvanābalaṁ.</span><br />
</p>
<p id="ps2p9c11p8">
<span class="pali m-text">Aratiṁ pajahanto pāmojjaṁ bhāvetīti—bhāvanābalaṁ.</span><br />
</p>
<p id="ps2p9c11p9">
<span class="pali m-text">Nīvaraṇe pajahanto paṭhamaṁ jhānaṁ bhāvetīti— bhāvanābalaṁ …pe…</span><br />
</p>
<p id="ps2p9c11p10">
<span class="pali m-text">sabbakilese pajahanto arahattamaggaṁ bhāvetīti— bhāvanābalaṁ.</span><br />
</p>
<p id="ps2p9c11p11">
<span class="pali m-text">Idaṁ bhāvanābalaṁ.</span><br />
</p>
<p id="ps2p9c12p1">
<span class="pali m-text">Katamaṁ &lt;b&gt;anavajjabalaṁ?&lt;/b&gt;</span><br />
</p>
<p id="ps2p9c12p2">
<span class="pali m-text">Kāmacchandassa pahīnattā nekkhamme natthi kiñci vajjanti—anavajjabalaṁ.</span><br />
</p>
<p id="ps2p9c12p3">
<span class="pali m-text">Byāpādassa pahīnattā abyāpāde natthi kiñci vajjanti—anavajjabalaṁ.</span><br />
</p>
<p id="ps2p9c12p4">
<span class="pali m-text">Thinamiddhassa pahīnattā ālokasaññāya natthi kiñci vajjanti—anavajjabalaṁ.</span><br />
</p>
<p id="ps2p9c12p5">
<span class="pali m-text">Uddhaccassa pahīnattā avikkhepe natthi kiñci vajjanti—anavajjabalaṁ.</span><br />
</p>
<p id="ps2p9c12p6">
<span class="pali m-text">Vicikicchāya pahīnattā dhammavavatthāne natthi kiñci vajjanti—anavajjabalaṁ.</span><br />
</p>
<p id="ps2p9c12p7">
<span class="pali m-text">Avijjāya pahīnattā ñāṇe natthi kiñci vajjanti—anavajjabalaṁ.</span><br />
</p>
<p id="ps2p9c12p8">
<span class="pali m-text">Aratiyā pahīnattā pāmojje natthi kiñci vajjanti anavajjabalaṁ.</span><br />
</p>
<p id="ps2p9c12p9">
<span class="pali m-text">Nīvaraṇānaṁ pahīnattā paṭhamajjhāne natthi kiñci vajjanti—anavajjabalaṁ …pe…</span><br />
</p>
<p id="ps2p9c12p10">
<span class="pali m-text">sabbakilesānaṁ pahīnattā arahattamagge natthi kiñci vajjanti—anavajjabalaṁ.</span><br />
</p>
<p id="ps2p9c12p11">
<span class="pali m-text">Idaṁ anavajjabalaṁ.</span><br />
</p>
<p id="ps2p9c13p1">
<span class="pali m-text">Katamaṁ &lt;b&gt;saṅgahabalaṁ?&lt;/b&gt;</span><br />
</p>
<p id="ps2p9c13p2">
<span class="pali m-text">Kāmacchandaṁ pajahanto nekkhammavasena cittaṁ saṅgaṇhātīti—saṅgahabalaṁ.</span><br />
</p>
<p id="ps2p9c13p3">
<span class="pali m-text">Byāpādaṁ pajahanto abyāpādavasena cittaṁ saṅgaṇhātīti—saṅgahabalaṁ.</span><br />
</p>
<p id="ps2p9c13p4">
<span class="pali m-text">Thinamiddhaṁ pajahanto ālokasaññāvasena cittaṁ saṅgaṇhātīti—saṅgahabalaṁ …pe…</span><br />
</p>
<p id="ps2p9c13p5">
<span class="pali m-text">sabbakilese pajahanto arahattamaggavasena cittaṁ saṅgaṇhātīti—saṅgahabalaṁ.</span><br />
</p>
<p id="ps2p9c13p6">
<span class="pali m-text">Idaṁ saṅgahabalaṁ.</span><br />
</p>
<p id="ps2p9c14p1">
<span class="pali m-text">Katamaṁ &lt;b&gt;khantibalaṁ?&lt;/b&gt;</span><br />
</p>
<p id="ps2p9c14p2">
<span class="pali m-text">Kāmacchandassa pahīnattā nekkhammaṁ khamatīti—khantibalaṁ.</span><br />
</p>
<p id="ps2p9c14p3">
<span class="pali m-text">Byāpādassa pahīnattā abyāpādo khamatīti—khantibalaṁ.</span><br />
</p>
<p id="ps2p9c14p4">
<span class="pali m-text">Thinamiddhassa pahīnattā ālokasaññā khamatīti—khantibalaṁ.</span><br />
</p>
<p id="ps2p9c14p5">
<span class="pali m-text">Uddhaccassa pahīnattā avikkhepo khamatīti— khantibalaṁ.</span><br />
</p>
<p id="ps2p9c14p6">
<span class="pali m-text">Vicikicchāya pahīnattā dhammavavatthānaṁ khamatīti—khantibalaṁ.</span><br />
</p>
<p id="ps2p9c14p7">
<span class="pali m-text">Avijjāya pahīnattā ñāṇaṁ khamatīti—khantibalaṁ.</span><br />
</p>
<p id="ps2p9c14p8">
<span class="pali m-text">Aratiyā pahīnattā pāmojjaṁ khamatīti—khantibalaṁ.</span><br />
</p>
<p id="ps2p9c14p9">
<span class="pali m-text">Nīvaraṇānaṁ pahīnattā paṭhamaṁ jhānaṁ khamatīti— khantibalaṁ …pe…</span><br />
</p>
<p id="ps2p9c14p10">
<span class="pali m-text">sabbakilesānaṁ pahīnattā arahattamaggo khamatīti— khantibalaṁ.</span><br />
</p>
<p id="ps2p9c14p11">
<span class="pali m-text">Idaṁ khantibalaṁ.</span><br />
</p>
<p id="ps2p9c15p1">
<span class="pali m-text">Katamaṁ &lt;b&gt;paññattibalaṁ?&lt;/b&gt;</span><br />
</p>
<p id="ps2p9c15p2">
<span class="pali m-text">Kāmacchandaṁ pajahanto nekkhammavasena cittaṁ paññāpetīti—</span><br />
</p>
<p id="ps2p9c15p3">
<span class="pali m-text">paññattibalaṁ.</span><br />
</p>
<p id="ps2p9c15p4">
<span class="pali m-text">Byāpādaṁ pajahanto abyāpādavasena cittaṁ paññāpetīti—paññattibalaṁ.</span><br />
</p>
<p id="ps2p9c15p5">
<span class="pali m-text">Thinamiddhaṁ pajahanto ālokasaññāvasena cittaṁ paññāpetīti—paññattibalaṁ …pe…</span><br />
</p>
<p id="ps2p9c15p6">
<span class="pali m-text">sabbakilese pajahanto arahattamaggavasena cittaṁ paññāpetīti—paññattibalaṁ.</span><br />
</p>
<p id="ps2p9c15p7">
<span class="pali m-text">Idaṁ paññattibalaṁ.</span><br />
</p>
<p id="ps2p9c16p1">
<span class="pali m-text">Katamaṁ &lt;b&gt;nijjhattibalaṁ?&lt;/b&gt;</span><br />
</p>
<p id="ps2p9c16p2">
<span class="pali m-text">Kāmacchandaṁ pajahanto nekkhammavasena cittaṁ nijjhāpetīti—nijjhattibalaṁ.</span><br />
</p>
<p id="ps2p9c16p3">
<span class="pali m-text">Byāpādaṁ pajahanto abyāpādavasena cittaṁ nijjhāpetīti—nijjhattibalaṁ.</span><br />
</p>
<p id="ps2p9c16p4">
<span class="pali m-text">Thinamiddhaṁ pajahanto ālokasaññāvasena cittaṁ nijjhāpetīti— nijjhattibalaṁ …pe…</span><br />
</p>
<p id="ps2p9c16p5">
<span class="pali m-text">sabbakilese pajahanto arahattamaggavasena cittaṁ nijjhāpetīti—nijjhattibalaṁ.</span><br />
</p>
<p id="ps2p9c16p6">
<span class="pali m-text">Idaṁ nijjhattibalaṁ.</span><br />
</p>
<p id="ps2p9c17p1">
<span class="pali m-text">Katamaṁ &lt;b&gt;issariyabalaṁ?&lt;/b&gt;</span><br />
</p>
<p id="ps2p9c17p2">
<span class="pali m-text">Kāmacchandaṁ pajahanto nekkhammavasena cittaṁ vasaṁ vattetīti—issariyabalaṁ.</span><br />
</p>
<p id="ps2p9c17p3">
<span class="pali m-text">Byāpādaṁ pajahanto abyāpādavasena cittaṁ vasaṁ vattetīti—issariyabalaṁ.</span><br />
</p>
<p id="ps2p9c17p4">
<span class="pali m-text">Thinamiddhaṁ pajahanto ālokasaññāvasena cittaṁ vasaṁ vattetīti— issariyabalaṁ …pe…</span><br />
</p>
<p id="ps2p9c17p5">
<span class="pali m-text">sabbakilese pajahanto arahattamaggavasena cittaṁ vasaṁ vattetīti—issariyabalaṁ.</span><br />
</p>
<p id="ps2p9c17p6">
<span class="pali m-text">Idaṁ issariyabalaṁ.</span><br />
</p>
<p id="ps2p9c18p1">
<span class="pali m-text">Katamaṁ &lt;b&gt;adhiṭṭhānabalaṁ?&lt;/b&gt;</span><br />
</p>
<p id="ps2p9c18p2">
<span class="pali m-text">Kāmacchandaṁ pajahanto nekkhammavasena cittaṁ adhiṭṭhātīti—adhiṭṭhānabalaṁ.</span><br />
</p>
<p id="ps2p9c18p3">
<span class="pali m-text">Byāpādaṁ pajahanto abyāpādavasena cittaṁ adhiṭṭhātīti—adhiṭṭhānabalaṁ.</span><br />
</p>
<p id="ps2p9c18p4">
<span class="pali m-text">Thinamiddhaṁ pajahanto ālokasaññāvasena cittaṁ adhiṭṭhātīti— adhiṭṭhānabalaṁ …pe…</span><br />
</p>
<p id="ps2p9c18p5">
<span class="pali m-text">sabbakilese pajahanto arahattamaggavasena cittaṁ adhiṭṭhātīti—adhiṭṭhānabalaṁ.</span><br />
</p>
<p id="ps2p9c18p6">
<span class="pali m-text">Idaṁ adhiṭṭhānabalaṁ.</span><br />
</p>
<p id="ps2p9c19p1">
<span class="pali m-text">Katamaṁ &lt;b&gt;samathabalaṁ?&lt;/b&gt;</span><br />
</p>
<p id="ps2p9c19p2">
<span class="pali m-text">Nekkhammavasena cittassa ekaggatā avikkhepo samathabalaṁ, abyāpādavasena cittassa ekaggatā avikkhepo samathabalaṁ, ālokasaññāvasena cittassa ekaggatā avikkhepo samathabalaṁ …pe…</span><br />
</p>
<p id="ps2p9c19p3">
<span class="pali m-text">paṭinissaggānupassī assāsavasena cittassa ekaggatā avikkhepo samathabalaṁ, paṭinissaggānupassī passāsavasena cittassa ekaggatā avikkhepo samathabalaṁ.</span><br />
</p>
<p id="ps2p9c20p1">
<span class="pali m-text">&lt;b&gt;Samathabalan&lt;/b&gt;ti kenaṭṭhena samathabalaṁ?</span><br />
</p>
<p id="ps2p9c20p2">
<span class="pali m-text">Paṭhamena jhānena nīvaraṇe na kampatīti— samathabalaṁ.</span><br />
</p>
<p id="ps2p9c20p3">
<span class="pali m-text">Dutiyena jhānena vitakkavicāre na kampatīti—samathabalaṁ.</span><br />
</p>
<p id="ps2p9c20p4">
<span class="pali m-text">Tatiyena jhānena pītiyā na kampatīti—samathabalaṁ.</span><br />
</p>
<p id="ps2p9c20p5">
<span class="pali m-text">Catutthena jhānena sukhadukkhe na kampatīti—samathabalaṁ.</span><br />
</p>
<p id="ps2p9c20p6">
<span class="pali m-text">Ākāsānañcāyatanasamāpattiyā rūpasaññāya paṭighasaññāya nānattasaññāya na kampatīti—samathabalaṁ.</span><br />
</p>
<p id="ps2p9c20p7">
<span class="pali m-text">Viññāṇañcāyatanasamāpattiyā ākāsānañcāyatanasaññāya na kampatīti— samathabalaṁ.</span><br />
</p>
<p id="ps2p9c20p8">
<span class="pali m-text">Ākiñcaññāyatanasamāpattiyā viññāṇañcāyatanasaññāya na kampatīti— samathabalaṁ.</span><br />
</p>
<p id="ps2p9c20p9">
<span class="pali m-text">Nevasaññānāsaññāyatanasamāpattiyā ākiñcaññāyatanasaññāya na kampatīti—samathabalaṁ.</span><br />
</p>
<p id="ps2p9c20p10">
<span class="pali m-text">Uddhacce ca uddhaccasahagatakilese ca khandhe ca na kampati na calati na vedhatīti—samathabalaṁ.</span><br />
</p>
<p id="ps2p9c20p11">
<span class="pali m-text">Idaṁ samathabalaṁ.</span><br />
</p>
<p id="ps2p9c21p1">
<span class="pali m-text">Katamaṁ &lt;b&gt;vipassanābalaṁ&lt;/b&gt;?</span><br />
</p>
<p id="ps2p9c21p2">
<span class="pali m-text">Aniccānupassanā vipassanābalaṁ, dukkhānupassanā vipassanābalaṁ …pe…</span><br />
</p>
<p id="ps2p9c21p3">
<span class="pali m-text">paṭinissaggānupassanā vipassanābalaṁ, rūpe aniccānupassanā vipassanābalaṁ, rūpe dukkhānupassanā vipassanābalaṁ …pe…</span><br />
</p>
<p id="ps2p9c21p4">
<span class="pali m-text">rūpe paṭinissaggānupassanā vipassanābalaṁ, vedanāya …pe…</span><br />
</p>
<p id="ps2p9c21p5">
<span class="pali m-text">saññāya …</span><br />
</p>
<p id="ps2p9c21p6">
<span class="pali m-text">saṅkhāresu …</span><br />
</p>
<p id="ps2p9c21p7">
<span class="pali m-text">viññāṇe …</span><br />
</p>
<p id="ps2p9c21p8">
<span class="pali m-text">cakkhusmiṁ …pe…</span><br />
</p>
<p id="ps2p9c21p9">
<span class="pali m-text">jarāmaraṇe aniccānupassanā vipassanābalaṁ, jarāmaraṇe dukkhānupassanā vipassanābalaṁ …pe…</span><br />
</p>
<p id="ps2p9c21p10">
<span class="pali m-text">jarāmaraṇe paṭinissaggānupassanā vipassanābalaṁ.</span><br />
</p>
<p id="ps2p9c21p11">
<span class="pali m-text">&lt;b&gt;Vipassanābalan&lt;/b&gt;ti kenaṭṭhena vipassanābalaṁ?</span><br />
</p>
<p id="ps2p9c21p12">
<span class="pali m-text">Aniccānupassanāya niccasaññāya na kampatīti— vipassanābalaṁ.</span><br />
</p>
<p id="ps2p9c21p13">
<span class="pali m-text">Dukkhānupassanāya sukhasaññāya na kampatīti—vipassanābalaṁ.</span><br />
</p>
<p id="ps2p9c21p14">
<span class="pali m-text">Anattānupassanāya attasaññāya kampatīti—vipassanābalaṁ.</span><br />
</p>
<p id="ps2p9c21p15">
<span class="pali m-text">Nibbidānupassanāya nandiyā na kampatīti—vipassanābalaṁ.</span><br />
</p>
<p id="ps2p9c21p16">
<span class="pali m-text">Virāgānupassanāya rāge na kampatīti— vipassanābalaṁ.</span><br />
</p>
<p id="ps2p9c21p17">
<span class="pali m-text">Nirodhānupassanāya samudaye na kampatīti—vipassanābalaṁ.</span><br />
</p>
<p id="ps2p9c21p18">
<span class="pali m-text">Paṭinissaggānupassanāya ādāne na kampatīti—vipassanābalaṁ.</span><br />
</p>
<p id="ps2p9c21p19">
<span class="pali m-text">Avijjāya ca avijjāsahagatakilese ca khandhe ca na kampati na calati na vedhatīti— vipassanābalaṁ.</span><br />
</p>
<p id="ps2p9c21p20">
<span class="pali m-text">Idaṁ vipassanābalaṁ.</span><br />
</p>
<p id="ps2p9c22p1">
<span class="pali m-text">Katamāni &lt;b&gt;dasa sekhabalāni, dasa asekhabalāni?&lt;/b&gt;</span><br />
</p>
<p id="ps2p9c22p2">
<span class="pali m-text">Sammādiṭṭhiṁ sikkhatīti—sekhabalaṁ.</span><br />
</p>
<p id="ps2p9c22p3">
<span class="pali m-text">Tattha sikkhitattā asekhabalaṁ.</span><br />
</p>
<p id="ps2p9c22p4">
<span class="pali m-text">Sammāsaṅkappaṁ sikkhatīti—sekhabalaṁ.</span><br />
</p>
<p id="ps2p9c22p5">
<span class="pali m-text">Tattha sikkhitattā—</span><br />
</p>
<p id="ps2p9c22p6">
<span class="pali m-text">asekhabalaṁ.</span><br />
</p>
<p id="ps2p9c22p7">
<span class="pali m-text">Sammāvācaṁ …pe…</span><br />
</p>
<p id="ps2p9c22p8">
<span class="pali m-text">sammākammantaṁ …</span><br />
</p>
<p id="ps2p9c22p9">
<span class="pali m-text">sammāājīvaṁ …</span><br />
</p>
<p id="ps2p9c22p10">
<span class="pali m-text">sammāvāyāmaṁ …</span><br />
</p>
<p id="ps2p9c22p11">
<span class="pali m-text">sammāsatiṁ …</span><br />
</p>
<p id="ps2p9c22p12">
<span class="pali m-text">sammāsamādhiṁ …</span><br />
</p>
<p id="ps2p9c22p13">
<span class="pali m-text">sammāñāṇaṁ …pe…</span><br />
</p>
<p id="ps2p9c22p14">
<span class="pali m-text">sammāvimuttiṁ sikkhatīti—sekhabalaṁ.</span><br />
</p>
<p id="ps2p9c22p15">
<span class="pali m-text">Tattha sikkhitattā—</span><br />
</p>
<p id="ps2p9c22p16">
<span class="pali m-text">asekhabalaṁ.</span><br />
</p>
<p id="ps2p9c22p17">
<span class="pali m-text">Imāni dasa sekhabalāni, dasa asekhabalāni.</span><br />
</p>
<p id="ps2p9c23p1">
<span class="pali m-text">Katamāni &lt;b&gt;dasa khīṇāsavabalāni?&lt;/b&gt;</span><br />
</p>
<p id="ps2p9c23p2">
<span class="pali m-text">Idha khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti.</span><br />
</p>
<p id="ps2p9c23p3">
<span class="pali m-text">Yampi khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti.</span><br />
</p>
<p id="ps2p9c24p1">
<span class="pali m-text">Puna caparaṁ khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti.</span><br />
</p>
<p id="ps2p9c24p2">
<span class="pali m-text">Yampi khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti.</span><br />
</p>
<p id="ps2p9c25p1">
<span class="pali m-text">Puna caparaṁ khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi.</span><br />
</p>
<p id="ps2p9c25p2">
<span class="pali m-text">Yampi khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti.</span><br />
</p>
<p id="ps2p9c26p1">
<span class="pali m-text">Puna caparaṁ khīṇāsavassa bhikkhuno cattāro satipaṭṭhānā bhāvitā honti subhāvitā.</span><br />
</p>
<p id="ps2p9c26p2">
<span class="pali m-text">Yampi khīṇāsavassa bhikkhuno cattāro satipaṭṭhānā bhāvitā honti subhāvitā, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti.</span><br />
</p>
<p id="ps2p9c27p1">
<span class="pali m-text">Puna caparaṁ khīṇāsavassa bhikkhuno cattāro sammappadhānā bhāvitā honti subhāvitā …pe…</span><br />
</p>
<p id="ps2p9c27p2">
<span class="pali m-text">cattāro iddhipādā bhāvitā honti subhāvitā …</span><br />
</p>
<p id="ps2p9c27p3">
<span class="pali m-text">pañcindriyāni bhāvitāni honti subhāvitāni …</span><br />
</p>
<p id="ps2p9c27p4">
<span class="pali m-text">pañca balāni bhāvitāni honti subhāvitāni …</span><br />
</p>
<p id="ps2p9c27p5">
<span class="pali m-text">satta bojjhaṅgā bhāvitā honti subhāvitā …pe…</span><br />
</p>
<p id="ps2p9c27p6">
<span class="pali m-text">ariyo aṭṭhaṅgiko maggo bhāvito hoti subhāvito.</span><br />
</p>
<p id="ps2p9c27p7">
<span class="pali m-text">Yampi khīṇāsavassa bhikkhuno aṭṭhaṅgiko maggo bhāvito hoti subhāvito, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti.</span><br />
</p>
<p id="ps2p9c27p8">
<span class="pali m-text">Imāni dasa khīṇāsavabalāni.</span><br />
</p>
<p id="ps2p9c28p1">
<span class="pali m-text">Katamāni &lt;b&gt;dasa iddhibalāni?&lt;/b&gt;</span><br />
</p>
<p id="ps2p9c28p2">
<span class="pali m-text">Adhiṭṭhānā iddhi, vikubbanā iddhi, manomayā iddhi, ñāṇavipphārā iddhi, samādhivipphārā iddhi, ariyā iddhi, kammavipākajā iddhi, puññavato iddhi, vijjāmayā iddhi, tattha tattha sammā payogappaccayā ijjhanaṭṭhena iddhi—</span><br />
</p>
<p id="ps2p9c28p3">
<span class="pali m-text">imāni dasa iddhibalāni.</span><br />
</p>
<p id="ps2p9c29p1">
<span class="pali m-text">Katamāni &lt;b&gt;dasa tathāgatabalāni?&lt;/b&gt;</span><br />
</p>
<p id="ps2p9c29p2">
<span class="pali m-text">Idha tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.</span><br />
</p>
<p id="ps2p9c29p3">
<span class="pali m-text">Yampi tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti parisāsu sīhanādaṁ nadati, brahmacakkaṁ pavatteti.</span><br />
</p>
<p id="ps2p9c30p1">
<span class="pali m-text">Puna caparaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.</span><br />
</p>
<p id="ps2p9c30p2">
<span class="pali m-text">Yampi tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ, nadati, brahmacakkaṁ pavatteti.</span><br />
</p>
<p id="ps2p9c31p1">
<span class="pali m-text">Puna caparaṁ tathāgato sabbatthagāminiṁ paṭipadaṁ yathābhūtaṁ pajānāti.</span><br />
</p>
<p id="ps2p9c31p2">
<span class="pali m-text">Yampi tathāgato sabbatthagāminiṁ paṭipadaṁ yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
</p>
<p id="ps2p9c32p1">
<span class="pali m-text">Puna caparaṁ tathāgato anekadhātuṁ nānādhātuṁ lokaṁ yathābhūtaṁ pajānāti.</span><br />
</p>
<p id="ps2p9c32p2">
<span class="pali m-text">Yampi tathāgato anekadhātuṁ nānādhātuṁ lokaṁ yathābhūtaṁ pajānāti, idampi tathāgatassa …pe….</span><br />
</p>
<p id="ps2p9c33p1">
<span class="pali m-text">Puna caparaṁ tathāgato sattānaṁ nānādhimuttikataṁ yathābhūtaṁ pajānāti.</span><br />
</p>
<p id="ps2p9c33p2">
<span class="pali m-text">Yampi tathāgato sattānaṁ nānādhimuttikataṁ yathābhūtaṁ pajānāti, idampi tathāgatassa …pe….</span><br />
</p>
<p id="ps2p9c34p1">
<span class="pali m-text">Puna caparaṁ tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.</span><br />
</p>
<p id="ps2p9c34p2">
<span class="pali m-text">Yampi tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti, idampi tathāgatassa …pe….</span><br />
</p>
<p id="ps2p9c35p1">
<span class="pali m-text">Puna caparaṁ tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.</span><br />
</p>
<p id="ps2p9c35p2">
<span class="pali m-text">Yampi tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti, idampi tathāgatassa …pe….</span><br />
</p>
<p id="ps2p9c36p1">
<span class="pali m-text">Puna caparaṁ tathāgato anekavihitaṁ pubbenivāsaṁ anussarati, seyyathidaṁ—</span><br />
</p>
<p id="ps2p9c36p2">
<span class="pali m-text">ekampi jātiṁ dvepi jātiyo …pe…</span><br />
</p>
<p id="ps2p9c36p3">
<span class="pali m-text">iti sākāraṁ sauddesaṁ anekavihitaṁ pubbenivāsaṁ anussarati.</span><br />
</p>
<p id="ps2p9c36p4">
<span class="pali m-text">Yampi tathāgato anekavihitaṁ pubbenivāsaṁ anussarati.</span><br />
</p>
<p id="ps2p9c36p5">
<span class="pali m-text">Seyyathidaṁ—</span><br />
</p>
<p id="ps2p9c36p6">
<span class="pali m-text">ekampi jātiṁ dvepi jātiyo …pe…</span><br />
</p>
<p id="ps2p9c36p7">
<span class="pali m-text">idampi tathāgatassa …pe….</span><br />
</p>
<p id="ps2p9c37p1">
<span class="pali m-text">Puna caparaṁ tathāgato dibbena cakkhunā visuddhena atikkantamānusakena satte passati cavamāne upapajjamāne …pe…</span><br />
</p>
<p id="ps2p9c37p2">
<span class="pali m-text">yampi tathāgato dibbena cakkhunā visuddhena atikkantamānusakena satte passati cavamāne upapajjamāne …pe…</span><br />
</p>
<p id="ps2p9c37p3">
<span class="pali m-text">idampi tathāgatassa …pe….</span><br />
</p>
<p id="ps2p9c38p1">
<span class="pali m-text">Puna caparaṁ tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
</p>
<p id="ps2p9c38p2">
<span class="pali m-text">Yampi tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
</p>
<p id="ps2p9c38p3">
<span class="pali m-text">Imāni dasa tathāgatabalāni.</span><br />
</p>
<p id="ps2p9c39p1">
<span class="pali m-text">Kenaṭṭhena saddhābalaṁ?</span><br />
</p>
<p id="ps2p9c39p2">
<span class="pali m-text">Kenaṭṭhena vīriyabalaṁ?</span><br />
</p>
<p id="ps2p9c39p3">
<span class="pali m-text">Kenaṭṭhena satibalaṁ?</span><br />
</p>
<p id="ps2p9c39p4">
<span class="pali m-text">Kenaṭṭhena samādhibalaṁ?</span><br />
</p>
<p id="ps2p9c39p5">
<span class="pali m-text">Kenaṭṭhena paññābalaṁ?</span><br />
</p>
<p id="ps2p9c39p6">
<span class="pali m-text">Kenaṭṭhena hiribalaṁ?</span><br />
</p>
<p id="ps2p9c39p7">
<span class="pali m-text">Kenaṭṭhena ottappabalaṁ?</span><br />
</p>
<p id="ps2p9c39p8">
<span class="pali m-text">Kenaṭṭhena paṭisaṅkhānabalaṁ …pe…</span><br />
</p>
<p id="ps2p9c39p9">
<span class="pali m-text">kenaṭṭhena tathāgatabalaṁ?</span><br />
</p>
<p id="ps2p9c40p1">
<span class="pali m-text">Assaddhiye akampiyaṭṭhena saddhābalaṁ.</span><br />
</p>
<p id="ps2p9c40p2">
<span class="pali m-text">Kosajje akampiyaṭṭhena vīriyabalaṁ.</span><br />
</p>
<p id="ps2p9c40p3">
<span class="pali m-text">Pamāde akampiyaṭṭhena satibalaṁ.</span><br />
</p>
<p id="ps2p9c40p4">
<span class="pali m-text">Uddhacce akampiyaṭṭhena samādhibalaṁ.</span><br />
</p>
<p id="ps2p9c40p5">
<span class="pali m-text">Avijjāya akampiyaṭṭhena paññābalaṁ.</span><br />
</p>
<p id="ps2p9c40p6">
<span class="pali m-text">Hirīyati pāpake akusale dhammeti—hiribalaṁ.</span><br />
</p>
<p id="ps2p9c40p7">
<span class="pali m-text">Ottappati pāpake akusale dhammeti—ottappabalaṁ.</span><br />
</p>
<p id="ps2p9c40p8">
<span class="pali m-text">Ñāṇena kilese paṭisaṅkhātīti—paṭisaṅkhānabalaṁ.</span><br />
</p>
<p id="ps2p9c40p9">
<span class="pali m-text">Tattha jātā dhammā ekarasā hontīti— bhāvanābalaṁ.</span><br />
</p>
<p id="ps2p9c40p10">
<span class="pali m-text">Tattha natthi kiñci vajjanti—anavajjabalaṁ.</span><br />
</p>
<p id="ps2p9c40p11">
<span class="pali m-text">Tena cittaṁ saṅgaṇhātīti—saṅgahabalaṁ.</span><br />
</p>
<p id="ps2p9c40p12">
<span class="pali m-text">Taṁ tassa khamatīti—</span><br />
</p>
<p id="ps2p9c40p13">
<span class="pali m-text">khantibalaṁ.</span><br />
</p>
<p id="ps2p9c40p14">
<span class="pali m-text">Tena cittaṁ paññapetīti—paññattibalaṁ.</span><br />
</p>
<p id="ps2p9c40p15">
<span class="pali m-text">Tena cittaṁ nijjhāpetīti—nijjhattibalaṁ.</span><br />
</p>
<p id="ps2p9c40p16">
<span class="pali m-text">Tena cittaṁ vasaṁ vattetīti—issariyabalaṁ.</span><br />
</p>
<p id="ps2p9c40p17">
<span class="pali m-text">Tena cittaṁ adhiṭṭhātīti— adhiṭṭhānabalaṁ.</span><br />
</p>
<p id="ps2p9c40p18">
<span class="pali m-text">Tena cittaṁ ekagganti—samathabalaṁ.</span><br />
</p>
<p id="ps2p9c40p19">
<span class="pali m-text">Tattha jāte dhamme anupassatīti—vipassanābalaṁ.</span><br />
</p>
<p id="ps2p9c40p20">
<span class="pali m-text">Tattha sikkhatīti—sekhabalaṁ.</span><br />
</p>
<p id="ps2p9c40p21">
<span class="pali m-text">Tattha sikkhitattā—</span><br />
</p>
<p id="ps2p9c40p22">
<span class="pali m-text">asekhabalaṁ.</span><br />
</p>
<p id="ps2p9c40p23">
<span class="pali m-text">Tena āsavā khīṇāti—khīṇāsavabalaṁ.</span><br />
</p>
<p id="ps2p9c40p24">
<span class="pali m-text">Tassa ijjhatīti—iddhibalaṁ.</span><br />
</p>
<p id="ps2p9c40p25">
<span class="pali m-text">Appameyyaṭṭhena tathāgatabalanti.</span><br />
</p>
<p id="ps2p9c40p26">
<span class="pali m-text">Balakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/ps0002p0008.html">Previous</a></div>
<div class="m-col-t-6 m-text-right">
<a href="../pages/ps0002p0010.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>