<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ps0002p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ps0002p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0002p0003.html">Next</a></div>
</div>
<p id="ps2p2c0p2">
<span class="pali m-text">2 Yuganaddhavagga</span><br />
</p>
<section id="saccakatha">
<span id="ps2p2c0p3"></span><h2><span class="pali m-text">2.2. Saccakathā</span></h2>
<p id="ps2p2c1p1">
<span class="pali m-text">Purimanidānaṁ.</span><br />
</p>
<p id="ps2p2c1p2">
<span class="pali m-text">“Cattārimāni, bhikkhave, tathāni avitathāni anaññathāni.</span><br />
</p>
<p id="ps2p2c1p3">
<span class="pali m-text">Katamāni cattāri?</span><br />
</p>
<p id="ps2p2c1p4">
<span class="pali m-text">‘Idaṁ dukkhan’ti, bhikkhave, tathametaṁ avitathametaṁ anaññathametaṁ;</span><br />
</p>
<p id="ps2p2c1p5">
<span class="pali m-text">‘ayaṁ dukkhasamudayo’ti tathametaṁ avitathametaṁ anaññathametaṁ, ‘ayaṁ dukkhanirodho’ti tathametaṁ avitathametaṁ anaññathametaṁ, ‘ayaṁ dukkhanirodhagāminī paṭipadā’ti tathametaṁ avitathametaṁ anaññathametaṁ.</span><br />
</p>
<p id="ps2p2c1p6">
<span class="pali m-text">Imāni kho, bhikkhave, cattāri tathāni avitathāni anaññathāni”.</span><br />
</p>
<p id="ps2p2c2p0">
<span class="pali m-text">2.2.1. Paṭhamasuttantaniddesa</span><br />
</p>
<p id="ps2p2c2p1">
<span class="pali m-text">Kathaṁ dukkhaṁ tathaṭṭhena saccaṁ?</span><br />
</p>
<p id="ps2p2c2p2">
<span class="pali m-text">Cattāro dukkhassa dukkhaṭṭhā tathā avitathā anaññathā.</span><br />
</p>
<p id="ps2p2c2p3">
<span class="pali m-text">Dukkhassa pīḷanaṭṭho, saṅkhataṭṭho, santāpaṭṭho, vipariṇāmaṭṭho—</span><br />
</p>
<p id="ps2p2c2p4">
<span class="pali m-text">ime cattāro dukkhassa dukkhaṭṭhā tathā avitathā anaññathā.</span><br />
</p>
<p id="ps2p2c2p5">
<span class="pali m-text">Evaṁ dukkhaṁ tathaṭṭhena saccaṁ.</span><br />
</p>
<p id="ps2p2c3p1">
<span class="pali m-text">Kathaṁ samudayo tathaṭṭhena saccaṁ?</span><br />
</p>
<p id="ps2p2c3p2">
<span class="pali m-text">Cattāro samudayassa samudayaṭṭhā tathā avitathā anaññathā.</span><br />
</p>
<p id="ps2p2c3p3">
<span class="pali m-text">Samudayassa āyūhanaṭṭho, nidānaṭṭho, saṁyogaṭṭho palibodhaṭṭho—</span><br />
</p>
<p id="ps2p2c3p4">
<span class="pali m-text">ime cattāro samudayassa samudayaṭṭhā tathā avitathā anaññathā.</span><br />
</p>
<p id="ps2p2c3p5">
<span class="pali m-text">Evaṁ samudayo tathaṭṭhena saccaṁ.</span><br />
</p>
<p id="ps2p2c4p1">
<span class="pali m-text">Kathaṁ nirodho tathaṭṭhena saccaṁ?</span><br />
</p>
<p id="ps2p2c4p2">
<span class="pali m-text">Cattāro nirodhassa nirodhaṭṭhā tathā avitathā anaññathā.</span><br />
</p>
<p id="ps2p2c4p3">
<span class="pali m-text">Nirodhassa nissaraṇaṭṭho, vivekaṭṭho, asaṅkhataṭṭho, amataṭṭho—</span><br />
</p>
<p id="ps2p2c4p4">
<span class="pali m-text">ime cattāro nirodhassa nirodhaṭṭhā tathā avitathā anaññathā.</span><br />
</p>
<p id="ps2p2c4p5">
<span class="pali m-text">Evaṁ nirodho tathaṭṭhena saccaṁ.</span><br />
</p>
<p id="ps2p2c5p1">
<span class="pali m-text">Kathaṁ maggo tathaṭṭhena saccaṁ?</span><br />
</p>
<p id="ps2p2c5p2">
<span class="pali m-text">Cattāro maggassa maggaṭṭhā tathā avitathā anaññathā.</span><br />
</p>
<p id="ps2p2c5p3">
<span class="pali m-text">Maggassa niyyānaṭṭho, hetuṭṭho, dassanaṭṭho, ādhipateyyaṭṭho—</span><br />
</p>
<p id="ps2p2c5p4">
<span class="pali m-text">ime cattāro maggassa maggaṭṭhā tathā avitathā anaññathā.</span><br />
</p>
<p id="ps2p2c5p5">
<span class="pali m-text">Evaṁ maggo tathaṭṭhena saccaṁ.</span><br />
</p>
<p id="ps2p2c6p1">
<span class="pali m-text">Katihākārehi cattāri saccāni ekappaṭivedhāni?</span><br />
</p>
<p id="ps2p2c6p2">
<span class="pali m-text">Catūhākārehi cattāri saccāni ekappaṭivedhāni.</span><br />
</p>
<p id="ps2p2c6p3">
<span class="pali m-text">Tathaṭṭhena, anattaṭṭhena, saccaṭṭhena, paṭivedhaṭṭhena—</span><br />
</p>
<p id="ps2p2c6p4">
<span class="pali m-text">imehi catūhākārehi cattāri saccāni ekasaṅgahitāni.</span><br />
</p>
<p id="ps2p2c6p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c6p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c6p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c7p1">
<span class="pali m-text">Kathaṁ tathaṭṭhena cattāri saccāni ekappaṭivedhāni?</span><br />
</p>
<p id="ps2p2c7p2">
<span class="pali m-text">Catūhākārehi tathaṭṭhena cattāri saccāni ekappaṭivedhāni.</span><br />
</p>
<p id="ps2p2c7p3">
<span class="pali m-text">Dukkhassa dukkhaṭṭho tathaṭṭho, samudayassa samudayaṭṭho tathaṭṭho, nirodhassa nirodhaṭṭho tathaṭṭho, maggassa maggaṭṭho tathaṭṭho—</span><br />
</p>
<p id="ps2p2c7p4">
<span class="pali m-text">imehi catūhākārehi tathaṭṭhena cattāri saccāni ekasaṅgahitāni.</span><br />
</p>
<p id="ps2p2c7p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c7p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c7p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c8p1">
<span class="pali m-text">Kathaṁ anattaṭṭhena cattāri saccāni ekappaṭivedhāni?</span><br />
</p>
<p id="ps2p2c8p2">
<span class="pali m-text">Catūhākārehi anattaṭṭhena cattāri saccāni ekappaṭivedhāni.</span><br />
</p>
<p id="ps2p2c8p3">
<span class="pali m-text">Dukkhassa dukkhaṭṭho anattaṭṭho, samudayassa samudayaṭṭho anattaṭṭho, nirodhassa nirodhaṭṭho anattaṭṭho, maggassa maggaṭṭho anattaṭṭho—</span><br />
</p>
<p id="ps2p2c8p4">
<span class="pali m-text">imehi catūhākārehi anattaṭṭhena cattāri saccāni ekasaṅgahitāni.</span><br />
</p>
<p id="ps2p2c8p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c8p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c8p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c9p1">
<span class="pali m-text">Kathaṁ saccaṭṭhena cattāri saccāni ekappaṭivedhāni?</span><br />
</p>
<p id="ps2p2c9p2">
<span class="pali m-text">Catūhākārehi saccaṭṭhena cattāri saccāni ekappaṭivedhāni.</span><br />
</p>
<p id="ps2p2c9p3">
<span class="pali m-text">Dukkhassa dukkhaṭṭho saccaṭṭho, samudayassa samudayaṭṭho saccaṭṭho, nirodhassa nirodhaṭṭho saccaṭṭho, maggassa maggaṭṭho saccaṭṭho—</span><br />
</p>
<p id="ps2p2c9p4">
<span class="pali m-text">imehi catūhākārehi saccaṭṭhena cattāri saccāni ekasaṅgahitāni.</span><br />
</p>
<p id="ps2p2c9p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c9p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c9p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c10p1">
<span class="pali m-text">Kathaṁ paṭivedhaṭṭhena cattāri saccāni ekappaṭivedhāni?</span><br />
</p>
<p id="ps2p2c10p2">
<span class="pali m-text">Catūhākārehi paṭivedhaṭṭhena cattāri saccāni ekappaṭivedhāni.</span><br />
</p>
<p id="ps2p2c10p3">
<span class="pali m-text">Dukkhassa dukkhaṭṭho paṭivedhaṭṭho, samudayassa samudayaṭṭho paṭivedhaṭṭho nirodhassa nirodhaṭṭho paṭivedhaṭṭho, maggassa maggaṭṭho paṭivedhaṭṭho—</span><br />
</p>
<p id="ps2p2c10p4">
<span class="pali m-text">imehi catūhākārehi paṭivedhaṭṭhena cattāri saccāni ekasaṅgahitāni yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c10p5">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c10p6">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c11p1">
<span class="pali m-text">Katihākārehi cattāri saccāni ekappaṭivedhāni?</span><br />
</p>
<p id="ps2p2c11p2">
<span class="pali m-text">Yaṁ aniccaṁ taṁ dukkhaṁ, yaṁ dukkhaṁ taṁ aniccaṁ, yaṁ aniccañca dukkhañca taṁ anattā.</span><br />
</p>
<p id="ps2p2c11p3">
<span class="pali m-text">Yaṁ aniccañca dukkhañca anattā ca taṁ tathaṁ.</span><br />
</p>
<p id="ps2p2c11p4">
<span class="pali m-text">Yaṁ aniccaṁ ca dukkhañca anattā ca tathañca taṁ saccaṁ.</span><br />
</p>
<p id="ps2p2c11p5">
<span class="pali m-text">Yaṁ aniccañca dukkhañca anattā ca tathañca saccañca taṁ ekasaṅgahitaṁ.</span><br />
</p>
<p id="ps2p2c11p6">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c11p7">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c11p8">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c12p1">
<span class="pali m-text">Katihākārehi cattāri saccāni ekappaṭivedhāni?</span><br />
</p>
<p id="ps2p2c12p2">
<span class="pali m-text">Navahākārehi cattāri saccāni ekappaṭivedhāni.</span><br />
</p>
<p id="ps2p2c12p3">
<span class="pali m-text">Tathaṭṭhena, anattaṭṭhena, saccaṭṭhena, paṭivedhaṭṭhena, abhiññaṭṭhena, pariññaṭṭhena, pahānaṭṭhena, bhāvanaṭṭhena, sacchikiriyaṭṭhena—</span><br />
</p>
<p id="ps2p2c12p4">
<span class="pali m-text">imehi navahākārehi cattāri saccāni ekasaṅgahitāni.</span><br />
</p>
<p id="ps2p2c12p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c12p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c12p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c13p1">
<span class="pali m-text">Kathaṁ tathaṭṭhena cattāri saccāni ekappaṭivedhāni?</span><br />
</p>
<p id="ps2p2c13p2">
<span class="pali m-text">Navahākārehi tathaṭṭhena cattāri saccāni ekappaṭivedhāni.</span><br />
</p>
<p id="ps2p2c13p3">
<span class="pali m-text">Dukkhassa dukkhaṭṭho tathaṭṭho, samudayassa samudayaṭṭho tathaṭṭho, nirodhassa nirodhaṭṭho tathaṭṭho, maggassa maggaṭṭho tathaṭṭho, abhiññāya abhiññaṭṭho tathaṭṭho, pariññāya pariññaṭṭho tathaṭṭho, pahānassa pahānaṭṭho tathaṭṭho, bhāvanāya bhāvanaṭṭho tathaṭṭho, sacchikiriyāya sacchikiriyaṭṭho tathaṭṭho—</span><br />
</p>
<p id="ps2p2c13p4">
<span class="pali m-text">imehi navahākārehi tathaṭṭhena cattāri saccāni ekasaṅgahitāni.</span><br />
</p>
<p id="ps2p2c13p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c13p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c13p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c14p1">
<span class="pali m-text">Kathaṁ anattaṭṭhena …</span><br />
</p>
<p id="ps2p2c14p2">
<span class="pali m-text">saccaṭṭhena …</span><br />
</p>
<p id="ps2p2c14p3">
<span class="pali m-text">paṭivedhaṭṭhena cattāri saccāni ekappaṭivedhāni?</span><br />
</p>
<p id="ps2p2c14p4">
<span class="pali m-text">Navahākārehi paṭivedhaṭṭhena cattāri saccāni ekappaṭivedhāni.</span><br />
</p>
<p id="ps2p2c14p5">
<span class="pali m-text">Dukkhassa dukkhaṭṭho paṭivedhaṭṭho, samudayassa samudayaṭṭho paṭivedhaṭṭho, nirodhassa nirodhaṭṭho paṭivedhaṭṭho, maggassa maggaṭṭho paṭivedhaṭṭho, abhiññāya abhiññaṭṭho paṭivedhaṭṭho, pariññāya pariññaṭṭho paṭivedhaṭṭho, pahānassa pahānaṭṭho paṭivedhaṭṭho, bhāvanāya bhāvanaṭṭho paṭivedhaṭṭho, sacchikiriyāya sacchikiriyaṭṭho paṭivedhaṭṭho—</span><br />
</p>
<p id="ps2p2c14p6">
<span class="pali m-text">imehi navahākārehi paṭivedhaṭṭhena cattāri saccāni ekasaṅgahitāni.</span><br />
</p>
<p id="ps2p2c14p7">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c14p8">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c14p9">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c15p1">
<span class="pali m-text">Katihākārehi cattāri saccāni ekappaṭivedhāni?</span><br />
</p>
<p id="ps2p2c15p2">
<span class="pali m-text">Dvādasahākārehi cattāri saccāni ekappaṭivedhāni.</span><br />
</p>
<p id="ps2p2c15p3">
<span class="pali m-text">Tathaṭṭhena, anattaṭṭhena, saccaṭṭhena, paṭivedhaṭṭhena, abhijānanaṭṭhena, parijānanaṭṭhena, dhammaṭṭhena, tathaṭṭhena, ñātaṭṭhena, sacchikiriyaṭṭhena, phassanaṭṭhena, abhisamayaṭṭhena—</span><br />
</p>
<p id="ps2p2c15p4">
<span class="pali m-text">imehi dvādasahi ākārehi cattāri saccāni ekasaṅgahitāni.</span><br />
</p>
<p id="ps2p2c15p5">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c15p6">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c15p7">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c16p1">
<span class="pali m-text">Kathaṁ tathaṭṭhena cattāri saccāni ekappaṭivedhāni?</span><br />
</p>
<p id="ps2p2c16p2">
<span class="pali m-text">Soḷasahākārehi tathaṭṭhena cattāri saccāni ekappaṭivedhāni.</span><br />
</p>
<p id="ps2p2c16p3">
<span class="pali m-text">Dukkhassa pīḷanaṭṭho, saṅkhataṭṭho, santāpaṭṭho, vipariṇāmaṭṭho, tathaṭṭho;</span><br />
</p>
<p id="ps2p2c16p4">
<span class="pali m-text">samudayassa āyūhanaṭṭho, nidānaṭṭho, saṁyogaṭṭho, palibodhaṭṭho tathaṭṭho;</span><br />
</p>
<p id="ps2p2c16p5">
<span class="pali m-text">nirodhassa nissaraṇaṭṭho, vivekaṭṭho, asaṅkhataṭṭho, amataṭṭho tathaṭṭho;</span><br />
</p>
<p id="ps2p2c16p6">
<span class="pali m-text">maggassa niyyānaṭṭho, hetuṭṭho, dassanaṭṭho, ādhipateyyaṭṭho tathaṭṭho—</span><br />
</p>
<p id="ps2p2c16p7">
<span class="pali m-text">imehi soḷasahi ākārehi tathaṭṭhena cattāri saccāni ekasaṅgahitāni.</span><br />
</p>
<p id="ps2p2c16p8">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c16p9">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c16p10">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c17p1">
<span class="pali m-text">Kathaṁ anattaṭṭhena …pe…</span><br />
</p>
<p id="ps2p2c17p2">
<span class="pali m-text">saccaṭṭhena …</span><br />
</p>
<p id="ps2p2c17p3">
<span class="pali m-text">paṭivedhaṭṭhena …</span><br />
</p>
<p id="ps2p2c17p4">
<span class="pali m-text">abhijānanaṭṭhena …</span><br />
</p>
<p id="ps2p2c17p5">
<span class="pali m-text">parijānanaṭṭhena …</span><br />
</p>
<p id="ps2p2c17p6">
<span class="pali m-text">dhammaṭṭhena …</span><br />
</p>
<p id="ps2p2c17p7">
<span class="pali m-text">tathaṭṭhena …</span><br />
</p>
<p id="ps2p2c17p8">
<span class="pali m-text">ñātaṭṭhena …</span><br />
</p>
<p id="ps2p2c17p9">
<span class="pali m-text">sacchikiriyaṭṭhena …</span><br />
</p>
<p id="ps2p2c17p10">
<span class="pali m-text">phassanaṭṭhena …</span><br />
</p>
<p id="ps2p2c17p11">
<span class="pali m-text">abhisamayaṭṭhena cattāri saccāni ekappaṭivedhāni?</span><br />
</p>
<p id="ps2p2c17p12">
<span class="pali m-text">Soḷasahi ākārehi abhisamayaṭṭhena cattāri saccāni ekappaṭivedhāni.</span><br />
</p>
<p id="ps2p2c17p13">
<span class="pali m-text">Dukkhassa pīḷanaṭṭho, saṅkhataṭṭho, santāpaṭṭho, vipariṇāmaṭṭho, abhisamayaṭṭho;</span><br />
</p>
<p id="ps2p2c17p14">
<span class="pali m-text">samudayassa āyūhanaṭṭho, nidānaṭṭho, saṁyogaṭṭho, palibodhaṭṭho, abhisamayaṭṭho;</span><br />
</p>
<p id="ps2p2c17p15">
<span class="pali m-text">nirodhassa nissaraṇaṭṭho, vivekaṭṭho, asaṅkhataṭṭho, amataṭṭho, abhisamayaṭṭho;</span><br />
</p>
<p id="ps2p2c17p16">
<span class="pali m-text">maggassa niyyānaṭṭho, hetuṭṭho, dassanaṭṭho, ādhipateyyaṭṭho, abhisamayaṭṭho—</span><br />
</p>
<p id="ps2p2c17p17">
<span class="pali m-text">imehi soḷasahi ākārehi abhisamayaṭṭhena cattāri saccāni ekasaṅgahitāni.</span><br />
</p>
<p id="ps2p2c17p18">
<span class="pali m-text">Yaṁ ekasaṅgahitaṁ taṁ ekattaṁ.</span><br />
</p>
<p id="ps2p2c17p19">
<span class="pali m-text">Ekattaṁ ekena ñāṇena paṭivijjhatīti—</span><br />
</p>
<p id="ps2p2c17p20">
<span class="pali m-text">cattāri saccāni ekappaṭivedhāni.</span><br />
</p>
<p id="ps2p2c18p1">
<span class="pali m-text">Saccānaṁ kati lakkhaṇāni?</span><br />
</p>
<p id="ps2p2c18p2">
<span class="pali m-text">Saccānaṁ dve lakkhaṇāni.</span><br />
</p>
<p id="ps2p2c18p3">
<span class="pali m-text">Saṅkhatalakkhaṇañca, asaṅkhatalakkhaṇañca—</span><br />
</p>
<p id="ps2p2c18p4">
<span class="pali m-text">saccānaṁ imāni dve lakkhaṇāni.</span><br />
</p>
<p id="ps2p2c19p1">
<span class="pali m-text">Saccānaṁ kati lakkhaṇāni?</span><br />
</p>
<p id="ps2p2c19p2">
<span class="pali m-text">Saccānaṁ cha lakkhaṇāni.</span><br />
</p>
<p id="ps2p2c19p3">
<span class="pali m-text">Saṅkhatānaṁ saccānaṁ uppādo paññāyati, vayo paññāyati, ṭhitānaṁ aññathattaṁ paññāyati asaṅkhatassa saccassa na uppādo paññāyati, na vayo paññāyati, na ṭhitassa aññathattaṁ paññāyati—</span><br />
</p>
<p id="ps2p2c19p4">
<span class="pali m-text">saccānaṁ imāni cha lakkhaṇāni.</span><br />
</p>
<p id="ps2p2c20p1">
<span class="pali m-text">Saccānaṁ kati lakkhaṇāni?</span><br />
</p>
<p id="ps2p2c20p2">
<span class="pali m-text">Saccānaṁ dvādasa lakkhaṇāni.</span><br />
</p>
<p id="ps2p2c20p3">
<span class="pali m-text">Dukkhasaccassa uppādo paññāyati, vayo paññāyati, ṭhitassa aññathattaṁ paññāyati;</span><br />
</p>
<p id="ps2p2c20p4">
<span class="pali m-text">samudayasaccassa uppādo paññāyati, vayo paññāyati, ṭhitassa aññathattaṁ paññāyati;</span><br />
</p>
<p id="ps2p2c20p5">
<span class="pali m-text">maggasaccassa uppādo paññāyati, vayo paññāyati, ṭhitassa aññathattaṁ paññāyati;</span><br />
</p>
<p id="ps2p2c20p6">
<span class="pali m-text">nirodhasaccassa na uppādo paññāyati, na vayo paññāyati, na ṭhitassa aññathattaṁ paññāyati—</span><br />
</p>
<p id="ps2p2c20p7">
<span class="pali m-text">saccānaṁ imāni dvādasa lakkhaṇāni.</span><br />
</p>
<p id="ps2p2c21p1">
<span class="pali m-text">Catunnaṁ saccānaṁ kati kusalā, kati akusalā, kati abyākatā?</span><br />
</p>
<p id="ps2p2c21p2">
<span class="pali m-text">Samudayasaccaṁ akusalaṁ, maggasaccaṁ kusalaṁ, nirodhasaccaṁ abyākataṁ.</span><br />
</p>
<p id="ps2p2c21p3">
<span class="pali m-text">Dukkhasaccaṁ siyā kusalaṁ, siyā akusalaṁ, siyā abyākataṁ.</span><br />
</p>
<p id="ps2p2c22p1">
<span class="pali m-text">Siyā tīṇi saccāni ekasaccena saṅgahitāni, ekasaccaṁ tīhi saccehi saṅgahitaṁ?</span><br />
</p>
<p id="ps2p2c22p2">
<span class="pali m-text">Vatthuvasena pariyāyena siyāti.</span><br />
</p>
<p id="ps2p2c22p3">
<span class="pali m-text">Kathañca siyā?</span><br />
</p>
<p id="ps2p2c22p4">
<span class="pali m-text">Yaṁ dukkhasaccaṁ akusalaṁ, samudayasaccaṁ akusalaṁ—</span><br />
</p>
<p id="ps2p2c22p5">
<span class="pali m-text">evaṁ akusalaṭṭhena dve saccāni ekasaccena saṅgahitāni, ekasaccaṁ dvīhi saccehi saṅgahitaṁ.</span><br />
</p>
<p id="ps2p2c22p6">
<span class="pali m-text">Yaṁ dukkhasaccaṁ kusalaṁ, maggasaccaṁ kusalaṁ—</span><br />
</p>
<p id="ps2p2c22p7">
<span class="pali m-text">evaṁ kusalaṭṭhena dve saccāni ekasaccena saṅgahitāni, ekasaccaṁ dvīhi saccehi saṅgahitaṁ.</span><br />
</p>
<p id="ps2p2c22p8">
<span class="pali m-text">Yaṁ dukkhasaccaṁ abyākataṁ, nirodhasaccaṁ abyākataṁ—</span><br />
</p>
<p id="ps2p2c22p9">
<span class="pali m-text">evaṁ abyākataṭṭhena dve saccāni ekasaccena saṅgahitāni, ekasaccaṁ dvīhi saccehi saṅgahitaṁ.</span><br />
</p>
<p id="ps2p2c22p10">
<span class="pali m-text">Evaṁ siyā tīṇi saccāni ekasaccena saṅgahitāni, ekasaccaṁ tīhi saccehi saṅgahitaṁ vatthuvasena pariyāyenāti.</span><br />
</p>
<p id="ps2p2c23p0">
<span class="pali m-text">2.2.2. Dutiyasuttantapāḷi</span><br />
</p>
<p id="ps2p2c23p1">
<span class="pali m-text">“Pubbe me, bhikkhave, sambodhā anabhisambuddhassa bodhisattasseva sato etadahosi—</span><br />
</p>
<p id="ps2p2c23p2">
<span class="pali m-text">‘ko nu kho rūpassa assādo, ko ādīnavo, kiṁ nissaraṇaṁ;</span><br />
</p>
<p id="ps2p2c23p3">
<span class="pali m-text">ko vedanāya assādo, ko ādīnavo, kiṁ nissaraṇaṁ;</span><br />
</p>
<p id="ps2p2c23p4">
<span class="pali m-text">ko saññāya assādo, ko ādīnavo, kiṁ nissaraṇaṁ;</span><br />
</p>
<p id="ps2p2c23p5">
<span class="pali m-text">ko saṅkhārānaṁ assādo, ko ādīnavo, kiṁ nissaraṇaṁ;</span><br />
</p>
<p id="ps2p2c23p6">
<span class="pali m-text">ko viññāṇassa assādo, ko ādīnavo, kiṁ nissaraṇan’ti?</span><br />
</p>
<p id="ps2p2c23p7">
<span class="pali m-text">Tassa mayhaṁ, bhikkhave, etadahosi—</span><br />
</p>
<p id="ps2p2c23p8">
<span class="pali m-text">‘yaṁ kho rūpaṁ paṭicca uppajjati sukhaṁ somanassaṁ—</span><br />
</p>
<p id="ps2p2c23p9">
<span class="pali m-text">ayaṁ rūpassa assādo.</span><br />
</p>
<p id="ps2p2c23p10">
<span class="pali m-text">Yaṁ rūpaṁ aniccaṁ, taṁ dukkhaṁ vipariṇāmadhammaṁ—</span><br />
</p>
<p id="ps2p2c23p11">
<span class="pali m-text">ayaṁ rūpassa ādīnavo.</span><br />
</p>
<p id="ps2p2c23p12">
<span class="pali m-text">Yo rūpasmiṁ chandarāgavinayo chandarāgappahānaṁ—</span><br />
</p>
<p id="ps2p2c23p13">
<span class="pali m-text">idaṁ rūpassa nissaraṇaṁ.</span><br />
</p>
<p id="ps2p2c23p14">
<span class="pali m-text">Yaṁ vedanaṁ paṭicca …pe…</span><br />
</p>
<p id="ps2p2c23p15">
<span class="pali m-text">yaṁ saññaṁ paṭicca …</span><br />
</p>
<p id="ps2p2c23p16">
<span class="pali m-text">yaṁ saṅkhāre paṭicca …</span><br />
</p>
<p id="ps2p2c23p17">
<span class="pali m-text">yaṁ viññāṇaṁ paṭicca uppajjati sukhaṁ somanassaṁ—</span><br />
</p>
<p id="ps2p2c23p18">
<span class="pali m-text">ayaṁ viññāṇassa assādo.</span><br />
</p>
<p id="ps2p2c23p19">
<span class="pali m-text">Yaṁ viññāṇaṁ aniccaṁ taṁ dukkhaṁ vipariṇāmadhammaṁ—</span><br />
</p>
<p id="ps2p2c23p20">
<span class="pali m-text">ayaṁ viññāṇassa ādīnavo.</span><br />
</p>
<p id="ps2p2c23p21">
<span class="pali m-text">Yo viññāṇasmiṁ chandarāgavinayo chandarāgappahānaṁ—</span><br />
</p>
<p id="ps2p2c23p22">
<span class="pali m-text">idaṁ viññāṇassa nissaraṇaṁ’.</span><br />
</p>
<p id="ps2p2c24p1">
<span class="pali m-text">Yāvakīvañcāhaṁ, bhikkhave, imesaṁ pañcannaṁ upādānakkhandhānaṁ evaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nābbhaññāsiṁ, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ yato ca khvāhaṁ, bhikkhave, imesaṁ pañcannaṁ upādānakkhandhānaṁ evaṁ assādañca assādato ādīnavañca ādīnavato nissaraṇañca nissaraṇato yathābhūtaṁ abbhaññāsiṁ, athāhaṁ, bhikkhave, ‘sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho’ti paccaññāsiṁ.</span><br />
</p>
<p id="ps2p2c24p2">
<span class="pali m-text">Ñāṇañca pana me dassanaṁ udapādi—</span><br />
</p>
<p id="ps2p2c24p3">
<span class="pali m-text">‘akuppā me vimutti.</span><br />
</p>
<p id="ps2p2c24p4">
<span class="pali m-text">Ayamantimā jāti, natthi dāni punabbhavo’”ti.</span><br />
</p>
<p id="ps2p2c25p0">
<span class="pali m-text">2.2.3. Dutiyasuttantaniddesa</span><br />
</p>
<p id="ps2p2c25p1">
<span class="pali m-text">Yaṁ rūpaṁ paṭicca uppajjati sukhaṁ somanassaṁ, ayaṁ rūpassa assādoti—</span><br />
</p>
<p id="ps2p2c25p2">
<span class="pali m-text">pahānappaṭivedho samudayasaccaṁ.</span><br />
</p>
<p id="ps2p2c25p3">
<span class="pali m-text">Yaṁ rūpaṁ aniccaṁ taṁ dukkhaṁ vipariṇāmadhammaṁ, ayaṁ rūpassa ādīnavoti—</span><br />
</p>
<p id="ps2p2c25p4">
<span class="pali m-text">pariññāpaṭivedho dukkhasaccaṁ.</span><br />
</p>
<p id="ps2p2c25p5">
<span class="pali m-text">Yo rūpasmiṁ chandarāgavinayo chandarāgappahānaṁ, idaṁ rūpassa nissaraṇanti—</span><br />
</p>
<p id="ps2p2c25p6">
<span class="pali m-text">sacchikiriyāpaṭivedho nirodhasaccaṁ.</span><br />
</p>
<p id="ps2p2c25p7">
<span class="pali m-text">Yā imesu tīsu ṭhānesu diṭṭhi saṅkappo vācā kammanto ājīvo vāyāmo sati samādhi—</span><br />
</p>
<p id="ps2p2c25p8">
<span class="pali m-text">bhāvanāpaṭivedho maggasaccaṁ.</span><br />
</p>
<p id="ps2p2c26p1">
<span class="pali m-text">Yaṁ vedanaṁ paṭicca …pe…</span><br />
</p>
<p id="ps2p2c26p2">
<span class="pali m-text">yaṁ saññaṁ paṭicca …</span><br />
</p>
<p id="ps2p2c26p3">
<span class="pali m-text">yaṁ saṅkhāre paṭicca …</span><br />
</p>
<p id="ps2p2c26p4">
<span class="pali m-text">yaṁ viññāṇaṁ paṭicca uppajjati sukhaṁ somanassaṁ, ayaṁ viññāṇassa assādoti—</span><br />
</p>
<p id="ps2p2c26p5">
<span class="pali m-text">pahānappaṭivedho samudayasaccaṁ.</span><br />
</p>
<p id="ps2p2c26p6">
<span class="pali m-text">Yaṁ viññāṇaṁ aniccaṁ taṁ dukkhaṁ vipariṇāmadhammaṁ, ayaṁ viññāṇassa ādīnavoti—</span><br />
</p>
<p id="ps2p2c26p7">
<span class="pali m-text">pariññāpaṭivedho dukkhasaccaṁ.</span><br />
</p>
<p id="ps2p2c26p8">
<span class="pali m-text">Yo viññāṇasmiṁ chandarāgavinayo chandarāgappahānaṁ, idaṁ viññāṇassa nissaraṇanti—</span><br />
</p>
<p id="ps2p2c26p9">
<span class="pali m-text">sacchikiriyāpaṭivedho nirodhasaccaṁ.</span><br />
</p>
<p id="ps2p2c26p10">
<span class="pali m-text">Yā imesu tīsu ṭhānesu diṭṭhi saṅkappo vācā kammanto ājīvo vāyāmo sati samādhi—</span><br />
</p>
<p id="ps2p2c26p11">
<span class="pali m-text">bhāvanāpaṭivedho maggasaccaṁ.</span><br />
</p>
<p id="ps2p2c27p1">
<span class="pali m-text">&lt;b&gt;Saccan&lt;/b&gt;ti katihākārehi saccaṁ?</span><br />
</p>
<p id="ps2p2c27p2">
<span class="pali m-text">Esanaṭṭhena, pariggahaṭṭhena, paṭivedhaṭṭhena.</span><br />
</p>
<p id="ps2p2c27p3">
<span class="pali m-text">Kathaṁ esanaṭṭhena saccaṁ?</span><br />
</p>
<p id="ps2p2c27p4">
<span class="pali m-text">Jarāmaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavanti—</span><br />
</p>
<p id="ps2p2c27p5">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c27p6">
<span class="pali m-text">Jarāmaraṇaṁ jātinidānaṁ, jātisamudayaṁ, jātijātikaṁ, jātippabhavanti—</span><br />
</p>
<p id="ps2p2c27p7">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c27p8">
<span class="pali m-text">Jarāmaraṇañca pajānāti, jarāmaraṇasamudayañca pajānāti, jarāmaraṇanirodhañca pajānāti, jarāmaraṇanirodhagāminiṁ paṭipadañca pajānāti—</span><br />
</p>
<p id="ps2p2c27p9">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c28p1">
<span class="pali m-text">Jāti kiṁnidānā, kiṁsamudayā, kiṁjātikā, kiṁpabhavāti—</span><br />
</p>
<p id="ps2p2c28p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c28p3">
<span class="pali m-text">Jāti bhavanidānā, bhavasamudayā, bhavajātikā, bhavappabhavāti—</span><br />
</p>
<p id="ps2p2c28p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c28p5">
<span class="pali m-text">Jātiñca pajānāti, jātisamudayañca pajānāti, jātinirodhañca pajānāti, jātinirodhagāminiṁ paṭipadañca pajānāti—</span><br />
</p>
<p id="ps2p2c28p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c29p1">
<span class="pali m-text">Bhavo kiṁnidāno, kiṁsamudayo, kiṁjātiko, kiṁpabhavoti—</span><br />
</p>
<p id="ps2p2c29p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c29p3">
<span class="pali m-text">Bhavo upādānanidāno, upādānasamudayo, upādānajātiko, upādānappabhavoti—</span><br />
</p>
<p id="ps2p2c29p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c29p5">
<span class="pali m-text">Bhavaṁ ca pajānāti, bhavasamudayañca pajānāti, bhavanirodhañca pajānāti, bhavanirodhagāminiṁ paṭipadañca pajānāti—</span><br />
</p>
<p id="ps2p2c29p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c30p1">
<span class="pali m-text">Upādānaṁ kiṁnidānaṁ, kiṁsamudayaṁ, kiṁjātikaṁ, kiṁpabhavanti—</span><br />
</p>
<p id="ps2p2c30p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c30p3">
<span class="pali m-text">Upādānaṁ taṇhānidānaṁ, taṇhāsamudayaṁ, taṇhājātikaṁ, taṇhāpabhavanti—</span><br />
</p>
<p id="ps2p2c30p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c30p5">
<span class="pali m-text">Upādānañca pajānāti, upādānasamudayañca pajānāti, upādānanirodhañca pajānāti upādānanirodhagāminiṁ paṭipadañca pajānāti—</span><br />
</p>
<p id="ps2p2c30p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c31p1">
<span class="pali m-text">Taṇhā kiṁnidānā, kiṁsamudayā, kiṁjātikā, kiṁpabhavāti—</span><br />
</p>
<p id="ps2p2c31p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c31p3">
<span class="pali m-text">Taṇhā vedanānidānā, vedanāsamudayā, vedanājātikā, vedanāpabhavāti—</span><br />
</p>
<p id="ps2p2c31p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c31p5">
<span class="pali m-text">Taṇhañca pajānāti, taṇhāsamudayañca pajānāti, taṇhānirodhañca pajānāti, taṇhānirodhagāminiṁ paṭipadañca pajānāti—</span><br />
</p>
<p id="ps2p2c31p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c32p1">
<span class="pali m-text">Vedanā kiṁnidānā, kiṁsamudayā, kiṁjātikā, kiṁpabhavāti—</span><br />
</p>
<p id="ps2p2c32p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c32p3">
<span class="pali m-text">Vedanā phassanidānā, phassasamudayā, phassajātikā, phassappabhavāti—</span><br />
</p>
<p id="ps2p2c32p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c32p5">
<span class="pali m-text">Vedanañca pajānāti, vedanāsamudayañca pajānāti, vedanānirodhañca pajānāti, vedanānirodhagāminiṁ paṭipadañca pajānāti—</span><br />
</p>
<p id="ps2p2c32p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c33p1">
<span class="pali m-text">Phasso kiṁnidāno, kiṁsamudayo, kiṁjātiko, kiṁpabhavoti—</span><br />
</p>
<p id="ps2p2c33p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c33p3">
<span class="pali m-text">Phasso saḷāyatananidāno, saḷāyatanasamudayo, saḷāyatanajātiko, saḷāyatanappabhavoti—</span><br />
</p>
<p id="ps2p2c33p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c33p5">
<span class="pali m-text">Phassañca pajānāti, phassasamudayañca pajānāti, phassanirodhañca pajānāti, phassanirodhagāminiṁ paṭipadañca pajānāti—</span><br />
</p>
<p id="ps2p2c33p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c34p1">
<span class="pali m-text">Saḷāyatanaṁ kiṁnidānaṁ, kiṁsamudayaṁ, kiṁjātikaṁ, kiṁpabhavanti—</span><br />
</p>
<p id="ps2p2c34p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c34p3">
<span class="pali m-text">Saḷāyatanaṁ nāmarūpanidānaṁ, nāmarūpasamudayaṁ, nāmarūpajātikaṁ, nāmarūpappabhavanti—</span><br />
</p>
<p id="ps2p2c34p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c34p5">
<span class="pali m-text">Saḷāyatanañca pajānāti, saḷāyatanasamudayañca pajānāti, saḷāyatananirodhañca pajānāti, saḷāyatananirodhagāminiṁ paṭipadañca pajānāti—</span><br />
</p>
<p id="ps2p2c34p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c35p1">
<span class="pali m-text">Nāmarūpaṁ kiṁnidānaṁ, kiṁsamudayaṁ, kiṁjātikaṁ, kiṁpabhavanti—</span><br />
</p>
<p id="ps2p2c35p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c35p3">
<span class="pali m-text">Nāmarūpaṁ viññāṇanidānaṁ, viññāṇasamudayaṁ, viññāṇajātikaṁ, viññāṇappabhavanti—</span><br />
</p>
<p id="ps2p2c35p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c35p5">
<span class="pali m-text">Nāmarūpañca pajānāti, nāmarūpasamudayañca pajānāti, nāmarūpanirodhañca pajānāti, nāmarūpanirodhagāminiṁ paṭipadañca pajānāti—</span><br />
</p>
<p id="ps2p2c35p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c36p1">
<span class="pali m-text">Viññāṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavanti—</span><br />
</p>
<p id="ps2p2c36p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c36p3">
<span class="pali m-text">Viññāṇaṁ saṅkhāranidānaṁ, saṅkhārasamudayaṁ, saṅkhārajātikaṁ, saṅkhārappabhavanti—</span><br />
</p>
<p id="ps2p2c36p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c36p5">
<span class="pali m-text">Viññāṇañca pajānāti, viññāṇasamudayañca pajānāti, viññāṇanirodhañca pajānāti, viññāṇanirodhagāminiṁ paṭipadañca pajānāti—</span><br />
</p>
<p id="ps2p2c36p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c37p1">
<span class="pali m-text">Saṅkhārā kiṁnidānā, kiṁsamudayā, kiṁjātikā, kiṁpabhavāti—</span><br />
</p>
<p id="ps2p2c37p2">
<span class="pali m-text">evaṁ esanaṭṭhena saccaṁ.</span><br />
</p>
<p id="ps2p2c37p3">
<span class="pali m-text">Saṅkhārā avijjānidānā, avijjāsamudayā, avijjājātikā, avijjāpabhavāti—</span><br />
</p>
<p id="ps2p2c37p4">
<span class="pali m-text">evaṁ pariggahaṭṭhena saccaṁ.</span><br />
</p>
<p id="ps2p2c37p5">
<span class="pali m-text">Saṅkhāre ca pajānāti, saṅkhārasamudayañca pajānāti, saṅkhāranirodhañca pajānāti, saṅkhāranirodhagāminiṁ paṭipadañca pajānāti—</span><br />
</p>
<p id="ps2p2c37p6">
<span class="pali m-text">evaṁ paṭivedhaṭṭhena saccaṁ.</span><br />
</p>
<p id="ps2p2c38p1">
<span class="pali m-text">Jarāmaraṇaṁ dukkhasaccaṁ, jāti samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p2">
<span class="pali m-text">Jāti dukkhasaccaṁ, bhavo samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p3">
<span class="pali m-text">Bhavo dukkhasaccaṁ, upādānaṁ samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p4">
<span class="pali m-text">Upādānaṁ dukkhasaccaṁ, taṇhā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p5">
<span class="pali m-text">Taṇhā dukkhasaccaṁ, vedanā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p6">
<span class="pali m-text">Vedanā dukkhasaccaṁ, phasso samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p7">
<span class="pali m-text">Phasso dukkhasaccaṁ, saḷāyatanaṁ samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p8">
<span class="pali m-text">Saḷāyatanaṁ dukkhasaccaṁ, nāmarūpaṁ samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p9">
<span class="pali m-text">Nāmarūpaṁ dukkhasaccaṁ, viññāṇaṁ samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p10">
<span class="pali m-text">Viññāṇaṁ dukkhasaccaṁ, saṅkhārā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c38p11">
<span class="pali m-text">Saṅkhārā dukkhasaccaṁ, avijjā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c39p1">
<span class="pali m-text">Jarāmaraṇaṁ siyā dukkhasaccaṁ, siyā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccaṁ.</span><br />
</p>
<p id="ps2p2c39p2">
<span class="pali m-text">Jāti siyā dukkhasaccaṁ, siyā samudayasaccaṁ …pe…</span><br />
</p>
<p id="ps2p2c39p3">
<span class="pali m-text">bhavo siyā dukkhasaccaṁ, siyā samudayasaccaṁ, ubhinnampi nissaraṇaṁ nirodhasaccaṁ, nirodhappajānanā maggasaccanti.</span><br />
</p>
<p id="ps2p2c39p4">
<span class="pali m-text">Saccakathā niṭṭhitā.</span><br />
</p>
<p id="ps2p2c39p5">
<span class="pali m-text">Bhāṇavāro.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ps0002p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0002p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>