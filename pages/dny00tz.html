<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; dn &raquo; Dīgha Nikāya 23 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dny00tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dīgha Nikāya 23" />
  <meta name="twitter:title" content="Dīgha Nikāya 23" />
  <meta property="og:url" content="https://www.theravadan.org/pages/dny00tz.html" />
  <meta property="og:description" content="Translators: sujato Long Discourses 23 Pāyāsisutta With Pāyāsi Evaṁ me sutaṁ— So I have heard. ekaṁ samayaṁ āyasmā kumārakassapo kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena setabyā nāma kosalānaṁ nagaraṁ tadavasari. At one time Venerable Kassapa the Prince was wandering in the land of the Kosalans together …" />
  <meta name="twitter:description" content="Translators: sujato Long Discourses 23 Pāyāsisutta With Pāyāsi Evaṁ me sutaṁ— So I have heard. ekaṁ samayaṁ āyasmā kumārakassapo kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena setabyā nāma kosalānaṁ nagaraṁ tadavasari. At one time Venerable Kassapa the Prince was wandering in the land of the Kosalans together …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-dn-index.html">dn</a> &raquo;
          </span>
          Dīgha Nikāya 23
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Long Discourses 23</span></p>
<p id="dn23c0p2">
<span class="m-text m-primary">Pāyāsisutta</span><br />
<span class="m-text">With Pāyāsi</span><br />
</p>
<p id="dn23c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="dn23c1p2">
<span class="m-text m-primary">ekaṁ samayaṁ āyasmā kumārakassapo kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena setabyā nāma kosalānaṁ nagaraṁ tadavasari.</span><br />
<span class="m-text">At one time Venerable Kassapa the Prince was wandering in the land of the Kosalans together with a large Saṅgha of five hundred mendicants when he arrived at a Kosalan citadel named Setavyā.</span><br />
</p>
<p id="dn23c1p3">
<span class="m-text m-primary">Tatra sudaṁ āyasmā kumārakassapo setabyāyaṁ viharati uttarena setabyaṁ siṁsapāvane.</span><br />
<span class="m-text">He stayed in the grove of Indian Rosewood to the north of Setavyā.</span><br />
</p>
<p id="dn23c1p4">
<span class="m-text m-primary">Tena kho pana samayena pāyāsi rājañño setabyaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ.</span><br />
<span class="m-text">Now at that time the chieftain Pāyāsi was living in Setavyā. It was a crown property given by King Pasenadi of Kosala, teeming with living creatures, full of hay, wood, water, and grain, a royal endowment of the highest quality.</span><br />
</p>
<p id="dn23c2p0">
<span class="m-text m-primary">1. Pāyāsirājaññavatthu</span><br />
<span class="m-text">1. On Pāyāsi</span><br />
</p>
<p id="dn23c2p1">
<span class="m-text m-primary">Tena kho pana samayena pāyāsissa rājaññassa evarūpaṁ pāpakaṁ diṭṭhigataṁ uppannaṁ hoti:</span><br />
<span class="m-text">Now at that time Pāyāsi had the following harmful misconception:</span><br />
</p>
<p id="dn23c2p2">
<span class="m-text m-primary">“itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">“There’s no afterlife. No beings are reborn spontaneously. There’s no fruit or result of good and bad deeds.”</span><br />
</p>
<p id="dn23c2p3">
<span class="m-text m-primary">Assosuṁ kho setabyakā brāhmaṇagahapatikā:</span><br />
<span class="m-text">The brahmins and householders of Setavyā heard,</span><br />
</p>
<p id="dn23c2p4">
<span class="m-text m-primary">“samaṇo khalu bho kumārakassapo samaṇassa gotamassa sāvako kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi setabyaṁ anuppatto setabyāyaṁ viharati uttarena setabyaṁ siṁsapāvane.</span><br />
<span class="m-text">“It seems the ascetic Kassapa the Prince—a disciple of the ascetic Gotama—is staying in the grove of Indian Rosewood to the north of Setavyā.</span><br />
</p>
<p id="dn23c2p5">
<span class="m-text m-primary">Taṁ kho pana bhavantaṁ kumārakassapaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="dn23c2p6">
<span class="m-text m-primary">‘paṇḍito byatto medhāvī bahussuto cittakathī kalyāṇapaṭibhāno vuddho ceva arahā ca.</span><br />
<span class="m-text">‘He is astute, competent, intelligent, learned, a brilliant speaker, eloquent, mature, a perfected one.’</span><br />
</p>
<p id="dn23c2p7">
<span class="m-text m-primary">Sādhu kho pana tathārūpānaṁ arahataṁ dassanaṁ hotī’”ti.</span><br />
<span class="m-text">It’s good to see such perfected ones.”</span><br />
</p>
<p id="dn23c2p8">
<span class="m-text m-primary">Atha kho setabyakā brāhmaṇagahapatikā setabyāya nikkhamitvā saṅghasaṅghī gaṇībhūtā uttarenamukhā gacchanti yena siṁsapāvanaṁ.</span><br />
<span class="m-text">Then, having departed Setavyā, they formed into companies and headed north to the grove.</span><br />
</p>
<p id="dn23c3p1">
<span class="m-text m-primary">Tena kho pana samayena pāyāsi rājañño uparipāsāde divāseyyaṁ upagato hoti.</span><br />
<span class="m-text">Now at that time the chieftain Pāyāsi had retired to the upper floor of his stilt longhouse for his midday nap.</span><br />
</p>
<p id="dn23c3p2">
<span class="m-text m-primary">Addasā kho pāyāsi rājañño setabyake brāhmaṇagahapatike setabyāya nikkhamitvā saṅghasaṅghī gaṇībhūte uttarenamukhe gacchante yena siṁsapāvanaṁ,</span><br />
<span class="m-text">He saw the brahmins and householders heading north towards the grove,</span><br />
</p>
<p id="dn23c3p3">
<span class="m-text m-primary">disvā khattaṁ āmantesi:</span><br />
<span class="m-text">and addressed his steward,</span><br />
</p>
<p id="dn23c3p4">
<span class="m-text m-primary">“kiṁ nu kho, bho khatte, setabyakā brāhmaṇagahapatikā setabyāya nikkhamitvā saṅghasaṅghī gaṇībhūtā uttarenamukhā gacchanti yena siṁsapāvanan”ti?</span><br />
<span class="m-text">“My steward, why are the brahmins and householders heading north towards the grove?”</span><br />
</p>
<p id="dn23c3p5">
<span class="m-text m-primary">“Atthi kho, bho, samaṇo kumārakassapo, samaṇassa gotamassa sāvako kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi setabyaṁ anuppatto setabyāyaṁ viharati uttarena setabyaṁ siṁsapāvane.</span><br />
<span class="m-text">“The ascetic Kassapa the Prince—a disciple of the ascetic Gotama—is staying in the grove of Indian Rosewood to the north of Setavyā.</span><br />
</p>
<p id="dn23c3p6">
<span class="m-text m-primary">Taṁ kho pana bhavantaṁ kumārakassapaṁ evaṁ kalyāṇo kittisaddo abbhuggato:</span><br />
<span class="m-text">He has this good reputation:</span><br />
</p>
<p id="dn23c3p7">
<span class="m-text m-primary">‘paṇḍito byatto medhāvī bahussuto cittakathī kalyāṇapaṭibhāno vuddho ceva arahā cā’ti.</span><br />
<span class="m-text">‘He is astute, competent, intelligent, learned, a brilliant speaker, eloquent, mature, a perfected one.’</span><br />
</p>
<p id="dn23c3p8">
<span class="m-text m-primary">Tamete bhavantaṁ kumārakassapaṁ dassanāya upasaṅkamantī”ti.</span><br />
<span class="m-text">They’re going to see that Kassapa the Prince.”</span><br />
</p>
<p id="dn23c3p9">
<span class="m-text m-primary">“Tena hi, bho khatte, yena setabyakā brāhmaṇagahapatikā tenupasaṅkama; upasaṅkamitvā setabyake brāhmaṇagahapatike evaṁ vadehi:</span><br />
<span class="m-text">“Well then, go to the brahmins and householders and say to them:</span><br />
</p>
<p id="dn23c3p10">
<span class="m-text m-primary">‘pāyāsi, bho, rājañño evamāha—</span><br />
<span class="m-text">‘Sirs, the chieftain Pāyāsi asks</span><br />
</p>
<p id="dn23c3p11">
<span class="m-text m-primary">āgamentu kira bhavanto, pāyāsipi rājañño samaṇaṁ kumārakassapaṁ dassanāya upasaṅkamissatī’ti.</span><br />
<span class="m-text">you to wait, as he will also go to see the ascetic Kassapa the Prince.’</span><br />
</p>
<p id="dn23c3p12">
<span class="m-text m-primary">Purā samaṇo kumārakassapo setabyake brāhmaṇagahapatike bāle abyatte saññāpeti:</span><br />
<span class="m-text">Before Kassapa the Prince convinces those foolish and incompetent brahmins and householders that</span><br />
</p>
<p id="dn23c3p13">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’ti.</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds—</span><br />
</p>
<p id="dn23c3p14">
<span class="m-text m-primary">Natthi hi, bho khatte, paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">for none of these things are true!”</span><br />
</p>
<p id="dn23c3p15">
<span class="m-text m-primary">“Evaṁ, bho”ti kho so khattā pāyāsissa rājaññassa paṭissutvā yena setabyakā brāhmaṇagahapatikā tenupasaṅkami; upasaṅkamitvā setabyake brāhmaṇagahapatike etadavoca:</span><br />
<span class="m-text">“Yes, sir,” replied the steward, and did as he was asked.</span><br />
</p>
<p id="dn23c3p16">
<span class="m-text m-primary">“pāyāsi, bho, rājañño evamāha, āgamentu kira bhavanto, pāyāsipi rājañño samaṇaṁ kumārakassapaṁ dassanāya upasaṅkamissatī”ti.</span><br />
</p>
<p id="dn23c4p1">
<span class="m-text m-primary">Atha kho pāyāsi rājañño setabyakehi brāhmaṇagahapatikehi parivuto yena siṁsapāvanaṁ yenāyasmā kumārakassapo tenupasaṅkami; upasaṅkamitvā āyasmatā kumārakassapena saddhiṁ sammodi, sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="m-text">Then Pāyāsi escorted by the brahmins and householders, went up to Kassapa the Prince, and exchanged greetings with him. When the greetings and polite conversation were over, he sat down to one side.</span><br />
</p>
<p id="dn23c4p2">
<span class="m-text m-primary">Setabyakāpi kho brāhmaṇagahapatikā appekacce āyasmantaṁ kumārakassapaṁ abhivādetvā ekamantaṁ nisīdiṁsu;</span><br />
<span class="m-text">Before sitting down to one side, some of the brahmins and householders of Setavyā bowed, some exchanged greetings and polite conversation, some held up their joined palms toward Kassapa the Prince, some announced their name and clan, while some kept silent.</span><br />
</p>
<p id="dn23c4p3">
<span class="m-text m-primary">appekacce āyasmatā kumārakassapena saddhiṁ sammodiṁsu;</span><br />
</p>
<p id="dn23c4p4">
<span class="m-text m-primary">sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu.</span><br />
</p>
<p id="dn23c4p5">
<span class="m-text m-primary">Appekacce yenāyasmā kumārakassapo tenañjaliṁ paṇāmetvā ekamantaṁ nisīdiṁsu.</span><br />
</p>
<p id="dn23c4p6">
<span class="m-text m-primary">Appekacce nāmagottaṁ sāvetvā ekamantaṁ nisīdiṁsu.</span><br />
</p>
<p id="dn23c4p7">
<span class="m-text m-primary">Appekacce tuṇhībhūtā ekamantaṁ nisīdiṁsu.</span><br />
</p>
<p id="dn23c5p0">
<span class="m-text m-primary">2. Natthikavāda</span><br />
<span class="m-text">2. Nihilism</span><br />
</p>
<p id="dn23c5p1">
<span class="m-text m-primary">Ekamantaṁ nisinno kho pāyāsi rājañño āyasmantaṁ kumārakassapaṁ etadavoca:</span><br />
<span class="m-text">Seated to one side, the chieftain Pāyāsi said to Venerable Kassapa the Prince,</span><br />
</p>
<p id="dn23c5p2">
<span class="m-text m-primary">“ahañhi, bho kassapa, evaṁvādī evaṁdiṭṭhī:</span><br />
<span class="m-text">“Master Kassapa, this is my doctrine and view:</span><br />
</p>
<p id="dn23c5p3">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">‘There’s no afterlife. No beings are reborn spontaneously. There’s no fruit or result of good and bad deeds.’”</span><br />
</p>
<p id="dn23c5p4">
<span class="m-text m-primary">“Nāhaṁ, rājañña, evaṁvādiṁ evaṁdiṭṭhiṁ addasaṁ vā assosiṁ vā.</span><br />
<span class="m-text">“Well, chieftain, I’ve never seen or heard of anyone holding such a doctrine or view.</span><br />
</p>
<p id="dn23c5p5">
<span class="m-text m-primary">Kathañhi nāma evaṁ vadeyya:</span><br />
<span class="m-text">For how on earth can anyone say such a thing?</span><br />
</p>
<p id="dn23c5p6">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’ti?</span><br />
</p>
<p id="dn23c5p7p0">
<span class="m-text m-primary">2.1. Candimasūriyaupamā</span><br />
<span class="m-text">2.1. The Simile of the Moon and Sun</span><br />
</p>
<p id="dn23c5p8">
<span class="m-text m-primary">Tena hi, rājañña, taññevettha paṭipucchissāmi, yathā te khameyya, tathā naṁ byākareyyāsi.</span><br />
<span class="m-text">Well then, chieftain, I’ll ask you about this in return, and you can answer as you like.</span><br />
</p>
<p id="dn23c5p9">
<span class="m-text m-primary">Taṁ kiṁ maññasi, rājañña,</span><br />
<span class="m-text">What do you think, chieftain?</span><br />
</p>
<p id="dn23c5p10">
<span class="m-text m-primary">ime candimasūriyā imasmiṁ vā loke parasmiṁ vā, devā vā te manussā vā”ti?</span><br />
<span class="m-text">Are the moon and sun in this world or the other world? Are they gods or humans?”</span><br />
</p>
<p id="dn23c5p11">
<span class="m-text m-primary">“Ime, bho kassapa, candimasūriyā parasmiṁ loke, na imasmiṁ; devā te na manussā”ti.</span><br />
<span class="m-text">“They are in the other world, Master Kassapa, and they are gods, not humans.”</span><br />
</p>
<p id="dn23c5p12">
<span class="m-text m-primary">“Imināpi kho te, rājañña, pariyāyena evaṁ hotu—</span><br />
<span class="m-text">“By this method it ought to be proven that</span><br />
</p>
<p id="dn23c5p13">
<span class="m-text m-primary">itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds.”</span><br />
</p>
<p id="dn23c6p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c6p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife, no beings are reborn spontaneously, and there’s no fruit or result of good and bad deeds.”</span><br />
</p>
<p id="dn23c6p3">
<span class="m-text m-primary">“Atthi pana, rājañña, pariyāyo, yena te pariyāyena evaṁ hoti:</span><br />
<span class="m-text">“Is there a method by which you can prove what you say?”</span><br />
</p>
<p id="dn23c6p4">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti?</span><br />
</p>
<p id="dn23c6p5">
<span class="m-text m-primary">“Atthi, bho kassapa, pariyāyo, yena me pariyāyena evaṁ hoti:</span><br />
<span class="m-text">“There is, Master Kassapa.”</span><br />
</p>
<p id="dn23c6p6">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
</p>
<p id="dn23c6p7">
<span class="m-text m-primary">“Yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c6p8">
<span class="m-text m-primary">“Idha me, bho kassapa, mittāmaccā ñātisālohitā pāṇātipātī adinnādāyī kāmesumicchācārī musāvādī pisuṇavācā pharusavācā samphappalāpī abhijjhālū byāpannacittā micchādiṭṭhī.</span><br />
<span class="m-text">“Well, I have friends and colleagues, relatives and kin who kill living creatures, steal, and commit sexual misconduct. They use speech that’s false, divisive, harsh, or nonsensical. And they’re covetous, malicious, with wrong view.</span><br />
</p>
<p id="dn23c6p9">
<span class="m-text m-primary">Te aparena samayena ābādhikā honti dukkhitā bāḷhagilānā.</span><br />
<span class="m-text">Some time later they become sick, suffering, gravely ill.</span><br />
</p>
<p id="dn23c6p10">
<span class="m-text m-primary">Yadāhaṁ jānāmi:</span><br />
<span class="m-text">When I know that</span><br />
</p>
<p id="dn23c6p11">
<span class="m-text m-primary">‘na dānime imamhā ābādhā vuṭṭhahissantī’ti tyāhaṁ upasaṅkamitvā evaṁ vadāmi:</span><br />
<span class="m-text">they will not recover from their illness, I go to them and say,</span><br />
</p>
<p id="dn23c6p12">
<span class="m-text m-primary">‘santi kho, bho, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">‘Sirs, there are some ascetics and brahmins who have this doctrine and view:</span><br />
</p>
<p id="dn23c6p13">
<span class="m-text m-primary">“ye te pāṇātipātī adinnādāyī kāmesumicchācārī musāvādī pisuṇavācā pharusavācā samphappalāpī abhijjhālū byāpannacittā micchādiṭṭhī, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti.</span><br />
<span class="m-text">“Those who kill living creatures, steal, and commit sexual misconduct; use speech that’s false, divisive, harsh, or nonsensical; and are covetous, malicious, and have wrong view—when their body breaks up, after death, are reborn in a place of loss, a bad place, the underworld, hell.”</span><br />
</p>
<p id="dn23c6p14">
<span class="m-text m-primary">Bhavanto kho pāṇātipātī adinnādāyī kāmesumicchācārī musāvādī pisuṇavācā pharusavācā samphappalāpī abhijjhālū byāpannacittā micchādiṭṭhī.</span><br />
<span class="m-text">You do all these things.</span><br />
</p>
<p id="dn23c6p15">
<span class="m-text m-primary">Sace tesaṁ bhavataṁ samaṇabrāhmaṇānaṁ saccaṁ vacanaṁ, bhavanto kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissanti.</span><br />
<span class="m-text">If what those ascetics and brahmins say is true, when your body breaks up, after death, you’ll be reborn in a place of loss, a bad place, the underworld, hell.</span><br />
</p>
<p id="dn23c6p16">
<span class="m-text m-primary">Sace, bho, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyātha, yena me āgantvā āroceyyātha:</span><br />
<span class="m-text">If that happens, sirs, come and tell me that</span><br />
</p>
<p id="dn23c6p17">
<span class="m-text m-primary">“itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds.</span><br />
</p>
<p id="dn23c6p18">
<span class="m-text m-primary">Bhavanto kho pana me saddhāyikā paccayikā, yaṁ bhavantehi diṭṭhaṁ, yathā sāmaṁ diṭṭhaṁ evametaṁ bhavissatī’ti.</span><br />
<span class="m-text">I trust you and believe you. Anything you see will be just as if I’ve seen it for myself.’</span><br />
</p>
<p id="dn23c6p19">
<span class="m-text m-primary">Te me ‘sādhū’ti paṭissutvā neva āgantvā ārocenti, na pana dūtaṁ pahiṇanti.</span><br />
<span class="m-text">They agree to this. But they don’t come back to tell me, nor do they send a messenger.</span><br />
</p>
<p id="dn23c6p20">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is the method by which I prove that</span><br />
</p>
<p id="dn23c6p21">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife, no beings are reborn spontaneously, and there’s no fruit or result of good and bad deeds.”</span><br />
</p>
<p id="dn23c7p0">
<span class="m-text m-primary">2.2. Coraupamā</span><br />
<span class="m-text">2.2. The Simile of the Bandit</span><br />
</p>
<p id="dn23c7p1">
<span class="m-text m-primary">“Tena hi, rājañña, taññevettha paṭipucchissāmi. Yathā te khameyya tathā naṁ byākareyyāsi.</span><br />
<span class="m-text">“Well then, chieftain, I’ll ask you about this in return, and you can answer as you like.</span><br />
</p>
<p id="dn23c7p2">
<span class="m-text m-primary">Taṁ kiṁ maññasi, rājañña,</span><br />
<span class="m-text">What do you think, chieftain?</span><br />
</p>
<p id="dn23c7p3">
<span class="m-text m-primary">idha te purisā coraṁ āgucāriṁ gahetvā dasseyyuṁ:</span><br />
<span class="m-text">Suppose they were to arrest a bandit, a criminal and present him to you, saying,</span><br />
</p>
<p id="dn23c7p4">
<span class="m-text m-primary">‘ayaṁ te, bhante, coro āgucārī;</span><br />
<span class="m-text">‘Sir, this is a bandit, a criminal.</span><br />
</p>
<p id="dn23c7p5">
<span class="m-text m-primary">imassa yaṁ icchasi, taṁ daṇḍaṁ paṇehī’ti.</span><br />
<span class="m-text">Punish him as you will.’</span><br />
</p>
<p id="dn23c7p6">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d say to them,</span><br />
</p>
<p id="dn23c7p7">
<span class="m-text m-primary">‘tena hi, bho, imaṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhamitvā dakkhiṇato nagarassa āghātane sīsaṁ chindathā’ti.</span><br />
<span class="m-text">‘Well then, my men, tie this man’s arms tightly behind his back with a strong rope. Shave his head and march him from street to street and square to square to the beating of a harsh drum. Then take him out the south gate and there, at the place of execution to the south of the city, chop off his head.’</span><br />
</p>
<p id="dn23c7p8">
<span class="m-text m-primary">Te ‘sādhū’ti paṭissutvā taṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhamitvā dakkhiṇato nagarassa āghātane nisīdāpeyyuṁ.</span><br />
<span class="m-text">Saying, ‘Good,’ they’d do as they were told, sitting him down at the place of execution.</span><br />
</p>
<p id="dn23c7p9">
<span class="m-text m-primary">Labheyya nu kho so coro coraghātesu:</span><br />
<span class="m-text">Could that bandit get the executioners to wait, saying,</span><br />
</p>
<p id="dn23c7p10">
<span class="m-text m-primary">‘āgamentu tāva bhavanto coraghātā, amukasmiṁ me gāme vā nigame vā mittāmaccā ñātisālohitā, yāvāhaṁ tesaṁ uddisitvā āgacchāmī’ti, udāhu vippalapantasseva coraghātā sīsaṁ chindeyyun”ti?</span><br />
<span class="m-text">‘Please, good executioners! I have friends and colleagues, relatives and kin in such and such village or town. Wait until I’ve visited them, then I’ll come back’? Or would they just chop off his head as he prattled on?”</span><br />
</p>
<p id="dn23c7p11">
<span class="m-text m-primary">“Na hi so, bho kassapa, coro labheyya coraghātesu:</span><br />
</p>
<p id="dn23c7p12">
<span class="m-text m-primary">‘āgamentu tāva bhavanto coraghātā amukasmiṁ me gāme vā nigame vā mittāmaccā ñātisālohitā, yāvāhaṁ tesaṁ uddisitvā āgacchāmī’ti.</span><br />
</p>
<p id="dn23c7p13">
<span class="m-text m-primary">Atha kho naṁ vippalapantasseva coraghātā sīsaṁ chindeyyun”ti.</span><br />
<span class="m-text">“They’d just chop off his head.”</span><br />
</p>
<p id="dn23c7p14">
<span class="m-text m-primary">“So hi nāma, rājañña, coro manusso manussabhūtesu coraghātesu na labhissati:</span><br />
<span class="m-text">“So even a human bandit couldn’t get his human executioners to stay his execution.</span><br />
</p>
<p id="dn23c7p15">
<span class="m-text m-primary">‘āgamentu tāva bhavanto coraghātā, amukasmiṁ me gāme vā nigame vā mittāmaccā ñātisālohitā, yāvāhaṁ tesaṁ uddisitvā āgacchāmī’ti.</span><br />
</p>
<p id="dn23c7p16">
<span class="m-text m-primary">Kiṁ pana te mittāmaccā ñātisālohitā pāṇātipātī adinnādāyī kāmesumicchācārī musāvādī pisuṇavācā pharusavācā samphappalāpī abhijjhālū byāpannacittā micchādiṭṭhī, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā labhissanti nirayapālesu:</span><br />
<span class="m-text">What then of your friends and colleagues, relatives and kin who are reborn in a lower realm after doing bad things? Could they get the wardens of hell to wait, saying,</span><br />
</p>
<p id="dn23c7p17">
<span class="m-text m-primary">‘āgamentu tāva bhavanto nirayapālā, yāva mayaṁ pāyāsissa rājaññassa gantvā ārocema:</span><br />
<span class="m-text">‘Please, good wardens of hell! Wait until I’ve gone to the chieftain Pāyāsi to tell him that</span><br />
</p>
<p id="dn23c7p18">
<span class="m-text m-primary">“itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”’ti?</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds’?</span><br />
</p>
<p id="dn23c7p19">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c7p20">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds.”</span><br />
</p>
<p id="dn23c8p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c8p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c8p3">
<span class="m-text m-primary">“Atthi pana, rājañña, pariyāyo yena te pariyāyena evaṁ hoti:</span><br />
<span class="m-text">“Is there a method by which you can prove what you say?”</span><br />
</p>
<p id="dn23c8p4">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti?</span><br />
</p>
<p id="dn23c8p5">
<span class="m-text m-primary">“Atthi, bho kassapa, pariyāyo, yena me pariyāyena evaṁ hoti:</span><br />
<span class="m-text">“There is, Master Kassapa.”</span><br />
</p>
<p id="dn23c8p6">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
</p>
<p id="dn23c8p7">
<span class="m-text m-primary">“Yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c8p8">
<span class="m-text m-primary">“Idha me, bho kassapa, mittāmaccā ñātisālohitā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī.</span><br />
<span class="m-text">“Well, I have friends and colleagues, relatives and kin who refrain from killing living creatures, stealing, and committing sexual misconduct. They refrain from speech that’s false, divisive, harsh, or nonsensical. And they’re content, kind-hearted, with right view.</span><br />
</p>
<p id="dn23c8p9">
<span class="m-text m-primary">Te aparena samayena ābādhikā honti dukkhitā bāḷhagilānā.</span><br />
<span class="m-text">Some time later they become sick, suffering, gravely ill.</span><br />
</p>
<p id="dn23c8p10">
<span class="m-text m-primary">Yadāhaṁ jānāmi:</span><br />
<span class="m-text">When I know that</span><br />
</p>
<p id="dn23c8p11">
<span class="m-text m-primary">‘na dānime imamhā ābādhā vuṭṭhahissantī’ti tyāhaṁ upasaṅkamitvā evaṁ vadāmi:</span><br />
<span class="m-text">they will not recover from their illness, I go to them and say,</span><br />
</p>
<p id="dn23c8p12">
<span class="m-text m-primary">‘santi kho, bho, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">‘Sirs, there are some ascetics and brahmins who have this doctrine and view:</span><br />
</p>
<p id="dn23c8p13">
<span class="m-text m-primary">“ye te pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī te kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
<span class="m-text">“Those who refrain from killing living creatures, stealing, and committing sexual misconduct; who refrain from speech that’s false, divisive, harsh, or nonsensical; and are content, kind-hearted, with right view—when their body breaks up, after death, are reborn in a good place, a heavenly realm.”</span><br />
</p>
<p id="dn23c8p14">
<span class="m-text m-primary">Bhavanto kho pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī.</span><br />
<span class="m-text">You do all these things.</span><br />
</p>
<p id="dn23c8p15">
<span class="m-text m-primary">Sace tesaṁ bhavataṁ samaṇabrāhmaṇānaṁ saccaṁ vacanaṁ, bhavanto kāyassa bhedā paraṁ maraṇā sugatiṁ saggaṁ lokaṁ upapajjissanti.</span><br />
<span class="m-text">If what those ascetics and brahmins say is true, when your body breaks up, after death, you’ll be reborn in a good place, a heavenly realm.</span><br />
</p>
<p id="dn23c8p16">
<span class="m-text m-primary">Sace, bho, kāyassa bhedā paraṁ maraṇā sugatiṁ saggaṁ lokaṁ upapajjeyyātha, yena me āgantvā āroceyyātha:</span><br />
<span class="m-text">If that happens, sirs, come and tell me that</span><br />
</p>
<p id="dn23c8p17">
<span class="m-text m-primary">“itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">there is an afterlife.</span><br />
</p>
<p id="dn23c8p18">
<span class="m-text m-primary">Bhavanto kho pana me saddhāyikā paccayikā, yaṁ bhavantehi diṭṭhaṁ, yathā sāmaṁ diṭṭhaṁ evametaṁ bhavissatī’ti.</span><br />
<span class="m-text">I trust you and believe you. Anything you see will be just as if I’ve seen it for myself.’</span><br />
</p>
<p id="dn23c8p19">
<span class="m-text m-primary">Te me ‘sādhū’ti paṭissutvā neva āgantvā ārocenti, na pana dūtaṁ pahiṇanti.</span><br />
<span class="m-text">They agree to this. But they don’t come back to tell me, nor do they send a messenger.</span><br />
</p>
<p id="dn23c8p20">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is the method by which I prove that</span><br />
</p>
<p id="dn23c8p21">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c9p0">
<span class="m-text m-primary">2.3. Gūthakūpapurisaupamā</span><br />
<span class="m-text">2.3. The Simile of the Sewer</span><br />
</p>
<p id="dn23c9p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c9p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c9p3">
<span class="m-text m-primary">Seyyathāpi, rājañña, puriso gūthakūpe sasīsakaṁ nimuggo assa.</span><br />
<span class="m-text">Suppose there were a man sunk over his head in a sewer.</span><br />
</p>
<p id="dn23c9p4">
<span class="m-text m-primary">Atha tvaṁ purise āṇāpeyyāsi:</span><br />
<span class="m-text">Then you were to order someone</span><br />
</p>
<p id="dn23c9p5">
<span class="m-text m-primary">‘tena hi, bho, taṁ purisaṁ tamhā gūthakūpā uddharathā’ti.</span><br />
<span class="m-text">to pull him out of the sewer,</span><br />
</p>
<p id="dn23c9p6">
<span class="m-text m-primary">Te ‘sādhū’ti paṭissutvā taṁ purisaṁ tamhā gūthakūpā uddhareyyuṁ.</span><br />
<span class="m-text">and they’d agree to do so.</span><br />
</p>
<p id="dn23c9p7">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p8">
<span class="m-text m-primary">‘tena hi, bho, tassa purisassa kāyā veḷupesikāhi gūthaṁ sunimmajjitaṁ nimmajjathā’ti.</span><br />
<span class="m-text">carefully scrape the dung off that man’s body with bamboo scrapers,</span><br />
</p>
<p id="dn23c9p9">
<span class="m-text m-primary">Te ‘sādhū’ti paṭissutvā tassa purisassa kāyā veḷupesikāhi gūthaṁ sunimmajjitaṁ nimmajjeyyuṁ.</span><br />
<span class="m-text">and they’d agree to do so.</span><br />
</p>
<p id="dn23c9p10">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p11">
<span class="m-text m-primary">‘tena hi, bho, tassa purisassa kāyaṁ paṇḍumattikāya tikkhattuṁ subbaṭṭitaṁ ubbaṭṭethā’ti.</span><br />
<span class="m-text">carefully scrub that man’s body down with pale clay three times,</span><br />
</p>
<p id="dn23c9p12">
<span class="m-text m-primary">Te tassa purisassa kāyaṁ paṇḍumattikāya tikkhattuṁ subbaṭṭitaṁ ubbaṭṭeyyuṁ.</span><br />
<span class="m-text">and they’d do so.</span><br />
</p>
<p id="dn23c9p13">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p14">
<span class="m-text m-primary">‘tena hi, bho, taṁ purisaṁ telena abbhañjitvā sukhumena cuṇṇena tikkhattuṁ suppadhotaṁ karothā’ti.</span><br />
<span class="m-text">smear that man’s body with oil, and carefully wash him down with fine paste three times,</span><br />
</p>
<p id="dn23c9p15">
<span class="m-text m-primary">Te taṁ purisaṁ telena abbhañjitvā sukhumena cuṇṇena tikkhattuṁ suppadhotaṁ kareyyuṁ.</span><br />
<span class="m-text">and they’d do so.</span><br />
</p>
<p id="dn23c9p16">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p17">
<span class="m-text m-primary">‘tena hi, bho, tassa purisassa kesamassuṁ kappethā’ti.</span><br />
<span class="m-text">dress that man’s hair and beard,</span><br />
</p>
<p id="dn23c9p18">
<span class="m-text m-primary">Te tassa purisassa kesamassuṁ kappeyyuṁ.</span><br />
<span class="m-text">and they’d do so.</span><br />
</p>
<p id="dn23c9p19">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p20">
<span class="m-text m-primary">‘tena hi, bho, tassa purisassa mahagghañca mālaṁ mahagghañca vilepanaṁ mahagghāni ca vatthāni upaharathā’ti.</span><br />
<span class="m-text">provide that man with costly garlands, makeup, and clothes,</span><br />
</p>
<p id="dn23c9p21">
<span class="m-text m-primary">Te tassa purisassa mahagghañca mālaṁ mahagghañca vilepanaṁ mahagghāni ca vatthāni upahareyyuṁ.</span><br />
<span class="m-text">and they’d do so.</span><br />
</p>
<p id="dn23c9p22">
<span class="m-text m-primary">Te tvaṁ evaṁ vadeyyāsi:</span><br />
<span class="m-text">Then you’d tell them to</span><br />
</p>
<p id="dn23c9p23">
<span class="m-text m-primary">‘tena hi, bho, taṁ purisaṁ pāsādaṁ āropetvā pañcakāmaguṇāni upaṭṭhāpethā’ti.</span><br />
<span class="m-text">bring that man up to the stilt longhouse and set him up with the five kinds of sensual stimulation,</span><br />
</p>
<p id="dn23c9p24">
<span class="m-text m-primary">Te taṁ purisaṁ pāsādaṁ āropetvā pañcakāmaguṇāni upaṭṭhāpeyyuṁ.</span><br />
<span class="m-text">and they’d do so.</span><br />
</p>
<p id="dn23c9p25">
<span class="m-text m-primary">Taṁ kiṁ maññasi, rājañña,</span><br />
<span class="m-text">What do you think, chieftain?</span><br />
</p>
<p id="dn23c9p26">
<span class="m-text m-primary">api nu tassa purisassa sunhātassa suvilittassa sukappitakesamassussa āmukkamālābharaṇassa odātavatthavasanassa uparipāsādavaragatassa pañcahi kāmaguṇehi samappitassa samaṅgībhūtassa paricārayamānassa punadeva tasmiṁ gūthakūpe nimujjitukāmatā assā”ti?</span><br />
<span class="m-text">Now that man is nicely bathed and anointed, with hair and beard dressed, bedecked with garlands and bracelets, dressed in white, supplied and provided with the five kinds of sensual stimulation upstairs in the royal longhouse. Would he want to dive back into that sewer again?”</span><br />
</p>
<p id="dn23c9p27">
<span class="m-text m-primary">“No hidaṁ, bho kassapa”.</span><br />
<span class="m-text">“No, Master Kassapa.</span><br />
</p>
<p id="dn23c9p28">
<span class="m-text m-primary">“Taṁ kissa hetu”?</span><br />
<span class="m-text">Why is that?</span><br />
</p>
<p id="dn23c9p29">
<span class="m-text m-primary">“Asuci, bho kassapa, gūthakūpo asuci ceva asucisaṅkhāto ca duggandho ca duggandhasaṅkhāto ca jeguccho ca jegucchasaṅkhāto ca paṭikūlo ca paṭikūlasaṅkhāto cā”ti.</span><br />
<span class="m-text">Because that sewer is filthy, stinking, disgusting, and repulsive, and it’s regarded as such.”</span><br />
</p>
<p id="dn23c9p30">
<span class="m-text m-primary">“Evameva kho, rājañña, manussā devānaṁ asucī ceva asucisaṅkhātā ca, duggandhā ca duggandhasaṅkhātā ca, jegucchā ca jegucchasaṅkhātā ca, paṭikūlā ca paṭikūlasaṅkhātā ca.</span><br />
<span class="m-text">“In the same way, chieftain, to the gods, human beings are filthy, stinking, disgusting, and repulsive, and are regarded as such.</span><br />
</p>
<p id="dn23c9p31">
<span class="m-text m-primary">Yojanasataṁ kho, rājañña, manussagandho deve ubbādhati.</span><br />
<span class="m-text">The smell of humans reaches the gods even a hundred leagues away.</span><br />
</p>
<p id="dn23c9p32">
<span class="m-text m-primary">Kiṁ pana te mittāmaccā ñātisālohitā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī, kāyassa bhedā paraṁ maraṇā sugatiṁ saggaṁ lokaṁ upapannā te āgantvā ārocessanti:</span><br />
<span class="m-text">What then of your friends and colleagues, relatives and kin who are reborn in a higher realm after doing good things? Will they come back to tell you that</span><br />
</p>
<p id="dn23c9p33">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’ti?</span><br />
<span class="m-text">there is an afterlife?</span><br />
</p>
<p id="dn23c9p34">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c9p35">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife.”</span><br />
</p>
<p id="dn23c10p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c10p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c10p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c10p4">
<span class="m-text m-primary">“atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c10p5">
<span class="m-text m-primary">yathā kathaṁ viya, rājaññāti?</span><br />
<span class="m-text">“How, exactly, chieftain?”</span><br />
</p>
<p id="dn23c10p6">
<span class="m-text m-primary">“Idha me, bho kassapa, mittāmaccā ñātisālohitā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā,</span><br />
<span class="m-text">“Well, I have friends and colleagues, relatives and kin who refrain from killing living creatures and so on.</span><br />
</p>
<p id="dn23c10p7">
<span class="m-text m-primary">te aparena samayena ābādhikā honti dukkhitā bāḷhagilānā.</span><br />
<span class="m-text">Some time later they become sick, suffering, gravely ill.</span><br />
</p>
<p id="dn23c10p8">
<span class="m-text m-primary">Yadāhaṁ jānāmi:</span><br />
<span class="m-text">When I know that</span><br />
</p>
<p id="dn23c10p9">
<span class="m-text m-primary">‘na dānime imamhā ābādhā vuṭṭhahissantī’ti tyāhaṁ upasaṅkamitvā evaṁ vadāmi:</span><br />
<span class="m-text">they will not recover from their illness, I go to them and say,</span><br />
</p>
<p id="dn23c10p10">
<span class="m-text m-primary">‘santi kho, bho, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">‘Sirs, there are some ascetics and brahmins who have this doctrine and view:</span><br />
</p>
<p id="dn23c10p11">
<span class="m-text m-primary">“ye te pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā, te kāyassa bhedā paraṁ maraṇā sugatiṁ saggaṁ lokaṁ upapajjanti devānaṁ tāvatiṁsānaṁ sahabyatan”ti.</span><br />
<span class="m-text">“Those who refrain from killing living creatures and so on are reborn in a good place, a heavenly realm, in the company of the gods of the Thirty-Three.”</span><br />
</p>
<p id="dn23c10p12">
<span class="m-text m-primary">Bhavanto kho pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā.</span><br />
<span class="m-text">You do all these things.</span><br />
</p>
<p id="dn23c10p13">
<span class="m-text m-primary">Sace tesaṁ bhavataṁ samaṇabrāhmaṇānaṁ saccaṁ vacanaṁ, bhavanto kāyassa bhedā paraṁ maraṇā sugatiṁ saggaṁ lokaṁ upapajjissanti, devānaṁ tāvatiṁsānaṁ sahabyataṁ.</span><br />
<span class="m-text">If what those ascetics and brahmins say is true, when your body breaks up, after death, you’ll be reborn in the company of the gods of the Thirty-Three.</span><br />
</p>
<p id="dn23c10p14">
<span class="m-text m-primary">Sace, bho, kāyassa bhedā paraṁ maraṇā sugatiṁ saggaṁ lokaṁ upapajjeyyātha devānaṁ tāvatiṁsānaṁ sahabyataṁ, yena me āgantvā āroceyyātha:</span><br />
<span class="m-text">If that happens, sirs, come and tell me that</span><br />
</p>
<p id="dn23c10p15">
<span class="m-text m-primary">“itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">there is an afterlife.</span><br />
</p>
<p id="dn23c10p16">
<span class="m-text m-primary">Bhavanto kho pana me saddhāyikā paccayikā, yaṁ bhavantehi diṭṭhaṁ, yathā sāmaṁ diṭṭhaṁ evametaṁ bhavissatī’ti.</span><br />
<span class="m-text">I trust you and believe you. Anything you see will be just as if I’ve seen it for myself.’</span><br />
</p>
<p id="dn23c10p17">
<span class="m-text m-primary">Te me ‘sādhū’ti paṭissutvā neva āgantvā ārocenti, na pana dūtaṁ pahiṇanti.</span><br />
<span class="m-text">They agree to this. But they don’t come back to tell me, nor do they send a messenger.</span><br />
</p>
<p id="dn23c10p18">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is how I prove that</span><br />
</p>
<p id="dn23c10p19">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c11p0">
<span class="m-text m-primary">2.4. Tāvatiṁsadevaupamā</span><br />
<span class="m-text">2.4. The Simile of the Gods of the Thirty-Three</span><br />
</p>
<p id="dn23c11p1">
<span class="m-text m-primary">“Tena hi, rājañña, taññevettha paṭipucchissāmi; yathā te khameyya, tathā naṁ byākareyyāsi.</span><br />
<span class="m-text">“Well then, chieftain, I’ll ask you about this in return, and you can answer as you like.</span><br />
</p>
<p id="dn23c11p2">
<span class="m-text m-primary">Yaṁ kho pana, rājañña, mānussakaṁ vassasataṁ, devānaṁ tāvatiṁsānaṁ eso eko rattindivo, tāya rattiyā tiṁsarattiyo māso, tena māsena dvādasamāsiyo saṁvaccharo, tena saṁvaccharena dibbaṁ vassasahassaṁ devānaṁ tāvatiṁsānaṁ āyuppamāṇaṁ.</span><br />
<span class="m-text">A hundred human years are equivalent to one day and night for the gods of the Thirty-Three. Thirty such days make a month, and twelve months make a year. The gods of the Thirty-Three have a lifespan of a thousand such years.</span><br />
</p>
<p id="dn23c11p3">
<span class="m-text m-primary">Ye te mittāmaccā ñātisālohitā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā, te kāyassa bhedā paraṁ maraṇā sugatiṁ saggaṁ lokaṁ upapannā devānaṁ tāvatiṁsānaṁ sahabyataṁ.</span><br />
<span class="m-text">Now, as to your friends who are reborn in the company of the gods of the Thirty-Three after doing good things.</span><br />
</p>
<p id="dn23c11p4">
<span class="m-text m-primary">Sace pana tesaṁ evaṁ bhavissati:</span><br />
<span class="m-text">If they think,</span><br />
</p>
<p id="dn23c11p5">
<span class="m-text m-primary">‘yāva mayaṁ dve vā tīṇi vā rattindivā dibbehi pañcahi kāmaguṇehi samappitā samaṅgībhūtā paricārema, atha mayaṁ pāyāsissa rājaññassa gantvā āroceyyāma:</span><br />
<span class="m-text">‘First I’ll amuse myself for two or three days, supplied and provided with the five kinds of heavenly sensual stimulation. Then I’ll go back to Pāyāsi and tell him that</span><br />
</p>
<p id="dn23c11p6">
<span class="m-text m-primary">“itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko”ti.</span><br />
<span class="m-text">there is an afterlife.’</span><br />
</p>
<p id="dn23c11p7">
<span class="m-text m-primary">Api nu te āgantvā āroceyyuṁ—</span><br />
<span class="m-text">Would they come back to tell you that</span><br />
</p>
<p id="dn23c11p8">
<span class="m-text m-primary">itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti?</span><br />
<span class="m-text">there is an afterlife?”</span><br />
</p>
<p id="dn23c11p9">
<span class="m-text m-primary">“No hidaṁ, bho kassapa.</span><br />
<span class="m-text">“No, Master Kassapa.</span><br />
</p>
<p id="dn23c11p10">
<span class="m-text m-primary">Api hi mayaṁ, bho kassapa, ciraṁ kālaṅkatāpi bhaveyyāma.</span><br />
<span class="m-text">For I would be long dead by then.</span><br />
</p>
<p id="dn23c11p11">
<span class="m-text m-primary">Ko panetaṁ bhoto kassapassa āroceti:</span><br />
<span class="m-text">But Master Kassapa, who has told you</span><br />
</p>
<p id="dn23c11p12">
<span class="m-text m-primary">‘atthi devā tāvatiṁsā’ti vā ‘evaṁdīghāyukā devā tāvatiṁsā’ti vā.</span><br />
<span class="m-text">that the gods of the Thirty-Three exist, or that they have such a long life span?</span><br />
</p>
<p id="dn23c11p13">
<span class="m-text m-primary">Na mayaṁ bhoto kassapassa saddahāma:</span><br />
<span class="m-text">I don’t believe you.”</span><br />
</p>
<p id="dn23c11p14">
<span class="m-text m-primary">‘atthi devā tāvatiṁsā’ti vā ‘evaṁdīghāyukā devā tāvatiṁsā’ti vā”ti.</span><br />
</p>
<p id="dn23c11p15p0">
<span class="m-text m-primary">2.5. Jaccandhaupamā</span><br />
<span class="m-text">2.5. Blind From Birth</span><br />
</p>
<p id="dn23c11p16">
<span class="m-text m-primary">“Seyyathāpi, rājañña, jaccandho puriso na passeyya kaṇha—sukkāni rūpāni, na passeyya nīlakāni rūpāni, na passeyya pītakāni rūpāni, na passeyya lohitakāni rūpāni, na passeyya mañjiṭṭhakāni rūpāni, na passeyya samavisamaṁ, na passeyya tārakāni rūpāni, na passeyya candimasūriye.</span><br />
<span class="m-text">“Chieftain, suppose there was a person blind from birth. They couldn’t see sights that are dark or bright, or blue, yellow, red, or magenta. They couldn’t see even and uneven ground, or the stars, or the moon and sun.</span><br />
</p>
<p id="dn23c11p17">
<span class="m-text m-primary">So evaṁ vadeyya:</span><br />
<span class="m-text">They’d say,</span><br />
</p>
<p id="dn23c11p18">
<span class="m-text m-primary">‘natthi kaṇhasukkāni rūpāni, natthi kaṇhasukkānaṁ rūpānaṁ dassāvī.</span><br />
<span class="m-text">‘There’s no such thing as dark and bright sights, and no-one who sees them.</span><br />
</p>
<p id="dn23c11p19">
<span class="m-text m-primary">Natthi nīlakāni rūpāni, natthi nīlakānaṁ rūpānaṁ dassāvī.</span><br />
<span class="m-text">There’s no such thing as blue,</span><br />
</p>
<p id="dn23c11p20">
<span class="m-text m-primary">Natthi pītakāni rūpāni, natthi pītakānaṁ rūpānaṁ dassāvī.</span><br />
<span class="m-text">yellow,</span><br />
</p>
<p id="dn23c11p21">
<span class="m-text m-primary">Natthi lohitakāni rūpāni, natthi lohitakānaṁ rūpānaṁ dassāvī.</span><br />
<span class="m-text">red,</span><br />
</p>
<p id="dn23c11p22">
<span class="m-text m-primary">Natthi mañjiṭṭhakāni rūpāni, natthi mañjiṭṭhakānaṁ rūpānaṁ dassāvī.</span><br />
<span class="m-text">magenta,</span><br />
</p>
<p id="dn23c11p23">
<span class="m-text m-primary">Natthi samavisamaṁ, natthi samavisamassa dassāvī.</span><br />
<span class="m-text">even and uneven ground,</span><br />
</p>
<p id="dn23c11p24">
<span class="m-text m-primary">Natthi tārakāni rūpāni, natthi tārakānaṁ rūpānaṁ dassāvī.</span><br />
<span class="m-text">stars,</span><br />
</p>
<p id="dn23c11p25">
<span class="m-text m-primary">Natthi candimasūriyā, natthi candimasūriyānaṁ dassāvī.</span><br />
<span class="m-text">moon and sun, and no-one who sees these things.</span><br />
</p>
<p id="dn23c11p26">
<span class="m-text m-primary">Ahametaṁ na jānāmi, ahametaṁ na passāmi, tasmā taṁ natthī’ti.</span><br />
<span class="m-text">I don’t know it or see it, therefore it doesn’t exist.’</span><br />
</p>
<p id="dn23c11p27">
<span class="m-text m-primary">Sammā nu kho so, rājañña, vadamāno vadeyyā”ti?</span><br />
<span class="m-text">Would they be speaking rightly?”</span><br />
</p>
<p id="dn23c11p28">
<span class="m-text m-primary">“No hidaṁ, bho kassapa.</span><br />
<span class="m-text">“No, Master Kassapa.</span><br />
</p>
<p id="dn23c11p29">
<span class="m-text m-primary">Atthi kaṇhasukkāni rūpāni, atthi kaṇhasukkānaṁ rūpānaṁ dassāvī.</span><br />
<span class="m-text">There are such things as dark and bright sights, and one who sees them.</span><br />
</p>
<p id="dn23c11p30">
<span class="m-text m-primary">Atthi nīlakāni rūpāni, atthi nīlakānaṁ rūpānaṁ dassāvī …pe…</span><br />
<span class="m-text">And those other things are real, too, as is the one who sees them.</span><br />
</p>
<p id="dn23c11p31">
<span class="m-text m-primary">atthi samavisamaṁ, atthi samavisamassa dassāvī.</span><br />
</p>
<p id="dn23c11p32">
<span class="m-text m-primary">Atthi tārakāni rūpāni, atthi tārakānaṁ rūpānaṁ dassāvī.</span><br />
</p>
<p id="dn23c11p33">
<span class="m-text m-primary">Atthi candimasūriyā, atthi candimasūriyānaṁ dassāvī.</span><br />
<span class="m-text">So it’s not right to say this:</span><br />
</p>
<p id="dn23c11p34">
<span class="m-text m-primary">‘Ahametaṁ na jānāmi, ahametaṁ na passāmi, tasmā taṁ natthī’ti.</span><br />
<span class="m-text">‘I don’t know it or see it, therefore it doesn’t exist.’”</span><br />
</p>
<p id="dn23c11p35">
<span class="m-text m-primary">Na hi so, bho kassapa, sammā vadamāno vadeyyā”ti.</span><br />
</p>
<p id="dn23c11p36">
<span class="m-text m-primary">“Evameva kho tvaṁ, rājañña, jaccandhūpamo maññe paṭibhāsi yaṁ maṁ tvaṁ evaṁ vadesi.</span><br />
<span class="m-text">“In the same way, chieftain, when you tell me you don’t believe me you seem like the blind man in the simile.</span><br />
</p>
<p id="dn23c11p37">
<span class="m-text m-primary">Ko panetaṁ bhoto kassapassa āroceti:</span><br />
</p>
<p id="dn23c11p38">
<span class="m-text m-primary">‘atthi devā tāvatiṁsā’ti vā, ‘evaṁdīghāyukā devā tāvatiṁsā’ti vā?</span><br />
</p>
<p id="dn23c11p39">
<span class="m-text m-primary">Na mayaṁ bhoto kassapassa saddahāma:</span><br />
</p>
<p id="dn23c11p40">
<span class="m-text m-primary">‘atthi devā tāvatiṁsā’ti vā ‘evaṁdīghāyukā devā tāvatiṁsā’ti vā”ti.</span><br />
</p>
<p id="dn23c11p41">
<span class="m-text m-primary">“Na kho, rājañña, evaṁ paro loko daṭṭhabbo, yathā tvaṁ maññasi iminā maṁsacakkhunā.</span><br />
<span class="m-text">You can’t see the other world the way you think, with the eye of the flesh.</span><br />
</p>
<p id="dn23c11p42">
<span class="m-text m-primary">Ye kho te, rājañña, samaṇabrāhmaṇā araññavanapatthāni pantāni senāsanāni paṭisevanti, te tattha appamattā ātāpino pahitattā viharantā dibbacakkhuṁ visodhenti.</span><br />
<span class="m-text">There are ascetics and brahmins who live in the wilderness, frequenting remote lodgings in the wilderness and the forest. Meditating diligent, keen, and resolute, they purify the divine eye, the power of clairvoyance.</span><br />
</p>
<p id="dn23c11p43">
<span class="m-text m-primary">Te dibbena cakkhunā visuddhena atikkantamānusakena imañceva lokaṁ passanti parañca satte ca opapātike.</span><br />
<span class="m-text">With clairvoyance that is purified and superhuman, they see this world and the other world, and sentient beings who are spontaneously reborn.</span><br />
</p>
<p id="dn23c11p44">
<span class="m-text m-primary">Evañca kho, rājañña, paro loko daṭṭhabbo;</span><br />
<span class="m-text">That’s how to see the other world,</span><br />
</p>
<p id="dn23c11p45">
<span class="m-text m-primary">na tveva yathā tvaṁ maññasi iminā maṁsacakkhunā.</span><br />
<span class="m-text">not how you think, with the eye of the flesh.</span><br />
</p>
<p id="dn23c11p46">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c11p47">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife.”</span><br />
</p>
<p id="dn23c12p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c12p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c12p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c12p4">
<span class="m-text m-primary">atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c12p5">
<span class="m-text m-primary">yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c12p6">
<span class="m-text m-primary">“Idhāhaṁ, bho kassapa, passāmi samaṇabrāhmaṇe sīlavante kalyāṇadhamme jīvitukāme amaritukāme sukhakāme dukkhapaṭikūle.</span><br />
<span class="m-text">“Well, I see ascetics and brahmins who are ethical, of good character, who want to live and don’t want to die, who want to be happy and recoil from pain.</span><br />
</p>
<p id="dn23c12p7">
<span class="m-text m-primary">Tassa mayhaṁ, bho kassapa, evaṁ hoti—</span><br />
<span class="m-text">I think to myself,</span><br />
</p>
<p id="dn23c12p8">
<span class="m-text m-primary">sace kho ime bhonto samaṇabrāhmaṇā sīlavanto kalyāṇadhammā evaṁ jāneyyuṁ:</span><br />
<span class="m-text">‘If those ascetics and brahmins knew that</span><br />
</p>
<p id="dn23c12p9">
<span class="m-text m-primary">‘ito no matānaṁ seyyo bhavissatī’ti.</span><br />
<span class="m-text">things were going to be better for them after death,</span><br />
</p>
<p id="dn23c12p10">
<span class="m-text m-primary">Idānime bhonto samaṇabrāhmaṇā sīlavanto kalyāṇadhammā visaṁ vā khādeyyuṁ, satthaṁ vā āhareyyuṁ, ubbandhitvā vā kālaṁ kareyyuṁ, papāte vā papateyyuṁ.</span><br />
<span class="m-text">they’d drink poison, slit their wrists, hang themselves, or throw themselves off a cliff.</span><br />
</p>
<p id="dn23c12p11">
<span class="m-text m-primary">Yasmā ca kho ime bhonto samaṇabrāhmaṇā sīlavanto kalyāṇadhammā na evaṁ jānanti:</span><br />
<span class="m-text">They mustn’t know that</span><br />
</p>
<p id="dn23c12p12">
<span class="m-text m-primary">‘ito no matānaṁ seyyo bhavissatī’ti, tasmā ime bhonto samaṇabrāhmaṇā sīlavanto kalyāṇadhammā jīvitukāmā amaritukāmā sukhakāmā dukkhapaṭikūlā attānaṁ na mārenti.</span><br />
<span class="m-text">things are going to be better for them after death. That’s why they are ethical, of good character, wanting to live and not wanting to die, wanting to be happy and recoiling from pain.’</span><br />
</p>
<p id="dn23c12p13">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is the method by which I prove that</span><br />
</p>
<p id="dn23c12p14">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c13p0">
<span class="m-text m-primary">2.6. Gabbhinīupamā</span><br />
<span class="m-text">2.6. The Simile of the Pregnant Woman</span><br />
</p>
<p id="dn23c13p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c13p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c13p3">
<span class="m-text m-primary">Bhūtapubbaṁ, rājañña, aññatarassa brāhmaṇassa dve pajāpatiyo ahesuṁ.</span><br />
<span class="m-text">Once upon a time, a certain brahmin had two wives.</span><br />
</p>
<p id="dn23c13p4">
<span class="m-text m-primary">Ekissā putto ahosi dasavassuddesiko vā dvādasavassuddesiko vā, ekā gabbhinī upavijaññā.</span><br />
<span class="m-text">One had a son ten or twelve years of age, while the other was pregnant and about to give birth.</span><br />
</p>
<p id="dn23c13p5">
<span class="m-text m-primary">Atha kho so brāhmaṇo kālamakāsi.</span><br />
<span class="m-text">Then the brahmin passed away.</span><br />
</p>
<p id="dn23c13p6">
<span class="m-text m-primary">Atha kho so māṇavako mātusapattiṁ etadavoca:</span><br />
<span class="m-text">So the youth said to his mother’s co-wife,</span><br />
</p>
<p id="dn23c13p7">
<span class="m-text m-primary">‘yamidaṁ, bhoti, dhanaṁ vā dhaññaṁ vā rajataṁ vā jātarūpaṁ vā, sabbaṁ taṁ mayhaṁ;</span><br />
<span class="m-text">‘Madam, all the wealth, grain, silver, and gold is mine,</span><br />
</p>
<p id="dn23c13p8">
<span class="m-text m-primary">natthi tuyhettha kiñci.</span><br />
<span class="m-text">and you get nothing.</span><br />
</p>
<p id="dn23c13p9">
<span class="m-text m-primary">Pitu me, bhoti, dāyajjaṁ niyyādehī’ti.</span><br />
<span class="m-text">Transfer to me my father’s inheritance.’</span><br />
</p>
<p id="dn23c13p10">
<span class="m-text m-primary">Evaṁ vutte, sā brāhmaṇī taṁ māṇavakaṁ etadavoca:</span><br />
<span class="m-text">But the brahmin lady said,</span><br />
</p>
<p id="dn23c13p11">
<span class="m-text m-primary">‘āgamehi tāva, tāta, yāva vijāyāmi.</span><br />
<span class="m-text">‘Wait, my dear, until I give birth.</span><br />
</p>
<p id="dn23c13p12">
<span class="m-text m-primary">Sace kumārako bhavissati, tassapi ekadeso bhavissati;</span><br />
<span class="m-text">If it’s a boy, one portion shall be his.</span><br />
</p>
<p id="dn23c13p13">
<span class="m-text m-primary">sace kumārikā bhavissati, sāpi te opabhoggā bhavissatī’ti.</span><br />
<span class="m-text">If it’s a girl, she will be your reward.’</span><br />
</p>
<p id="dn23c13p14">
<span class="m-text m-primary">Dutiyampi kho so māṇavako mātusapattiṁ etadavoca:</span><br />
<span class="m-text">But for a second time,</span><br />
</p>
<p id="dn23c13p15">
<span class="m-text m-primary">‘yamidaṁ, bhoti, dhanaṁ vā dhaññaṁ vā rajataṁ vā jātarūpaṁ vā, sabbaṁ taṁ mayhaṁ;</span><br />
</p>
<p id="dn23c13p16">
<span class="m-text m-primary">natthi tuyhettha kiñci.</span><br />
</p>
<p id="dn23c13p17">
<span class="m-text m-primary">Pitu me, bhoti, dāyajjaṁ niyyādehī’ti.</span><br />
</p>
<p id="dn23c13p18">
<span class="m-text m-primary">Dutiyampi kho sā brāhmaṇī taṁ māṇavakaṁ etadavoca:</span><br />
</p>
<p id="dn23c13p19">
<span class="m-text m-primary">‘āgamehi tāva, tāta, yāva vijāyāmi.</span><br />
</p>
<p id="dn23c13p20">
<span class="m-text m-primary">Sace kumārako bhavissati, tassapi ekadeso bhavissati;</span><br />
</p>
<p id="dn23c13p21">
<span class="m-text m-primary">sace kumārikā bhavissati sāpi te opabhoggā bhavissatī’ti.</span><br />
</p>
<p id="dn23c13p22">
<span class="m-text m-primary">Tatiyampi kho so māṇavako mātusapattiṁ etadavoca:</span><br />
<span class="m-text">and a third time, the youth insisted that the entire inheritance must be his.</span><br />
</p>
<p id="dn23c13p23">
<span class="m-text m-primary">‘yamidaṁ, bhoti, dhanaṁ vā dhaññaṁ vā rajataṁ vā jātarūpaṁ vā, sabbaṁ taṁ mayhaṁ;</span><br />
</p>
<p id="dn23c13p24">
<span class="m-text m-primary">natthi tuyhettha kiñci.</span><br />
</p>
<p id="dn23c13p25">
<span class="m-text m-primary">Pitu me, bhoti, dāyajjaṁ niyyādehī’ti.</span><br />
</p>
<p id="dn23c13p26">
<span class="m-text m-primary">Atha kho sā brāhmaṇī satthaṁ gahetvā ovarakaṁ pavisitvā udaraṁ opādesi:</span><br />
<span class="m-text">So the brahmin lady took a knife, went to her bedroom, and sliced open her belly, thinking,</span><br />
</p>
<p id="dn23c13p27">
<span class="m-text m-primary">‘yāva vijāyāmi yadi vā kumārako yadi vā kumārikā’ti.</span><br />
<span class="m-text">‘Until I give birth—whether it’s a boy or a girl!’</span><br />
</p>
<p id="dn23c13p28">
<span class="m-text m-primary">Sā attānañceva jīvitañca gabbhañca sāpateyyañca vināsesi.</span><br />
<span class="m-text">She destroyed her own life and that of the fetus, as well as any wealth.</span><br />
</p>
<p id="dn23c13p29">
<span class="m-text m-primary">Yathā taṁ bālā abyattā anayabyasanaṁ āpannā ayoniso dāyajjaṁ gavesantī, evameva kho tvaṁ, rājañña, bālo abyatto anayabyasanaṁ āpajjissasi ayoniso paralokaṁ gavesanto;</span><br />
<span class="m-text">Being foolish and incompetent, she sought an inheritance irrationally and fell to ruin and disaster. In the same way, chieftain, being foolish and incompetent, you’re seeking the other world irrationally and will fall to ruin and disaster,</span><br />
</p>
<p id="dn23c13p30">
<span class="m-text m-primary">seyyathāpi sā brāhmaṇī bālā abyattā anayabyasanaṁ āpannā ayoniso dāyajjaṁ gavesantī.</span><br />
<span class="m-text">just like that brahmin lady.</span><br />
</p>
<p id="dn23c13p31">
<span class="m-text m-primary">Na kho, rājañña, samaṇabrāhmaṇā sīlavanto kalyāṇadhammā apakkaṁ paripācenti;</span><br />
<span class="m-text">Good ascetics and brahmins don’t force what is unripe to ripen;</span><br />
</p>
<p id="dn23c13p32">
<span class="m-text m-primary">api ca paripākaṁ āgamenti.</span><br />
<span class="m-text">rather, they wait for it to ripen.</span><br />
</p>
<p id="dn23c13p33">
<span class="m-text m-primary">Paṇḍitānaṁ attho hi, rājañña, samaṇabrāhmaṇānaṁ sīlavantānaṁ kalyāṇadhammānaṁ jīvitena.</span><br />
<span class="m-text">For the life of clever ascetics and brahmins is beneficial.</span><br />
</p>
<p id="dn23c13p34">
<span class="m-text m-primary">Yathā yathā kho, rājañña, samaṇabrāhmaṇā sīlavanto kalyāṇadhammā ciraṁ dīghamaddhānaṁ tiṭṭhanti tathā tathā bahuṁ puññaṁ pasavanti, bahujanahitāya ca paṭipajjanti bahujanasukhāya lokānukampāya atthāya hitāya sukhāya devamanussānaṁ.</span><br />
<span class="m-text">So long as they remain, good ascetics and brahmins make much merit, and act for the welfare and happiness of the people, for the benefit, welfare, and happiness of gods and humans.</span><br />
</p>
<p id="dn23c13p35">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c13p36">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife.”</span><br />
</p>
<p id="dn23c14p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c14p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c14p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c14p4">
<span class="m-text m-primary">atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c14p5">
<span class="m-text m-primary">yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c14p6">
<span class="m-text m-primary">“Idha me, bho kassapa, purisā coraṁ āgucāriṁ gahetvā dassenti:</span><br />
<span class="m-text">“Suppose they were to arrest a bandit, a criminal and present him to me, saying,</span><br />
</p>
<p id="dn23c14p7">
<span class="m-text m-primary">‘ayaṁ te, bhante, coro āgucārī;</span><br />
<span class="m-text">‘Sir, this is a bandit, a criminal.</span><br />
</p>
<p id="dn23c14p8">
<span class="m-text m-primary">imassa yaṁ icchasi, taṁ daṇḍaṁ paṇehī’ti.</span><br />
<span class="m-text">Punish him as you will.’</span><br />
</p>
<p id="dn23c14p9">
<span class="m-text m-primary">Tyāhaṁ evaṁ vadāmi:</span><br />
<span class="m-text">I say to them,</span><br />
</p>
<p id="dn23c14p10">
<span class="m-text m-primary">‘tena hi, bho, imaṁ purisaṁ jīvantaṁyeva kumbhiyā pakkhipitvā mukhaṁ pidahitvā allena cammena onandhitvā allāya mattikāya bahalāvalepanaṁ karitvā uddhanaṁ āropetvā aggiṁ dethā’ti.</span><br />
<span class="m-text">‘Well then, sirs, place this man in a pot while he’s still alive. Close up the mouth, bind it up with damp leather, and seal it with a thick coat of damp clay. Then lift it up on a stove and light the fire.’</span><br />
</p>
<p id="dn23c14p11">
<span class="m-text m-primary">Te me ‘sādhū’ti paṭissutvā taṁ purisaṁ jīvantaṁyeva kumbhiyā pakkhipitvā mukhaṁ pidahitvā allena cammena onandhitvā allāya mattikāya bahalāvalepanaṁ karitvā uddhanaṁ āropetvā aggiṁ denti.</span><br />
<span class="m-text">They agree, and do what I ask.</span><br />
</p>
<p id="dn23c14p12">
<span class="m-text m-primary">Yadā mayaṁ jānāma ‘kālaṅkato so puriso’ti, atha naṁ kumbhiṁ oropetvā ubbhinditvā mukhaṁ vivaritvā saṇikaṁ nillokema:</span><br />
<span class="m-text">When we know that that man has passed away, we lift down the pot and break it open, uncover the mouth, and slowly peek inside, thinking,</span><br />
</p>
<p id="dn23c14p13">
<span class="m-text m-primary">‘appeva nāmassa jīvaṁ nikkhamantaṁ passeyyāmā’ti.</span><br />
<span class="m-text">‘Hopefully we’ll see his soul escaping.’</span><br />
</p>
<p id="dn23c14p14">
<span class="m-text m-primary">Nevassa mayaṁ jīvaṁ nikkhamantaṁ passāma.</span><br />
<span class="m-text">But we don’t see his soul escaping.</span><br />
</p>
<p id="dn23c14p15">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is how I prove that</span><br />
</p>
<p id="dn23c14p16">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c15p0">
<span class="m-text m-primary">2.7. Supinakaupamā</span><br />
<span class="m-text">2.7. The Simile of the Dream</span><br />
</p>
<p id="dn23c15p1">
<span class="m-text m-primary">“Tena hi, rājañña, taññevettha paṭipucchissāmi, yathā te khameyya, tathā naṁ byākareyyāsi.</span><br />
<span class="m-text">“Well then, chieftain, I’ll ask you about this in return, and you can answer as you like.</span><br />
</p>
<p id="dn23c15p2">
<span class="m-text m-primary">Abhijānāsi no tvaṁ, rājañña, divā seyyaṁ upagato supinakaṁ passitā ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan”ti?</span><br />
<span class="m-text">Do you recall ever having a midday nap and seeing delightful parks, woods, meadows, and lotus ponds in a dream?”</span><br />
</p>
<p id="dn23c15p3">
<span class="m-text m-primary">“Abhijānāmahaṁ, bho kassapa, divāseyyaṁ upagato supinakaṁ passitā ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan”ti.</span><br />
<span class="m-text">“I do, sir.”</span><br />
</p>
<p id="dn23c15p4">
<span class="m-text m-primary">“Rakkhanti taṁ tamhi samaye khujjāpi vāmanakāpi velāsikāpi komārikāpī”ti?</span><br />
<span class="m-text">“At that time were you guarded by hunchbacks, dwarves, midgets, and younglings?”</span><br />
</p>
<p id="dn23c15p5">
<span class="m-text m-primary">“Evaṁ, bho kassapa, rakkhanti maṁ tamhi samaye khujjāpi vāmanakāpi velāsikāpi komārikāpī”ti.</span><br />
<span class="m-text">“I was.”</span><br />
</p>
<p id="dn23c15p6">
<span class="m-text m-primary">“Api nu tā tuyhaṁ jīvaṁ passanti pavisantaṁ vā nikkhamantaṁ vā”ti?</span><br />
<span class="m-text">“But did they see your soul entering or leaving?”</span><br />
</p>
<p id="dn23c15p7">
<span class="m-text m-primary">“No hidaṁ, bho kassapa”.</span><br />
<span class="m-text">“No they did not.”</span><br />
</p>
<p id="dn23c15p8">
<span class="m-text m-primary">“Tā hi nāma, rājañña, tuyhaṁ jīvantassa jīvantiyo jīvaṁ na passissanti pavisantaṁ vā nikkhamantaṁ vā.</span><br />
<span class="m-text">“So if they couldn’t even see your soul entering or leaving while you were still alive,</span><br />
</p>
<p id="dn23c15p9">
<span class="m-text m-primary">Kiṁ pana tvaṁ kālaṅkatassa jīvaṁ passissasi pavisantaṁ vā nikkhamantaṁ vā.</span><br />
<span class="m-text">how could you see the soul of a dead man?</span><br />
</p>
<p id="dn23c15p10">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c15p11">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife, there are beings reborn spontaneously, and there is a fruit or result of good and bad deeds.”</span><br />
</p>
<p id="dn23c16p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c16p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c16p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c16p4">
<span class="m-text m-primary">“atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c16p5">
<span class="m-text m-primary">yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c16p6">
<span class="m-text m-primary">“Idha me, bho kassapa, purisā coraṁ āgucāriṁ gahetvā dassenti:</span><br />
<span class="m-text">“Suppose they were to arrest a bandit, a criminal and present him to me, saying,</span><br />
</p>
<p id="dn23c16p7">
<span class="m-text m-primary">‘ayaṁ te, bhante, coro āgucārī;</span><br />
<span class="m-text">‘Sir, this is a bandit, a criminal.</span><br />
</p>
<p id="dn23c16p8">
<span class="m-text m-primary">imassa yaṁ icchasi, taṁ daṇḍaṁ paṇehī’ti.</span><br />
<span class="m-text">Punish him as you will.’</span><br />
</p>
<p id="dn23c16p9">
<span class="m-text m-primary">Tyāhaṁ evaṁ vadāmi:</span><br />
<span class="m-text">I say to them,</span><br />
</p>
<p id="dn23c16p10">
<span class="m-text m-primary">‘tena hi, bho, imaṁ purisaṁ jīvantaṁyeva tulāya tuletvā jiyāya anassāsakaṁ māretvā punadeva tulāya tulethā’ti.</span><br />
<span class="m-text">‘Well then, sirs, weigh this man with scales while he’s still alive. Then strangle him with a bowstring, and when he’s dead, weigh him again.’</span><br />
</p>
<p id="dn23c16p11">
<span class="m-text m-primary">Te me ‘sādhū’ti paṭissutvā taṁ purisaṁ jīvantaṁyeva tulāya tuletvā jiyāya anassāsakaṁ māretvā punadeva tulāya tulenti.</span><br />
<span class="m-text">They agree, and do what I ask.</span><br />
</p>
<p id="dn23c16p12">
<span class="m-text m-primary">Yadā so jīvati, tadā lahutaro ca hoti mudutaro ca kammaññataro ca.</span><br />
<span class="m-text">So long as they are alive, they’re lighter, softer, more flexible.</span><br />
</p>
<p id="dn23c16p13">
<span class="m-text m-primary">Yadā pana so kālaṅkato hoti tadā garutaro ca hoti patthinnataro ca akammaññataro ca.</span><br />
<span class="m-text">But when they die they become heavier, stiffer, less flexible.</span><br />
</p>
<p id="dn23c16p14">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is how I prove that</span><br />
</p>
<p id="dn23c16p15">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c17p0">
<span class="m-text m-primary">2.8. Santattaayoguḷaupamā</span><br />
<span class="m-text">2.8. The Simile of the Hot Iron Ball</span><br />
</p>
<p id="dn23c17p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c17p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c17p3">
<span class="m-text m-primary">Seyyathāpi, rājañña, puriso divasaṁ santattaṁ ayoguḷaṁ ādittaṁ sampajjalitaṁ sajotibhūtaṁ tulāya tuleyya.</span><br />
<span class="m-text">Suppose a person was to heat an iron ball all day until it was burning, blazing, and glowing, and then they weigh it with scales.</span><br />
</p>
<p id="dn23c17p4">
<span class="m-text m-primary">Tamenaṁ aparena samayena sītaṁ nibbutaṁ tulāya tuleyya.</span><br />
<span class="m-text">After some time, when it had cooled and become extinguished, they’d weigh it again.</span><br />
</p>
<p id="dn23c17p5">
<span class="m-text m-primary">Kadā nu kho so ayoguḷo lahutaro vā hoti mudutaro vā kammaññataro vā, yadā vā āditto sampajjalito sajotibhūto, yadā vā sīto nibbuto”ti?</span><br />
<span class="m-text">When would that iron ball be lighter, softer, and more workable—when it’s burning or when it’s cool?”</span><br />
</p>
<p id="dn23c17p6">
<span class="m-text m-primary">“Yadā so, bho kassapa, ayoguḷo tejosahagato ca hoti vāyosahagato ca āditto sampajjalito sajotibhūto, tadā lahutaro ca hoti mudutaro ca kammaññataro ca.</span><br />
<span class="m-text">“So long as the iron ball is full of heat and air—burning, blazing, and glowing—it’s lighter, softer, and more workable.</span><br />
</p>
<p id="dn23c17p7">
<span class="m-text m-primary">Yadā pana so ayoguḷo neva tejosahagato hoti na vāyosahagato sīto nibbuto, tadā garutaro ca hoti patthinnataro ca akammaññataro cā”ti.</span><br />
<span class="m-text">But when it lacks heat and air—cooled and extinguished—it’s heavier, stiffer, and less workable.”</span><br />
</p>
<p id="dn23c17p8">
<span class="m-text m-primary">“Evameva kho, rājañña, yadāyaṁ kāyo āyusahagato ca hoti usmāsahagato ca viññāṇasahagato ca, tadā lahutaro ca hoti mudutaro ca kammaññataro ca.</span><br />
<span class="m-text">“In the same way, so long as this body is full of life and warmth and consciousness it’s lighter, softer, and more flexible.</span><br />
</p>
<p id="dn23c17p9">
<span class="m-text m-primary">Yadā panāyaṁ kāyo neva āyusahagato hoti na usmāsahagato na viññāṇasahagato tadā garutaro ca hoti patthinnataro ca akammaññataro ca.</span><br />
<span class="m-text">But when it lacks life and warmth and consciousness it’s heavier, stiffer, and less flexible.</span><br />
</p>
<p id="dn23c17p10">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c17p11">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife.”</span><br />
</p>
<p id="dn23c18p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c18p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c18p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c18p4">
<span class="m-text m-primary">atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c18p5">
<span class="m-text m-primary">yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c18p6">
<span class="m-text m-primary">“Idha me, bho kassapa, purisā coraṁ āgucāriṁ gahetvā dassenti:</span><br />
<span class="m-text">“Suppose they were to arrest a bandit, a criminal and present him to me, saying,</span><br />
</p>
<p id="dn23c18p7">
<span class="m-text m-primary">‘ayaṁ te, bhante, coro āgucārī;</span><br />
<span class="m-text">‘Sir, this is a bandit, a criminal.</span><br />
</p>
<p id="dn23c18p8">
<span class="m-text m-primary">imassa yaṁ icchasi, taṁ daṇḍaṁ paṇehī’ti.</span><br />
<span class="m-text">Punish him as you will.’</span><br />
</p>
<p id="dn23c18p9">
<span class="m-text m-primary">Tyāhaṁ evaṁ vadāmi:</span><br />
<span class="m-text">I say to them,</span><br />
</p>
<p id="dn23c18p10">
<span class="m-text m-primary">‘tena hi, bho, imaṁ purisaṁ anupahacca chaviñca cammañca maṁsañca nhāruñca aṭṭhiñca aṭṭhimiñjañca jīvitā voropetha, appeva nāmassa jīvaṁ nikkhamantaṁ passeyyāmā’ti.</span><br />
<span class="m-text">‘Well then, sirs, take this man’s life without injuring his outer skin, inner skin, flesh, sinews, bones, or marrow. Hopefully we’ll see his soul escaping.’</span><br />
</p>
<p id="dn23c18p11">
<span class="m-text m-primary">Te me ‘sādhū’ti paṭissutvā taṁ purisaṁ anupahacca chaviñca …pe… jīvitā voropenti.</span><br />
<span class="m-text">They agree, and do what I ask.</span><br />
</p>
<p id="dn23c18p12">
<span class="m-text m-primary">Yadā so āmato hoti, tyāhaṁ evaṁ vadāmi:</span><br />
<span class="m-text">When he’s half-dead, I tell them to</span><br />
</p>
<p id="dn23c18p13">
<span class="m-text m-primary">‘tena hi, bho, imaṁ purisaṁ uttānaṁ nipātetha, appeva nāmassa jīvaṁ nikkhamantaṁ passeyyāmā’ti.</span><br />
<span class="m-text">lay him on his back in hope of seeing his soul escape.</span><br />
</p>
<p id="dn23c18p14">
<span class="m-text m-primary">Te taṁ purisaṁ uttānaṁ nipātenti.</span><br />
<span class="m-text">They do so.</span><br />
</p>
<p id="dn23c18p15">
<span class="m-text m-primary">Nevassa mayaṁ jīvaṁ nikkhamantaṁ passāma.</span><br />
<span class="m-text">But we don’t see his soul escaping.</span><br />
</p>
<p id="dn23c18p16">
<span class="m-text m-primary">Tyāhaṁ evaṁ vadāmi:</span><br />
<span class="m-text">I tell them to</span><br />
</p>
<p id="dn23c18p17">
<span class="m-text m-primary">‘tena hi, bho, imaṁ purisaṁ avakujjaṁ nipātetha …</span><br />
<span class="m-text">lay him bent over,</span><br />
</p>
<p id="dn23c18p18">
<span class="m-text m-primary">passena nipātetha …</span><br />
<span class="m-text">to lay him on his side,</span><br />
</p>
<p id="dn23c18p19">
<span class="m-text m-primary">dutiyena passena nipātetha …</span><br />
<span class="m-text">to lay him on the other side;</span><br />
</p>
<p id="dn23c18p20">
<span class="m-text m-primary">uddhaṁ ṭhapetha …</span><br />
<span class="m-text">to stand him upright,</span><br />
</p>
<p id="dn23c18p21">
<span class="m-text m-primary">omuddhakaṁ ṭhapetha …</span><br />
<span class="m-text">to stand him upside down;</span><br />
</p>
<p id="dn23c18p22">
<span class="m-text m-primary">pāṇinā ākoṭetha …</span><br />
<span class="m-text">to strike him with fists,</span><br />
</p>
<p id="dn23c18p23">
<span class="m-text m-primary">leḍḍunā ākoṭetha …</span><br />
<span class="m-text">stones,</span><br />
</p>
<p id="dn23c18p24">
<span class="m-text m-primary">daṇḍena ākoṭetha …</span><br />
<span class="m-text">rods,</span><br />
</p>
<p id="dn23c18p25">
<span class="m-text m-primary">satthena ākoṭetha …</span><br />
<span class="m-text">and swords;</span><br />
</p>
<p id="dn23c18p26">
<span class="m-text m-primary">odhunātha sandhunātha niddhunātha, appeva nāmassa jīvaṁ nikkhamantaṁ passeyyāmā’ti.</span><br />
<span class="m-text">and to give him a good shaking in hope of seeing his soul escape.</span><br />
</p>
<p id="dn23c18p27">
<span class="m-text m-primary">Te taṁ purisaṁ odhunanti sandhunanti niddhunanti.</span><br />
<span class="m-text">They do all these things.</span><br />
</p>
<p id="dn23c18p28">
<span class="m-text m-primary">Nevassa mayaṁ jīvaṁ nikkhamantaṁ passāma.</span><br />
<span class="m-text">But we don’t see his soul escaping.</span><br />
</p>
<p id="dn23c18p29">
<span class="m-text m-primary">Tassa tadeva cakkhu hoti te rūpā, tañcāyatanaṁ nappaṭisaṁvedeti.</span><br />
<span class="m-text">For him the eye itself is present, and so are those sights. Yet he does not experience that sense-field.</span><br />
</p>
<p id="dn23c18p30">
<span class="m-text m-primary">Tadeva sotaṁ hoti te saddā, tañcāyatanaṁ nappaṭisaṁvedeti.</span><br />
<span class="m-text">The ear itself is present, and so are those sounds. Yet he does not experience that sense-field.</span><br />
</p>
<p id="dn23c18p31">
<span class="m-text m-primary">Tadeva ghānaṁ hoti te gandhā, tañcāyatanaṁ nappaṭisaṁvedeti.</span><br />
<span class="m-text">The nose itself is present, and so are those smells. Yet he does not experience that sense-field.</span><br />
</p>
<p id="dn23c18p32">
<span class="m-text m-primary">Sāva jivhā hoti te rasā, tañcāyatanaṁ nappaṭisaṁvedeti.</span><br />
<span class="m-text">The tongue itself is present, and so are those tastes. Yet he does not experience that sense-field.</span><br />
</p>
<p id="dn23c18p33">
<span class="m-text m-primary">Sveva kāyo hoti te phoṭṭhabbā, tañcāyatanaṁ nappaṭisaṁvedeti.</span><br />
<span class="m-text">The body itself is present, and so are those touches. Yet he does not experience that sense-field.</span><br />
</p>
<p id="dn23c18p34">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is how I prove that</span><br />
</p>
<p id="dn23c18p35">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c19p0">
<span class="m-text m-primary">2.9. Saṅkhadhamaupamā</span><br />
<span class="m-text">2.9. The Simile of the Horn Blower</span><br />
</p>
<p id="dn23c19p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c19p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c19p3">
<span class="m-text m-primary">Bhūtapubbaṁ, rājañña, aññataro saṅkhadhamo saṅkhaṁ ādāya paccantimaṁ janapadaṁ agamāsi.</span><br />
<span class="m-text">Once upon a time, a certain horn blower took his horn and traveled to a borderland,</span><br />
</p>
<p id="dn23c19p4">
<span class="m-text m-primary">So yena aññataro gāmo tenupasaṅkami; upasaṅkamitvā majjhe gāmassa ṭhito tikkhattuṁ saṅkhaṁ upalāpetvā saṅkhaṁ bhūmiyaṁ nikkhipitvā ekamantaṁ nisīdi.</span><br />
<span class="m-text">where he went to a certain village. Standing in the middle of the village, he sounded his horn three times, then placed it on the ground and sat down to one side.</span><br />
</p>
<p id="dn23c19p5">
<span class="m-text m-primary">Atha kho, rājañña, tesaṁ paccantajanapadānaṁ manussānaṁ etadahosi:</span><br />
<span class="m-text">Then the people of the borderland thought,</span><br />
</p>
<p id="dn23c19p6">
<span class="m-text m-primary">‘ambho kassa nu kho eso saddo evaṁrajanīyo evaṅkamanīyo evaṁmadanīyo evambandhanīyo evaṁmucchanīyo’ti.</span><br />
<span class="m-text">‘What is making this sound, so arousing, sensuous, intoxicating, infatuating, and captivating?’</span><br />
</p>
<p id="dn23c19p7">
<span class="m-text m-primary">Sannipatitvā taṁ saṅkhadhamaṁ etadavocuṁ:</span><br />
<span class="m-text">They gathered around the horn blower and said,</span><br />
</p>
<p id="dn23c19p8">
<span class="m-text m-primary">‘ambho, kassa nu kho eso saddo evaṁrajanīyo evaṅkamanīyo evaṁmadanīyo evambandhanīyo evaṁmucchanīyo’ti.</span><br />
<span class="m-text">‘Mister, what is making this sound, so arousing, sensuous, intoxicating, infatuating, and captivating?’</span><br />
</p>
<p id="dn23c19p9">
<span class="m-text m-primary">‘Eso kho, bho, saṅkho nāma yasseso saddo evaṁrajanīyo evaṅkamanīyo evaṁmadanīyo evambandhanīyo evaṁmucchanīyo’ti.</span><br />
<span class="m-text">‘The sound is made by this, which is called a horn.’</span><br />
</p>
<p id="dn23c19p10">
<span class="m-text m-primary">Te taṁ saṅkhaṁ uttānaṁ nipātesuṁ:</span><br />
<span class="m-text">They laid that horn on its back, saying,</span><br />
</p>
<p id="dn23c19p11">
<span class="m-text m-primary">‘vadehi, bho saṅkha, vadehi, bho saṅkhā’ti.</span><br />
<span class="m-text">‘Speak, good horn! Speak, good horn!’</span><br />
</p>
<p id="dn23c19p12">
<span class="m-text m-primary">Neva so saṅkho saddamakāsi.</span><br />
<span class="m-text">But still the horn made no sound.</span><br />
</p>
<p id="dn23c19p13">
<span class="m-text m-primary">Te taṁ saṅkhaṁ avakujjaṁ nipātesuṁ, passena nipātesuṁ, dutiyena passena nipātesuṁ, uddhaṁ ṭhapesuṁ, omuddhakaṁ ṭhapesuṁ, pāṇinā ākoṭesuṁ, leḍḍunā ākoṭesuṁ, daṇḍena ākoṭesuṁ, satthena ākoṭesuṁ, odhuniṁsu sandhuniṁsu niddhuniṁsu:</span><br />
<span class="m-text">Then they lay the horn bent over, they lay it on its side, they lay it on its other side; they stood it upright, they stood it upside down; they struck it with fists, stones, rods, and swords; and they gave it a good shake, saying,</span><br />
</p>
<p id="dn23c19p14">
<span class="m-text m-primary">‘vadehi, bho saṅkha, vadehi, bho saṅkhā’ti.</span><br />
<span class="m-text">‘Speak, good horn! Speak, good horn!’</span><br />
</p>
<p id="dn23c19p15">
<span class="m-text m-primary">Neva so saṅkho saddamakāsi.</span><br />
<span class="m-text">But still the horn made no sound.</span><br />
</p>
<p id="dn23c19p16">
<span class="m-text m-primary">Atha kho, rājañña, tassa saṅkhadhamassa etadahosi:</span><br />
<span class="m-text">So the horn blower thought,</span><br />
</p>
<p id="dn23c19p17">
<span class="m-text m-primary">‘yāva bālā ime paccantajanapadā manussā, kathañhi nāma ayoniso saṅkhasaddaṁ gavesissantī’ti.</span><br />
<span class="m-text">‘How foolish are these borderland folk! For how can they seek the sound of a horn so irrationally?’</span><br />
</p>
<p id="dn23c19p18">
<span class="m-text m-primary">Tesaṁ pekkhamānānaṁ saṅkhaṁ gahetvā tikkhattuṁ saṅkhaṁ upalāpetvā saṅkhaṁ ādāya pakkāmi.</span><br />
<span class="m-text">And as they looked on, he picked up the horn, sounded it three times, and took it away with him.</span><br />
</p>
<p id="dn23c19p19">
<span class="m-text m-primary">Atha kho, rājañña, tesaṁ paccantajanapadānaṁ manussānaṁ etadahosi:</span><br />
<span class="m-text">Then the people of the borderland thought,</span><br />
</p>
<p id="dn23c19p20">
<span class="m-text m-primary">‘yadā kira, bho, ayaṁ saṅkho nāma purisasahagato ca hoti vāyāmasahagato ca vāyusahagato ca, tadāyaṁ saṅkho saddaṁ karoti, yadā panāyaṁ saṅkho neva purisasahagato hoti na vāyāmasahagato na vāyusahagato, nāyaṁ saṅkho saddaṁ karotī’ti.</span><br />
<span class="m-text">‘So, it seems, when what is called a horn is accompanied by a person, effort, and wind, it makes a sound. But when these things are absent it makes no sound.’</span><br />
</p>
<p id="dn23c19p21">
<span class="m-text m-primary">Evameva kho, rājañña, yadāyaṁ kāyo āyusahagato ca hoti usmāsahagato ca viññāṇasahagato ca, tadā abhikkamatipi paṭikkamatipi tiṭṭhatipi nisīdatipi seyyampi kappeti, cakkhunāpi rūpaṁ passati, sotenapi saddaṁ suṇāti, ghānenapi gandhaṁ ghāyati, jivhāyapi rasaṁ sāyati, kāyenapi phoṭṭhabbaṁ phusati, manasāpi dhammaṁ vijānāti.</span><br />
<span class="m-text">In the same way, so long as this body is full of life and warmth and consciousness it walks back and forth, stands, sits, and lies down. It sees sights with the eye, hears sounds with the ear, smells odors with the nose, tastes flavors with the tongue, feels touches with the body, and knows thoughts with the mind.</span><br />
</p>
<p id="dn23c19p22">
<span class="m-text m-primary">Yadā panāyaṁ kāyo neva āyusahagato hoti, na usmāsahagato, na viññāṇasahagato, tadā neva abhikkamati na paṭikkamati na tiṭṭhati na nisīdati na seyyaṁ kappeti, cakkhunāpi rūpaṁ na passati, sotenapi saddaṁ na suṇāti, ghānenapi gandhaṁ na ghāyati, jivhāyapi rasaṁ na sāyati, kāyenapi phoṭṭhabbaṁ na phusati, manasāpi dhammaṁ na vijānāti.</span><br />
<span class="m-text">But when it lacks life and warmth and consciousness it does none of these things.</span><br />
</p>
<p id="dn23c19p23">
<span class="m-text m-primary">Imināpi kho te, rājañña, pariyāyena evaṁ hotu:</span><br />
<span class="m-text">By this method, too, it ought to be proven that</span><br />
</p>
<p id="dn23c19p24">
<span class="m-text m-primary">‘itipi atthi paro loko, atthi sattā opapātikā, atthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there is an afterlife.”</span><br />
</p>
<p id="dn23c20p1">
<span class="m-text m-primary">“Kiñcāpi bhavaṁ kassapo evamāha, atha kho evaṁ me ettha hoti:</span><br />
<span class="m-text">“Even though Master Kassapa says this, still I think that</span><br />
</p>
<p id="dn23c20p2">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c20p3">
<span class="m-text m-primary">“Atthi pana, rājañña, pariyāyo …pe…</span><br />
<span class="m-text">“Can you prove it?”</span><br />
</p>
<p id="dn23c20p4">
<span class="m-text m-primary">atthi, bho kassapa, pariyāyo …pe…</span><br />
<span class="m-text">“I can.”</span><br />
</p>
<p id="dn23c20p5">
<span class="m-text m-primary">yathā kathaṁ viya, rājaññā”ti?</span><br />
<span class="m-text">“How, exactly, chieftain?”</span><br />
</p>
<p id="dn23c20p6">
<span class="m-text m-primary">“Idha me, bho kassapa, purisā coraṁ āgucāriṁ gahetvā dassenti:</span><br />
<span class="m-text">“Suppose they were to arrest a bandit, a criminal and present him to me, saying,</span><br />
</p>
<p id="dn23c20p7">
<span class="m-text m-primary">‘ayaṁ te, bhante, coro āgucārī,</span><br />
<span class="m-text">‘Sir, this is a bandit, a criminal.</span><br />
</p>
<p id="dn23c20p8">
<span class="m-text m-primary">imassa yaṁ icchasi, taṁ daṇḍaṁ paṇehī’ti.</span><br />
<span class="m-text">Punish him as you will.’</span><br />
</p>
<p id="dn23c20p9">
<span class="m-text m-primary">Tyāhaṁ evaṁ vadāmi:</span><br />
<span class="m-text">I say to them,</span><br />
</p>
<p id="dn23c20p10">
<span class="m-text m-primary">‘tena hi, bho, imassa purisassa chaviṁ chindatha, appeva nāmassa jīvaṁ passeyyāmā’ti.</span><br />
<span class="m-text">‘Well then, sirs, cut open this man’s outer skin. Hopefully we might see his soul.’</span><br />
</p>
<p id="dn23c20p11">
<span class="m-text m-primary">Te tassa purisassa chaviṁ chindanti.</span><br />
<span class="m-text">They cut open his outer skin,</span><br />
</p>
<p id="dn23c20p12">
<span class="m-text m-primary">Nevassa mayaṁ jīvaṁ passāma.</span><br />
<span class="m-text">but we see no soul.</span><br />
</p>
<p id="dn23c20p13">
<span class="m-text m-primary">Tyāhaṁ evaṁ vadāmi:</span><br />
<span class="m-text">I say to them,</span><br />
</p>
<p id="dn23c20p14">
<span class="m-text m-primary">‘tena hi, bho, imassa purisassa cammaṁ chindatha, maṁsaṁ chindatha, nhāruṁ chindatha, aṭṭhiṁ chindatha, aṭṭhimiñjaṁ chindatha, appeva nāmassa jīvaṁ passeyyāmā’ti.</span><br />
<span class="m-text">‘Well then, sirs, cut open his inner skin, flesh, sinews, bones, or marrow. Hopefully we’ll see his soul.’</span><br />
</p>
<p id="dn23c20p15">
<span class="m-text m-primary">Te tassa purisassa aṭṭhimiñjaṁ chindanti, nevassa mayaṁ jīvaṁ passeyyāma.</span><br />
<span class="m-text">They do so, but we see no soul.</span><br />
</p>
<p id="dn23c20p16">
<span class="m-text m-primary">Ayampi kho, bho kassapa, pariyāyo, yena me pariyāyena evaṁ hoti:</span><br />
<span class="m-text">This is how I prove that</span><br />
</p>
<p id="dn23c20p17">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti.</span><br />
<span class="m-text">there’s no afterlife.”</span><br />
</p>
<p id="dn23c21p0">
<span class="m-text m-primary">2.10. Aggikajaṭilaupamā</span><br />
<span class="m-text">2.10. The Simile of the Fire-Worshiping Matted-Hair Ascetic</span><br />
</p>
<p id="dn23c21p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c21p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c21p3">
<span class="m-text m-primary">Bhūtapubbaṁ, rājañña, aññataro aggiko jaṭilo araññāyatane paṇṇakuṭiyā sammati.</span><br />
<span class="m-text">Once upon a time, a certain fire-worshiping matted-hair ascetic settled in a leaf hut in a wilderness region.</span><br />
</p>
<p id="dn23c21p4">
<span class="m-text m-primary">Atha kho, rājañña, aññataro janapade sattho vuṭṭhāsi.</span><br />
<span class="m-text">Then a caravan came out from a certain country.</span><br />
</p>
<p id="dn23c21p5">
<span class="m-text m-primary">Atha kho so sattho tassa aggikassa jaṭilassa assamassa sāmantā ekarattiṁ vasitvā pakkāmi.</span><br />
<span class="m-text">It stayed for one night not far from that ascetic’s hermitage, and then moved on.</span><br />
</p>
<p id="dn23c21p6">
<span class="m-text m-primary">Atha kho, rājañña, tassa aggikassa jaṭilassa etadahosi:</span><br />
<span class="m-text">The ascetic thought,</span><br />
</p>
<p id="dn23c21p7">
<span class="m-text m-primary">‘yannūnāhaṁ yena so satthavāso tenupasaṅkameyyaṁ, appeva nāmettha kiñci upakaraṇaṁ adhigaccheyyan’ti.</span><br />
<span class="m-text">‘Why don’t I go to that caravan’s campsite? Hopefully I’ll find something useful there.’</span><br />
</p>
<p id="dn23c21p8">
<span class="m-text m-primary">Atha kho so aggiko jaṭilo kālasseva vuṭṭhāya yena so satthavāso tenupasaṅkami; upasaṅkamitvā addasa tasmiṁ satthavāse daharaṁ kumāraṁ mandaṁ uttānaseyyakaṁ chaḍḍitaṁ.</span><br />
<span class="m-text">So he went, and he saw a little baby boy abandoned there.</span><br />
</p>
<p id="dn23c21p9">
<span class="m-text m-primary">Disvānassa etadahosi:</span><br />
<span class="m-text">When he saw this he thought,</span><br />
</p>
<p id="dn23c21p10">
<span class="m-text m-primary">‘na kho me taṁ patirūpaṁ yaṁ me pekkhamānassa manussabhūto kālaṅkareyya;</span><br />
<span class="m-text">‘It’s not proper for me to look on while a human being dies.</span><br />
</p>
<p id="dn23c21p11">
<span class="m-text m-primary">yannūnāhaṁ imaṁ dārakaṁ assamaṁ netvā āpādeyyaṁ poseyyaṁ vaḍḍheyyan’ti.</span><br />
<span class="m-text">Why don’t I bring this boy back to my hermitage, nurse him, nourish him, and raise him?’</span><br />
</p>
<p id="dn23c21p12">
<span class="m-text m-primary">Atha kho so aggiko jaṭilo taṁ dārakaṁ assamaṁ netvā āpādesi posesi vaḍḍhesi.</span><br />
<span class="m-text">So that’s what he did.</span><br />
</p>
<p id="dn23c21p13">
<span class="m-text m-primary">Yadā so dārako dasavassuddesiko vā hoti dvādasavassuddesiko vā, atha kho tassa aggikassa jaṭilassa janapade kañcideva karaṇīyaṁ uppajji.</span><br />
<span class="m-text">When the boy was ten or twelve years old, the ascetic had some business come up in the country.</span><br />
</p>
<p id="dn23c21p14">
<span class="m-text m-primary">Atha kho so aggiko jaṭilo taṁ dārakaṁ etadavoca:</span><br />
<span class="m-text">So he said to the boy,</span><br />
</p>
<p id="dn23c21p15">
<span class="m-text m-primary">‘icchāmahaṁ, tāta, janapadaṁ gantuṁ;</span><br />
<span class="m-text">‘My dear, I wish to go to the country.</span><br />
</p>
<p id="dn23c21p16">
<span class="m-text m-primary">aggiṁ, tāta, paricareyyāsi.</span><br />
<span class="m-text">Serve the sacred flame.</span><br />
</p>
<p id="dn23c21p17">
<span class="m-text m-primary">Mā ca te aggi nibbāyi.</span><br />
<span class="m-text">Do not extinguish it.</span><br />
</p>
<p id="dn23c21p18">
<span class="m-text m-primary">Sace ca te aggi nibbāyeyya, ayaṁ vāsī imāni kaṭṭhāni idaṁ araṇisahitaṁ, aggiṁ nibbattetvā aggiṁ paricareyyāsī’ti.</span><br />
<span class="m-text">But if you should extinguish it, here is the hatchet, the firewood, and the bundle of drill-sticks. Light the fire and serve it.’</span><br />
</p>
<p id="dn23c21p19">
<span class="m-text m-primary">Atha kho so aggiko jaṭilo taṁ dārakaṁ evaṁ anusāsitvā janapadaṁ agamāsi.</span><br />
<span class="m-text">And having instructed the boy, the ascetic went to the country.</span><br />
</p>
<p id="dn23c21p20">
<span class="m-text m-primary">Tassa khiḍḍāpasutassa aggi nibbāyi.</span><br />
<span class="m-text">But the boy was so engrossed in his play, the fire went out.</span><br />
</p>
<p id="dn23c21p21">
<span class="m-text m-primary">Atha kho tassa dārakassa etadahosi:</span><br />
<span class="m-text">He thought,</span><br />
</p>
<p id="dn23c21p22">
<span class="m-text m-primary">‘pitā kho maṁ evaṁ avaca:</span><br />
<span class="m-text">‘My father told me to serve the sacred flame.</span><br />
</p>
<p id="dn23c21p23">
<span class="m-text m-primary">“aggiṁ, tāta, paricareyyāsi.</span><br />
</p>
<p id="dn23c21p24">
<span class="m-text m-primary">Mā ca te aggi nibbāyi.</span><br />
</p>
<p id="dn23c21p25">
<span class="m-text m-primary">Sace ca te aggi nibbāyeyya, ayaṁ vāsī imāni kaṭṭhāni idaṁ araṇisahitaṁ, aggiṁ nibbattetvā aggiṁ paricareyyāsī”ti.</span><br />
</p>
<p id="dn23c21p26">
<span class="m-text m-primary">Yannūnāhaṁ aggiṁ nibbattetvā aggiṁ paricareyyan’ti.</span><br />
<span class="m-text">Why don’t I light it again and serve it?’</span><br />
</p>
<p id="dn23c21p27">
<span class="m-text m-primary">Atha kho so dārako araṇisahitaṁ vāsiyā tacchi:</span><br />
<span class="m-text">So he chopped the bundle of drill-sticks with the hatchet, thinking,</span><br />
</p>
<p id="dn23c21p28">
<span class="m-text m-primary">‘appeva nāma aggiṁ adhigaccheyyan’ti.</span><br />
<span class="m-text">‘Hopefully I’ll get a fire!’</span><br />
</p>
<p id="dn23c21p29">
<span class="m-text m-primary">Neva so aggiṁ adhigacchi.</span><br />
<span class="m-text">But he still got no fire.</span><br />
</p>
<p id="dn23c21p30">
<span class="m-text m-primary">Araṇisahitaṁ dvidhā phālesi, tidhā phālesi, catudhā phālesi, pañcadhā phālesi, dasadhā phālesi, satadhā phālesi, sakalikaṁ sakalikaṁ akāsi, sakalikaṁ sakalikaṁ karitvā udukkhale koṭṭesi, udukkhale koṭṭetvā mahāvāte opuni:</span><br />
<span class="m-text">He split the bundle of drill-sticks into two, three, four, five, ten, or a hundred parts. He chopped them into splinters, pounded them in a mortar, and swept them away in a strong wind, thinking,</span><br />
</p>
<p id="dn23c21p31">
<span class="m-text m-primary">‘appeva nāma aggiṁ adhigaccheyyan’ti.</span><br />
<span class="m-text">‘Hopefully I’ll get a fire!’</span><br />
</p>
<p id="dn23c21p32">
<span class="m-text m-primary">Neva so aggiṁ adhigacchi.</span><br />
<span class="m-text">But he still got no fire.</span><br />
</p>
<p id="dn23c21p33">
<span class="m-text m-primary">Atha kho so aggiko jaṭilo janapade taṁ karaṇīyaṁ tīretvā yena sako assamo tenupasaṅkami; upasaṅkamitvā taṁ dārakaṁ etadavoca:</span><br />
<span class="m-text">Then the matted-hair ascetic, having concluded his business in the country, returned to his own hermitage, and said to the boy,</span><br />
</p>
<p id="dn23c21p34">
<span class="m-text m-primary">‘kacci te, tāta, aggi na nibbuto’ti?</span><br />
<span class="m-text">‘I trust, my dear, that the fire didn’t go out?’</span><br />
</p>
<p id="dn23c21p35">
<span class="m-text m-primary">‘Idha me, tāta, khiḍḍāpasutassa aggi nibbāyi.</span><br />
<span class="m-text">And the boy told him what had happened.</span><br />
</p>
<p id="dn23c21p36">
<span class="m-text m-primary">Tassa me etadahosi:</span><br />
</p>
<p id="dn23c21p37">
<span class="m-text m-primary">“pitā kho maṁ evaṁ avaca aggiṁ, tāta, paricareyyāsi.</span><br />
</p>
<p id="dn23c21p38">
<span class="m-text m-primary">Mā ca te, tāta, aggi nibbāyi.</span><br />
</p>
<p id="dn23c21p39">
<span class="m-text m-primary">Sace ca te aggi nibbāyeyya, ayaṁ vāsī imāni kaṭṭhāni idaṁ araṇisahitaṁ, aggiṁ nibbattetvā aggiṁ paricareyyāsīti.</span><br />
</p>
<p id="dn23c21p40">
<span class="m-text m-primary">Yannūnāhaṁ aggiṁ nibbattetvā aggiṁ paricareyyan”ti.</span><br />
</p>
<p id="dn23c21p41">
<span class="m-text m-primary">Atha khvāhaṁ, tāta, araṇisahitaṁ vāsiyā tacchiṁ:</span><br />
</p>
<p id="dn23c21p42">
<span class="m-text m-primary">“appeva nāma aggiṁ adhigaccheyyan”ti.</span><br />
</p>
<p id="dn23c21p43">
<span class="m-text m-primary">Nevāhaṁ aggiṁ adhigacchiṁ.</span><br />
</p>
<p id="dn23c21p44">
<span class="m-text m-primary">Araṇisahitaṁ dvidhā phālesiṁ, tidhā phālesiṁ, catudhā phālesiṁ, pañcadhā phālesiṁ, dasadhā phālesiṁ, satadhā phālesiṁ, sakalikaṁ sakalikaṁ akāsiṁ, sakalikaṁ sakalikaṁ karitvā udukkhale koṭṭesiṁ, udukkhale koṭṭetvā mahāvāte opuniṁ:</span><br />
</p>
<p id="dn23c21p45">
<span class="m-text m-primary">“appeva nāma aggiṁ adhigaccheyyan”ti.</span><br />
</p>
<p id="dn23c21p46">
<span class="m-text m-primary">Nevāhaṁ aggiṁ adhigacchin’ti.</span><br />
</p>
<p id="dn23c21p47">
<span class="m-text m-primary">Atha kho tassa aggikassa jaṭilassa etadahosi:</span><br />
<span class="m-text">Then the ascetic thought,</span><br />
</p>
<p id="dn23c21p48">
<span class="m-text m-primary">‘yāva bālo ayaṁ dārako abyatto, kathañhi nāma ayoniso aggiṁ gavesissatī’ti.</span><br />
<span class="m-text">‘How foolish is this boy, how incompetent! For how can he seek a fire so irrationally?’</span><br />
</p>
<p id="dn23c21p49">
<span class="m-text m-primary">Tassa pekkhamānassa araṇisahitaṁ gahetvā aggiṁ nibbattetvā taṁ dārakaṁ etadavoca:</span><br />
<span class="m-text">So while the boy looked on, he took a bundle of fire-sticks, lit the fire, and said,</span><br />
</p>
<p id="dn23c21p50">
<span class="m-text m-primary">‘evaṁ kho, tāta, aggi nibbattetabbo.</span><br />
<span class="m-text">‘Dear boy, this is how to light a fire.</span><br />
</p>
<p id="dn23c21p51">
<span class="m-text m-primary">Na tveva yathā tvaṁ bālo abyatto ayoniso aggiṁ gavesī’ti.</span><br />
<span class="m-text">Not the foolish and incompetent way you sought it so irrationally.’</span><br />
</p>
<p id="dn23c21p52">
<span class="m-text m-primary">Evameva kho tvaṁ, rājañña, bālo abyatto ayoniso paralokaṁ gavesissasi.</span><br />
<span class="m-text">In the same way, chieftain, being foolish and incompetent, you seek the other world irrationally.</span><br />
</p>
<p id="dn23c21p53">
<span class="m-text m-primary">Paṭinissajjetaṁ, rājañña, pāpakaṁ diṭṭhigataṁ; paṭinissajjetaṁ, rājañña, pāpakaṁ diṭṭhigataṁ.</span><br />
<span class="m-text">Let go of this harmful misconception, chieftain, let go of it!</span><br />
</p>
<p id="dn23c21p54">
<span class="m-text m-primary">Mā te ahosi dīgharattaṁ ahitāya dukkhāyā”ti.</span><br />
<span class="m-text">Don’t create lasting harm and suffering for yourself!”</span><br />
</p>
<p id="dn23c22p1">
<span class="m-text m-primary">“Kiñcāpi bhavaṁ kassapo evamāha, atha kho nevāhaṁ sakkomi idaṁ pāpakaṁ diṭṭhigataṁ paṭinissajjituṁ.</span><br />
<span class="m-text">“Even though Master Kassapa says this, still I’m not able to let go of that harmful misconception.</span><br />
</p>
<p id="dn23c22p2">
<span class="m-text m-primary">Rājāpi maṁ pasenadi kosalo jānāti tirorājānopi:</span><br />
<span class="m-text">King Pasenadi of Kosala knows my views, and so do foreign kings.</span><br />
</p>
<p id="dn23c22p3">
<span class="m-text m-primary">‘pāyāsi rājañño evaṁvādī evaṁdiṭṭhī:</span><br />
</p>
<p id="dn23c22p4">
<span class="m-text m-primary">“itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko”’ti.</span><br />
</p>
<p id="dn23c22p5">
<span class="m-text m-primary">Sacāhaṁ, bho kassapa, idaṁ pāpakaṁ diṭṭhigataṁ paṭinissajjissāmi, bhavissanti me vattāro:</span><br />
<span class="m-text">If I let go of this harmful misconception, people will say,</span><br />
</p>
<p id="dn23c22p6">
<span class="m-text m-primary">‘yāva bālo pāyāsi rājañño abyatto duggahitagāhī’ti.</span><br />
<span class="m-text">‘How foolish is the chieftain Pāyāsi, how incompetent, that he should hold on to a mistake!’</span><br />
</p>
<p id="dn23c22p7">
<span class="m-text m-primary">Kopenapi naṁ harissāmi, makkhenapi naṁ harissāmi, palāsenapi naṁ harissāmī”ti.</span><br />
<span class="m-text">I shall carry on with this view out of anger, contempt, and spite!”</span><br />
</p>
<p id="dn23c23p0">
<span class="m-text m-primary">2.11. Dvesatthavāhaupamā</span><br />
<span class="m-text">2.11. The Simile of the Two Caravan Leaders</span><br />
</p>
<p id="dn23c23p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c23p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c23p3">
<span class="m-text m-primary">Bhūtapubbaṁ, rājañña, mahāsakaṭasattho sakaṭasahassaṁ puratthimā janapadā pacchimaṁ janapadaṁ agamāsi.</span><br />
<span class="m-text">Once upon a time, a large caravan of a thousand wagons traveled from a country in the east to the west.</span><br />
</p>
<p id="dn23c23p4">
<span class="m-text m-primary">So yena yena gacchi, khippaṁyeva pariyādiyati tiṇakaṭṭhodakaṁ haritakapaṇṇaṁ.</span><br />
<span class="m-text">Wherever they went they quickly used up the grass, wood, water, and the green foliage.</span><br />
</p>
<p id="dn23c23p5">
<span class="m-text m-primary">Tasmiṁ kho pana satthe dve satthavāhā ahesuṁ eko pañcannaṁ sakaṭasatānaṁ, eko pañcannaṁ sakaṭasatānaṁ.</span><br />
<span class="m-text">Now, that caravan had two leaders, each in charge of five hundred wagons.</span><br />
</p>
<p id="dn23c23p6">
<span class="m-text m-primary">Atha kho tesaṁ satthavāhānaṁ etadahosi:</span><br />
<span class="m-text">They thought,</span><br />
</p>
<p id="dn23c23p7">
<span class="m-text m-primary">‘ayaṁ kho mahāsakaṭasattho sakaṭasahassaṁ;</span><br />
<span class="m-text">‘This is a large caravan of a thousand wagons.</span><br />
</p>
<p id="dn23c23p8">
<span class="m-text m-primary">te mayaṁ yena yena gacchāma, khippameva pariyādiyati tiṇakaṭṭhodakaṁ haritakapaṇṇaṁ.</span><br />
<span class="m-text">Wherever we go we quickly use up the grass, wood, water, and the green foliage.</span><br />
</p>
<p id="dn23c23p9">
<span class="m-text m-primary">Yannūna mayaṁ imaṁ satthaṁ dvidhā vibhajeyyāma—</span><br />
<span class="m-text">Why don’t we split the caravan in two halves?’</span><br />
</p>
<p id="dn23c23p10">
<span class="m-text m-primary">ekato pañca sakaṭasatāni ekato pañca sakaṭasatānī’ti.</span><br />
</p>
<p id="dn23c23p11">
<span class="m-text m-primary">Te taṁ satthaṁ dvidhā vibhajiṁsu ekato pañca sakaṭasatāni, ekato pañca sakaṭasatāni.</span><br />
<span class="m-text">So that’s what they did.</span><br />
</p>
<p id="dn23c23p12">
<span class="m-text m-primary">Eko satthavāho bahuṁ tiṇañca kaṭṭhañca udakañca āropetvā satthaṁ payāpesi.</span><br />
<span class="m-text">One caravan leader, having prepared much grass, wood, and water, started the caravan.</span><br />
</p>
<p id="dn23c23p13">
<span class="m-text m-primary">Dvīhatīhapayāto kho pana so sattho addasa purisaṁ kāḷaṁ lohitakkhaṁ sannaddhakalāpaṁ kumudamāliṁ allavatthaṁ allakesaṁ kaddamamakkhitehi cakkehi bhadrena rathena paṭipathaṁ āgacchantaṁ, disvā etadavoca:</span><br />
<span class="m-text">After two or three days’ journey he saw a dark man with red eyes coming the other way in a donkey cart with muddy wheels. He was armored with a quiver and wreathed with yellow lotus, his clothes and hair all wet. Seeing him, he said,</span><br />
</p>
<p id="dn23c23p14">
<span class="m-text m-primary">‘kuto, bho, āgacchasī’ti?</span><br />
<span class="m-text">‘Sir, where do you come from?’</span><br />
</p>
<p id="dn23c23p15">
<span class="m-text m-primary">‘Amukamhā janapadā’ti.</span><br />
<span class="m-text">‘From such and such a country.’</span><br />
</p>
<p id="dn23c23p16">
<span class="m-text m-primary">‘Kuhiṁ gamissasī’ti?</span><br />
<span class="m-text">‘And where are you going?’</span><br />
</p>
<p id="dn23c23p17">
<span class="m-text m-primary">‘Amukaṁ nāma janapadan’ti.</span><br />
<span class="m-text">‘To the country named so and so.’</span><br />
</p>
<p id="dn23c23p18">
<span class="m-text m-primary">‘Kacci, bho, purato kantāre mahāmegho abhippavuṭṭho’ti?</span><br />
<span class="m-text">‘But has there been much rain in the desert up ahead?’</span><br />
</p>
<p id="dn23c23p19">
<span class="m-text m-primary">‘Evaṁ, bho, purato kantāre mahāmegho abhippavuṭṭho, āsittodakāni vaṭumāni, bahu tiṇañca kaṭṭhañca udakañca.</span><br />
<span class="m-text">‘Indeed there has, sir. The paths are sprinkled with water, and there is much grass, wood, and water.</span><br />
</p>
<p id="dn23c23p20">
<span class="m-text m-primary">Chaḍḍetha, bho, purāṇāni tiṇāni kaṭṭhāni udakāni, lahubhārehi sakaṭehi sīghaṁ sīghaṁ gacchatha, mā yoggāni kilamitthā’ti.</span><br />
<span class="m-text">Toss out your grass, wood, and water. Your wagons will move swiftly when lightly-laden, so don’t tire your draught teams.’</span><br />
</p>
<p id="dn23c23p21">
<span class="m-text m-primary">Atha kho so satthavāho satthike āmantesi:</span><br />
<span class="m-text">So the caravan leader addressed his drivers,</span><br />
</p>
<p id="dn23c23p22">
<span class="m-text m-primary">‘ayaṁ, bho, puriso evamāha:</span><br />
<span class="m-text">‘This man says that</span><br />
</p>
<p id="dn23c23p23">
<span class="m-text m-primary">“purato kantāre mahāmegho abhippavuṭṭho, āsittodakāni vaṭumāni, bahu tiṇañca kaṭṭhañca udakañca.</span><br />
<span class="m-text">there has been much rain in the desert up ahead.</span><br />
</p>
<p id="dn23c23p24">
<span class="m-text m-primary">Chaḍḍetha, bho, purāṇāni tiṇāni kaṭṭhāni udakāni, lahubhārehi sakaṭehi sīghaṁ sīghaṁ gacchatha, mā yoggāni kilamitthā”ti.</span><br />
<span class="m-text">He advises us to toss out the grass, wood, and water. The wagons will move swiftly when lightly-laden, and won’t tire our draught teams.</span><br />
</p>
<p id="dn23c23p25">
<span class="m-text m-primary">Chaḍḍetha, bho, purāṇāni tiṇāni kaṭṭhāni udakāni, lahubhārehi sakaṭehi satthaṁ payāpethā’ti.</span><br />
<span class="m-text">So let’s toss out the grass, wood, and water and restart the caravan with lightly-laden wagons.’</span><br />
</p>
<p id="dn23c23p26">
<span class="m-text m-primary">‘Evaṁ, bho’ti kho te satthikā tassa satthavāhassa paṭissutvā chaḍḍetvā purāṇāni tiṇāni kaṭṭhāni udakāni lahubhārehi sakaṭehi satthaṁ payāpesuṁ.</span><br />
<span class="m-text">‘Yes, sir,’ the drivers replied, and that’s what they did.</span><br />
</p>
<p id="dn23c23p27">
<span class="m-text m-primary">Te paṭhamepi satthavāse na addasaṁsu tiṇaṁ vā kaṭṭhaṁ vā udakaṁ vā.</span><br />
<span class="m-text">But in the caravan’s first campsite they saw no grass, wood, or water.</span><br />
</p>
<p id="dn23c23p28">
<span class="m-text m-primary">Dutiyepi satthavāse …</span><br />
<span class="m-text">And in the second,</span><br />
</p>
<p id="dn23c23p29">
<span class="m-text m-primary">tatiyepi satthavāse …</span><br />
<span class="m-text">third,</span><br />
</p>
<p id="dn23c23p30">
<span class="m-text m-primary">catutthepi satthavāse …</span><br />
<span class="m-text">fourth,</span><br />
</p>
<p id="dn23c23p31">
<span class="m-text m-primary">pañcamepi satthavāse …</span><br />
<span class="m-text">fifth,</span><br />
</p>
<p id="dn23c23p32">
<span class="m-text m-primary">chaṭṭhepi satthavāse …</span><br />
<span class="m-text">sixth,</span><br />
</p>
<p id="dn23c23p33">
<span class="m-text m-primary">sattamepi satthavāse na addasaṁsu tiṇaṁ vā kaṭṭhaṁ vā udakaṁ vā.</span><br />
<span class="m-text">and seventh campsites they saw no grass, wood, or water.</span><br />
</p>
<p id="dn23c23p34">
<span class="m-text m-primary">Sabbeva anayabyasanaṁ āpajjiṁsu.</span><br />
<span class="m-text">And all fell to ruin and disaster.</span><br />
</p>
<p id="dn23c23p35">
<span class="m-text m-primary">Ye ca tasmiṁ satthe ahesuṁ manussā vā pasū vā, sabbe so yakkho amanusso bhakkhesi.</span><br />
<span class="m-text">And the men and beasts in that caravan were all devoured by that non-human spirit.</span><br />
</p>
<p id="dn23c23p36">
<span class="m-text m-primary">Aṭṭhikāneva sesāni.</span><br />
<span class="m-text">Only their bones remained.</span><br />
</p>
<p id="dn23c23p37">
<span class="m-text m-primary">Yadā aññāsi dutiyo satthavāho:</span><br />
<span class="m-text">Now, when the second caravan leader knew that</span><br />
</p>
<p id="dn23c23p38">
<span class="m-text m-primary">‘bahunikkhanto kho, bho, dāni so sattho’ti bahuṁ tiṇañca kaṭṭhañca udakañca āropetvā satthaṁ payāpesi.</span><br />
<span class="m-text">the first caravan was well underway, he prepared much grass, wood, and water and started the caravan.</span><br />
</p>
<p id="dn23c23p39">
<span class="m-text m-primary">Dvīhatīhapayāto kho pana so sattho addasa purisaṁ kāḷaṁ lohitakkhaṁ sannaddhakalāpaṁ kumudamāliṁ allavatthaṁ allakesaṁ kaddamamakkhitehi cakkehi bhadrena rathena paṭipathaṁ āgacchantaṁ, disvā etadavoca:</span><br />
<span class="m-text">After two or three days’ journey he saw a dark man with red eyes coming the other way in a donkey cart with muddy wheels. He was armored with a quiver and wreathed with yellow lotus, his clothes and hair all wet. Seeing him, he said,</span><br />
</p>
<p id="dn23c23p40">
<span class="m-text m-primary">‘kuto, bho, āgacchasī’ti?</span><br />
<span class="m-text">‘Sir, where do you come from?’</span><br />
</p>
<p id="dn23c23p41">
<span class="m-text m-primary">‘Amukamhā janapadā’ti.</span><br />
<span class="m-text">‘From such and such a country.’</span><br />
</p>
<p id="dn23c23p42">
<span class="m-text m-primary">‘Kuhiṁ gamissasī’ti?</span><br />
<span class="m-text">‘And where are you going?’</span><br />
</p>
<p id="dn23c23p43">
<span class="m-text m-primary">‘Amukaṁ nāma janapadan’ti.</span><br />
<span class="m-text">‘To the country named so and so.’</span><br />
</p>
<p id="dn23c23p44">
<span class="m-text m-primary">‘Kacci, bho, purato kantāre mahāmegho abhippavuṭṭho’ti?</span><br />
<span class="m-text">‘But has there been much rain in the desert up ahead?’</span><br />
</p>
<p id="dn23c23p45">
<span class="m-text m-primary">‘Evaṁ, bho, purato kantāre mahāmegho abhippavuṭṭho. Āsittodakāni vaṭumāni, bahu tiṇañca kaṭṭhañca udakañca.</span><br />
<span class="m-text">‘Indeed there has, sir. The paths are sprinkled with water, and there is much grass, wood, and water.</span><br />
</p>
<p id="dn23c23p46">
<span class="m-text m-primary">Chaḍḍetha, bho, purāṇāni tiṇāni kaṭṭhāni udakāni, lahubhārehi sakaṭehi sīghaṁ sīghaṁ gacchatha, mā yoggāni kilamitthā’ti.</span><br />
<span class="m-text">Toss out your grass, wood, and water. Your wagons will move swiftly when lightly-laden, so don’t tire your draught teams.’</span><br />
</p>
<p id="dn23c23p47">
<span class="m-text m-primary">Atha kho so satthavāho satthike āmantesi:</span><br />
<span class="m-text">So the caravan leader addressed his drivers,</span><br />
</p>
<p id="dn23c23p48">
<span class="m-text m-primary">‘ayaṁ, bho, puriso evamāha:</span><br />
<span class="m-text">‘This man says that</span><br />
</p>
<p id="dn23c23p49">
<span class="m-text m-primary">“purato kantāre mahāmegho abhippavuṭṭho, āsittodakāni vaṭumāni, bahu tiṇañca kaṭṭhañca udakañca.</span><br />
<span class="m-text">there has been much rain in the desert up ahead.</span><br />
</p>
<p id="dn23c23p50">
<span class="m-text m-primary">Chaḍḍetha, bho, purāṇāni tiṇāni kaṭṭhāni udakāni, lahubhārehi sakaṭehi sīghaṁ sīghaṁ gacchatha; mā yoggāni kilamitthā”ti.</span><br />
<span class="m-text">He advises us to toss out the grass, wood, and water. The wagons will move swiftly when lightly-laden, and won’t tire our draught teams.</span><br />
</p>
<p id="dn23c23p51">
<span class="m-text m-primary">Ayaṁ bho puriso neva amhākaṁ mitto, na ñātisālohito, kathaṁ mayaṁ imassa saddhāya gamissāma.</span><br />
<span class="m-text">But this person is neither our friend nor relative. How can we proceed out of trust in him?</span><br />
</p>
<p id="dn23c23p52">
<span class="m-text m-primary">Na vo chaḍḍetabbāni purāṇāni tiṇāni kaṭṭhāni udakāni, yathābhatena bhaṇḍena satthaṁ payāpetha.</span><br />
<span class="m-text">We shouldn’t toss out any grass, wood, or water, but continue with our goods laden as before.</span><br />
</p>
<p id="dn23c23p53">
<span class="m-text m-primary">Na no purāṇaṁ chaḍḍessāmā’ti.</span><br />
<span class="m-text">We shall not toss out any old stock.’</span><br />
</p>
<p id="dn23c23p54">
<span class="m-text m-primary">‘Evaṁ, bho’ti kho te satthikā tassa satthavāhassa paṭissutvā yathābhatena bhaṇḍena satthaṁ payāpesuṁ.</span><br />
<span class="m-text">‘Yes, sir,’ the drivers replied, and they restarted the caravan with the goods laden as before.</span><br />
</p>
<p id="dn23c23p55">
<span class="m-text m-primary">Te paṭhamepi satthavāse na addasaṁsu tiṇaṁ vā kaṭṭhaṁ vā udakaṁ vā.</span><br />
<span class="m-text">And in the caravan’s first campsite they saw no grass, wood, or water.</span><br />
</p>
<p id="dn23c23p56">
<span class="m-text m-primary">Dutiyepi satthavāse …</span><br />
<span class="m-text">And in the second,</span><br />
</p>
<p id="dn23c23p57">
<span class="m-text m-primary">tatiyepi satthavāse …</span><br />
<span class="m-text">third,</span><br />
</p>
<p id="dn23c23p58">
<span class="m-text m-primary">catutthepi satthavāse …</span><br />
<span class="m-text">fourth,</span><br />
</p>
<p id="dn23c23p59">
<span class="m-text m-primary">pañcamepi satthavāse …</span><br />
<span class="m-text">fifth,</span><br />
</p>
<p id="dn23c23p60">
<span class="m-text m-primary">chaṭṭhepi satthavāse …</span><br />
<span class="m-text">sixth,</span><br />
</p>
<p id="dn23c23p61">
<span class="m-text m-primary">sattamepi satthavāse na addasaṁsu tiṇaṁ vā kaṭṭhaṁ vā udakaṁ vā.</span><br />
<span class="m-text">and seventh campsites they saw no grass, wood, or water.</span><br />
</p>
<p id="dn23c23p62">
<span class="m-text m-primary">Tañca satthaṁ addasaṁsu anayabyasanaṁ āpannaṁ.</span><br />
<span class="m-text">And they saw the other caravan that had come to ruin.</span><br />
</p>
<p id="dn23c23p63">
<span class="m-text m-primary">Ye ca tasmiṁ satthepi ahesuṁ manussā vā pasū vā, tesañca aṭṭhikāneva addasaṁsu tena yakkhena amanussena bhakkhitānaṁ.</span><br />
<span class="m-text">And they saw the bones of the men and beasts who had been devoured by that non-human spirit.</span><br />
</p>
<p id="dn23c23p64">
<span class="m-text m-primary">Atha kho so satthavāho satthike āmantesi:</span><br />
<span class="m-text">So the caravan leader addressed his drivers,</span><br />
</p>
<p id="dn23c23p65">
<span class="m-text m-primary">‘ayaṁ kho, bho, sattho anayabyasanaṁ āpanno, yathā taṁ tena bālena satthavāhena pariṇāyakena.</span><br />
<span class="m-text">‘This caravan came to ruin, as happens when guided by a foolish caravan leader.</span><br />
</p>
<p id="dn23c23p66">
<span class="m-text m-primary">Tena hi, bho, yānamhākaṁ satthe appasārāni paṇiyāni, tāni chaḍḍetvā, yāni imasmiṁ satthe mahāsārāni paṇiyāni, tāni ādiyathā’ti.</span><br />
<span class="m-text">Well then, sirs, toss out any of our merchandise that’s of little value, and take what’s valuable from this caravan.’</span><br />
</p>
<p id="dn23c23p67">
<span class="m-text m-primary">‘Evaṁ, bho’ti kho te satthikā tassa satthavāhassa paṭissutvā yāni sakasmiṁ satthe appasārāni paṇiyāni, tāni chaḍḍetvā yāni tasmiṁ satthe mahāsārāni paṇiyāni, tāni ādiyitvā sotthinā taṁ kantāraṁ nitthariṁsu, yathā taṁ paṇḍitena satthavāhena pariṇāyakena.</span><br />
<span class="m-text">‘Yes, sir’ replied the drivers, and that’s what they did. They crossed over the desert safely, as happens when guided by an astute caravan leader.</span><br />
</p>
<p id="dn23c23p68">
<span class="m-text m-primary">Evameva kho tvaṁ, rājañña, bālo abyatto anayabyasanaṁ āpajjissasi ayoniso paralokaṁ gavesanto, seyyathāpi so purimo satthavāho.</span><br />
<span class="m-text">In the same way, chieftain, being foolish and incompetent, you will come to ruin seeking the other world irrationally, like the first caravan leader.</span><br />
</p>
<p id="dn23c23p69">
<span class="m-text m-primary">Yepi tava sotabbaṁ saddhātabbaṁ maññissanti, tepi anayabyasanaṁ āpajjissanti, seyyathāpi te satthikā.</span><br />
<span class="m-text">And those who think you’re worth listening to and trusting will also come to ruin, like the drivers.</span><br />
</p>
<p id="dn23c23p70">
<span class="m-text m-primary">Paṭinissajjetaṁ, rājañña, pāpakaṁ diṭṭhigataṁ; paṭinissajjetaṁ, rājañña, pāpakaṁ diṭṭhigataṁ.</span><br />
<span class="m-text">Let go of this harmful misconception, chieftain, let go of it!</span><br />
</p>
<p id="dn23c23p71">
<span class="m-text m-primary">Mā te ahosi dīgharattaṁ ahitāya dukkhāyā”ti.</span><br />
<span class="m-text">Don’t create lasting harm and suffering for yourself!”</span><br />
</p>
<p id="dn23c24p1">
<span class="m-text m-primary">“Kiñcāpi bhavaṁ kassapo evamāha, atha kho nevāhaṁ sakkomi idaṁ pāpakaṁ diṭṭhigataṁ paṭinissajjituṁ.</span><br />
<span class="m-text">“Even though Master Kassapa says this, still I’m not able to let go of that harmful misconception.</span><br />
</p>
<p id="dn23c24p2">
<span class="m-text m-primary">Rājāpi maṁ pasenadi kosalo jānāti tirorājānopi: ‘pāyāsi rājañño evaṁvādī evaṁdiṭṭhī:</span><br />
<span class="m-text">King Pasenadi of Kosala knows my views, and so do foreign kings.</span><br />
</p>
<p id="dn23c24p3">
<span class="m-text m-primary">“itipi natthi paro loko …pe… vipāko”’ti.</span><br />
</p>
<p id="dn23c24p4">
<span class="m-text m-primary">Sacāhaṁ, bho kassapa, idaṁ pāpakaṁ diṭṭhigataṁ paṭinissajjissāmi, bhavissanti me vattāro:</span><br />
</p>
<p id="dn23c24p5">
<span class="m-text m-primary">‘yāva bālo pāyāsi rājañño, abyatto duggahitagāhī’ti.</span><br />
</p>
<p id="dn23c24p6">
<span class="m-text m-primary">Kopenapi naṁ harissāmi, makkhenapi naṁ harissāmi, palāsenapi naṁ harissāmī”ti.</span><br />
<span class="m-text">I shall carry on with this view out of anger, contempt, and spite!”</span><br />
</p>
<p id="dn23c25p0">
<span class="m-text m-primary">2.12. Gūthabhārikaupamā</span><br />
<span class="m-text">2.12. The Simile of the Dung-Carrier</span><br />
</p>
<p id="dn23c25p1">
<span class="m-text m-primary">“Tena hi, rājañña, upamaṁ te karissāmi.</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c25p2">
<span class="m-text m-primary">Upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c25p3">
<span class="m-text m-primary">Bhūtapubbaṁ, rājañña, aññataro sūkaraposako puriso sakamhā gāmā aññaṁ gāmaṁ agamāsi.</span><br />
<span class="m-text">Once upon a time, a certain swineherd went from his own village to another village.</span><br />
</p>
<p id="dn23c25p4">
<span class="m-text m-primary">Tattha addasa pahūtaṁ sukkhagūthaṁ chaḍḍitaṁ.</span><br />
<span class="m-text">There he saw a large pile of dry dung abandoned.</span><br />
</p>
<p id="dn23c25p5">
<span class="m-text m-primary">Disvānassa etadahosi:</span><br />
<span class="m-text">He thought,</span><br />
</p>
<p id="dn23c25p6">
<span class="m-text m-primary">‘ayaṁ kho pahūto sukkhagūtho chaḍḍito, mama ca sūkarabhattaṁ;</span><br />
<span class="m-text">‘This pile of dry dung can serve as food for my pigs.</span><br />
</p>
<p id="dn23c25p7">
<span class="m-text m-primary">yannūnāhaṁ ito sukkhagūthaṁ hareyyan’ti.</span><br />
<span class="m-text">Why don’t I carry it off?’</span><br />
</p>
<p id="dn23c25p8">
<span class="m-text m-primary">So uttarāsaṅgaṁ pattharitvā pahūtaṁ sukkhagūthaṁ ākiritvā bhaṇḍikaṁ bandhitvā sīse ubbāhetvā agamāsi.</span><br />
<span class="m-text">So he spread out his upper robe, shoveled the dry dung onto it, tied it up into a bundle, lifted it on to his head, and went on his way.</span><br />
</p>
<p id="dn23c25p9">
<span class="m-text m-primary">Tassa antarāmagge mahāakālamegho pāvassi.</span><br />
<span class="m-text">While on his way a large sudden storm poured down.</span><br />
</p>
<p id="dn23c25p10">
<span class="m-text m-primary">So uggharantaṁ paggharantaṁ yāva agganakhā gūthena makkhito gūthabhāraṁ ādāya agamāsi.</span><br />
<span class="m-text">Smeared with leaking, oozing dung down to his fingernails, he kept on carrying the load of dung.</span><br />
</p>
<p id="dn23c25p11">
<span class="m-text m-primary">Tamenaṁ manussā disvā evamāhaṁsu:</span><br />
<span class="m-text">When people saw him they said,</span><br />
</p>
<p id="dn23c25p12">
<span class="m-text m-primary">‘kacci no tvaṁ, bhaṇe, ummatto, kacci viceto, kathañhi nāma uggharantaṁ paggharantaṁ yāva agganakhā gūthena makkhito gūthabhāraṁ harissasī’ti.</span><br />
<span class="m-text">‘Have you gone mad, sir? Have you lost your mind? For how can you, smeared with leaking, oozing dung down to your fingernails, keep on carrying that load of dung?’</span><br />
</p>
<p id="dn23c25p13">
<span class="m-text m-primary">‘Tumhe khvettha, bhaṇe, ummattā, tumhe vicetā, tathā hi pana me sūkarabhattan’ti.</span><br />
<span class="m-text">‘You’re the mad ones, sirs! You’re the ones who’ve lost your minds! For this will serve as food for my pigs.’</span><br />
</p>
<p id="dn23c25p14">
<span class="m-text m-primary">Evameva kho tvaṁ, rājañña, gūthabhārikūpamo maññe paṭibhāsi.</span><br />
<span class="m-text">In the same way, chieftain, you seem like the dung carrier in the simile.</span><br />
</p>
<p id="dn23c25p15">
<span class="m-text m-primary">Paṭinissajjetaṁ, rājañña, pāpakaṁ diṭṭhigataṁ; paṭinissajjetaṁ, rājañña, pāpakaṁ diṭṭhigataṁ.</span><br />
<span class="m-text">Let go of this harmful misconception, chieftain, let go of it!</span><br />
</p>
<p id="dn23c25p16">
<span class="m-text m-primary">Mā te ahosi dīgharattaṁ ahitāya dukkhāyā”ti.</span><br />
<span class="m-text">Don’t create lasting harm and suffering for yourself!”</span><br />
</p>
<p id="dn23c26p1">
<span class="m-text m-primary">“Kiñcāpi bhavaṁ kassapo evamāha, atha kho nevāhaṁ sakkomi idaṁ pāpakaṁ diṭṭhigataṁ paṭinissajjituṁ.</span><br />
<span class="m-text">“Even though Master Kassapa says this, still I’m not able to let go of that harmful misconception.</span><br />
</p>
<p id="dn23c26p2">
<span class="m-text m-primary">Rājāpi maṁ pasenadi kosalo jānāti tirorājānopi:</span><br />
<span class="m-text">King Pasenadi of Kosala knows my views, and so do foreign kings.</span><br />
</p>
<p id="dn23c26p3">
<span class="m-text m-primary">‘pāyāsi rājañño evaṁvādī evaṁdiṭṭhī:</span><br />
</p>
<p id="dn23c26p4">
<span class="m-text m-primary">“itipi natthi paro loko …pe… vipāko”’ti.</span><br />
</p>
<p id="dn23c26p5">
<span class="m-text m-primary">Sacāhaṁ, bho kassapa, idaṁ pāpakaṁ diṭṭhigataṁ paṭinissajjissāmi, bhavissanti me vattāro:</span><br />
</p>
<p id="dn23c26p6">
<span class="m-text m-primary">‘yāva bālo pāyāsi rājañño abyatto duggahitagāhī’ti.</span><br />
</p>
<p id="dn23c26p7">
<span class="m-text m-primary">Kopenapi naṁ harissāmi, makkhenapi naṁ harissāmi, palāsenapi naṁ harissāmī”ti.</span><br />
<span class="m-text">I shall carry on with this view out of anger, contempt, and spite!”</span><br />
</p>
<p id="dn23c27p0">
<span class="m-text m-primary">2.13. Akkhadhuttakaupamā</span><br />
<span class="m-text">2.13. The Simile of the Gamblers</span><br />
</p>
<p id="dn23c27p1">
<span class="m-text m-primary">“Tena hi, rājañña, upamaṁ te karissāmi,</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c27p2">
<span class="m-text m-primary">upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c27p3">
<span class="m-text m-primary">Bhūtapubbaṁ, rājañña, dve akkhadhuttā akkhehi dibbiṁsu.</span><br />
<span class="m-text">Once upon a time, two gamblers were playing with dice.</span><br />
</p>
<p id="dn23c27p4">
<span class="m-text m-primary">Eko akkhadhutto āgatāgataṁ kaliṁ gilati.</span><br />
<span class="m-text">One gambler, every time they made a bad throw, swallowed the dice.</span><br />
</p>
<p id="dn23c27p5">
<span class="m-text m-primary">Addasā kho dutiyo akkhadhutto taṁ akkhadhuttaṁ āgatāgataṁ kaliṁ gilantaṁ, disvā taṁ akkhadhuttaṁ etadavoca:</span><br />
<span class="m-text">The second gambler saw him, and said,</span><br />
</p>
<p id="dn23c27p6">
<span class="m-text m-primary">‘tvaṁ kho, samma, ekantikena jināsi, dehi me, samma, akkhe pajohissāmī’ti.</span><br />
<span class="m-text">‘Well, my friend, you’ve won it all! Give me the dice, I will offer them as sacrifice.’</span><br />
</p>
<p id="dn23c27p7">
<span class="m-text m-primary">‘Evaṁ, sammā’ti kho so akkhadhutto tassa akkhadhuttassa akkhe pādāsi.</span><br />
<span class="m-text">‘Yes, my friend,’ the gambler replied, and gave them.</span><br />
</p>
<p id="dn23c27p8">
<span class="m-text m-primary">Atha kho so akkhadhutto akkhe visena paribhāvetvā taṁ akkhadhuttaṁ etadavoca:</span><br />
<span class="m-text">Having soaked the dice in poison, the gambler said to the other,</span><br />
</p>
<p id="dn23c27p9">
<span class="m-text m-primary">‘ehi kho, samma, akkhehi dibbissāmā’ti.</span><br />
<span class="m-text">‘Come, my friend, let’s play dice.’</span><br />
</p>
<p id="dn23c27p10">
<span class="m-text m-primary">‘Evaṁ, sammā’ti kho so akkhadhutto tassa akkhadhuttassa paccassosi.</span><br />
<span class="m-text">‘Yes, my friend,’ the other gambler replied.</span><br />
</p>
<p id="dn23c27p11">
<span class="m-text m-primary">Dutiyampi kho te akkhadhuttā akkhehi dibbiṁsu.</span><br />
<span class="m-text">And for a second time the gamblers played with dice.</span><br />
</p>
<p id="dn23c27p12">
<span class="m-text m-primary">Dutiyampi kho so akkhadhutto āgatāgataṁ kaliṁ gilati.</span><br />
<span class="m-text">And for the second time, every time they made a bad throw, that gambler swallowed the dice.</span><br />
</p>
<p id="dn23c27p13">
<span class="m-text m-primary">Addasā kho dutiyo akkhadhutto taṁ akkhadhuttaṁ dutiyampi āgatāgataṁ kaliṁ gilantaṁ, disvā taṁ akkhadhuttaṁ etadavoca:</span><br />
<span class="m-text">The second gambler saw him, and said,</span><br />
</p>
<p id="dn23c27p14">
<span class="m-text m-primary">‘Littaṁ paramena tejasā,</span><br />
<span class="m-text">‘The man swallows the dice without realizing</span><br />
</p>
<p id="dn23c27p15">
<span class="m-text m-primary">Gilamakkhaṁ puriso na bujjhati;</span><br />
<span class="m-text">they’re smeared with burning poison.</span><br />
</p>
<p id="dn23c27p16">
<span class="m-text m-primary">Gila re gila pāpadhuttaka,</span><br />
<span class="m-text">Swallow, you bloody cheat, swallow!</span><br />
</p>
<p id="dn23c27p17">
<span class="m-text m-primary">Pacchā te kaṭukaṁ bhavissatī’ti.</span><br />
<span class="m-text">Soon you’ll know the bitter fruit!’</span><br />
</p>
<p id="dn23c27p18">
<span class="m-text m-primary">Evameva kho tvaṁ, rājañña, akkhadhuttakūpamo maññe paṭibhāsi.</span><br />
<span class="m-text">In the same way, chieftain, you seem like the gambler in the simile.</span><br />
</p>
<p id="dn23c27p19">
<span class="m-text m-primary">Paṭinissajjetaṁ, rājañña, pāpakaṁ diṭṭhigataṁ; paṭinissajjetaṁ, rājañña, pāpakaṁ diṭṭhigataṁ.</span><br />
<span class="m-text">Let go of this harmful misconception, chieftain, let go of it!</span><br />
</p>
<p id="dn23c27p20">
<span class="m-text m-primary">Mā te ahosi dīgharattaṁ ahitāya dukkhāyā”ti.</span><br />
<span class="m-text">Don’t create lasting harm and suffering for yourself!”</span><br />
</p>
<p id="dn23c28p1">
<span class="m-text m-primary">“Kiñcāpi bhavaṁ kassapo evamāha, atha kho nevāhaṁ sakkomi idaṁ pāpakaṁ diṭṭhigataṁ paṭinissajjituṁ.</span><br />
<span class="m-text">“Even though Master Kassapa says this, still I’m not able to let go of that harmful misconception.</span><br />
</p>
<p id="dn23c28p2">
<span class="m-text m-primary">Rājāpi maṁ pasenadi kosalo jānāti tirorājānopi:</span><br />
<span class="m-text">King Pasenadi of Kosala knows my views, and so do foreign kings.</span><br />
</p>
<p id="dn23c28p3">
<span class="m-text m-primary">‘pāyāsi rājañño evaṁvādī evaṁdiṭṭhī:</span><br />
</p>
<p id="dn23c28p4">
<span class="m-text m-primary">“itipi natthi paro loko …pe… vipāko”’ti.</span><br />
</p>
<p id="dn23c28p5">
<span class="m-text m-primary">Sacāhaṁ, bho kassapa, idaṁ pāpakaṁ diṭṭhigataṁ paṭinissajjissāmi, bhavissanti me vattāro:</span><br />
</p>
<p id="dn23c28p6">
<span class="m-text m-primary">‘yāva bālo pāyāsi rājañño abyatto duggahitagāhī’ti.</span><br />
</p>
<p id="dn23c28p7">
<span class="m-text m-primary">Kopenapi naṁ harissāmi, makkhenapi naṁ harissāmi, palāsenapi naṁ harissāmī”ti.</span><br />
<span class="m-text">I shall carry on with this view out of anger, contempt, and spite!”</span><br />
</p>
<p id="dn23c29p0">
<span class="m-text m-primary">2.14. Sāṇabhārikaupamā</span><br />
<span class="m-text">2.14. The Simile of the Man Who Carried Hemp</span><br />
</p>
<p id="dn23c29p1">
<span class="m-text m-primary">“Tena hi, rājañña, upamaṁ te karissāmi,</span><br />
<span class="m-text">“Well then, chieftain, I shall give you a simile.</span><br />
</p>
<p id="dn23c29p2">
<span class="m-text m-primary">upamāya m’idhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="dn23c29p3">
<span class="m-text m-primary">Bhūtapubbaṁ, rājañña, aññataro janapado vuṭṭhāsi.</span><br />
<span class="m-text">Once upon a time, the inhabitants of a certain country emigrated.</span><br />
</p>
<p id="dn23c29p4">
<span class="m-text m-primary">Atha kho sahāyako sahāyakaṁ āmantesi:</span><br />
<span class="m-text">Then one friend said to another,</span><br />
</p>
<p id="dn23c29p5">
<span class="m-text m-primary">‘āyāma, samma, yena so janapado tenupasaṅkamissāma, appeva nāmettha kiñci dhanaṁ adhigaccheyyāmā’ti.</span><br />
<span class="m-text">‘Come, my friend, let’s go to that country. Hopefully we’ll get some riches there!’</span><br />
</p>
<p id="dn23c29p6">
<span class="m-text m-primary">‘Evaṁ, sammā’ti kho sahāyako sahāyakassa paccassosi.</span><br />
<span class="m-text">‘Yes, my friend,’ the other replied.</span><br />
</p>
<p id="dn23c29p7">
<span class="m-text m-primary">Te yena so janapado, yena aññataraṁ gāmapaṭṭaṁ tenupasaṅkamiṁsu, tattha addasaṁsu pahūtaṁ sāṇaṁ chaḍḍitaṁ, disvā sahāyako sahāyakaṁ āmantesi:</span><br />
<span class="m-text">They went to that country, and to a certain place in a village. There they saw a pile of abandoned sunn hemp. Seeing it, one friend said to the other,</span><br />
</p>
<p id="dn23c29p8">
<span class="m-text m-primary">‘idaṁ kho, samma, pahūtaṁ sāṇaṁ chaḍḍitaṁ, tena hi, samma, tvañca sāṇabhāraṁ bandha, ahañca sāṇabhāraṁ bandhissāmi, ubho sāṇabhāraṁ ādāya gamissāmā’ti.</span><br />
<span class="m-text">‘This is a pile of abandoned sunn hemp. Well then, my friend, you make up a bundle of hemp, and I’ll make one too. Let’s both take a bundle of hemp and go on.’</span><br />
</p>
<p id="dn23c29p9">
<span class="m-text m-primary">‘Evaṁ, sammā’ti kho sahāyako sahāyakassa paṭissutvā sāṇabhāraṁ bandhitvā te ubho sāṇabhāraṁ ādāya yena aññataraṁ gāmapaṭṭaṁ tenupasaṅkamiṁsu.</span><br />
<span class="m-text">‘Yes, my friend,’ he said. Carrying their bundles of hemp they went to another place in the village.</span><br />
</p>
<p id="dn23c29p10">
<span class="m-text m-primary">Tattha addasaṁsu pahūtaṁ sāṇasuttaṁ chaḍḍitaṁ, disvā sahāyako sahāyakaṁ āmantesi:</span><br />
<span class="m-text">There they saw much sunn hemp thread abandoned. Seeing it, one friend said to the other,</span><br />
</p>
<p id="dn23c29p11">
<span class="m-text m-primary">‘yassa kho, samma, atthāya iccheyyāma sāṇaṁ, idaṁ pahūtaṁ sāṇasuttaṁ chaḍḍitaṁ.</span><br />
<span class="m-text">‘This pile of abandoned sunn hemp thread is just what we wanted the hemp for!</span><br />
</p>
<p id="dn23c29p12">
<span class="m-text m-primary">Tena hi, samma, tvañca sāṇabhāraṁ chaḍḍehi, ahañca sāṇabhāraṁ chaḍḍessāmi, ubho sāṇasuttabhāraṁ ādāya gamissāmā’ti.</span><br />
<span class="m-text">Well then, my friend, let’s abandon our bundles of hemp, and both take a bundle of hemp thread and go on.’</span><br />
</p>
<p id="dn23c29p13">
<span class="m-text m-primary">‘Ayaṁ kho me, samma, sāṇabhāro dūrābhato ca susannaddho ca, alaṁ me, tvaṁ pajānāhī’ti.</span><br />
<span class="m-text">‘I’ve already carried this bundle of hemp a long way, and it’s well tied up. It’s good enough for me, you understand.’</span><br />
</p>
<p id="dn23c29p14">
<span class="m-text m-primary">Atha kho so sahāyako sāṇabhāraṁ chaḍḍetvā sāṇasuttabhāraṁ ādiyi.</span><br />
<span class="m-text">So one friend abandoned their bundle of hemp and picked up a bundle of hemp thread.</span><br />
</p>
<p id="dn23c29p15">
<span class="m-text m-primary">Te yena aññataraṁ gāmapaṭṭaṁ tenupasaṅkamiṁsu.</span><br />
<span class="m-text">They went to another place in the village.</span><br />
</p>
<p id="dn23c29p16">
<span class="m-text m-primary">Tattha addasaṁsu pahūtā sāṇiyo chaḍḍitā, disvā sahāyako sahāyakaṁ āmantesi:</span><br />
<span class="m-text">There they saw much sunn hemp cloth abandoned. Seeing it, one friend said to the other,</span><br />
</p>
<p id="dn23c29p17">
<span class="m-text m-primary">‘yassa kho, samma, atthāya iccheyyāma sāṇaṁ vā sāṇasuttaṁ vā, imā pahūtā sāṇiyo chaḍḍitā.</span><br />
<span class="m-text">‘This pile of abandoned sunn hemp cloth is just what we wanted the hemp and hemp thread for!</span><br />
</p>
<p id="dn23c29p18">
<span class="m-text m-primary">Tena hi, samma, tvañca sāṇabhāraṁ chaḍḍehi, ahañca sāṇasuttabhāraṁ chaḍḍessāmi, ubho sāṇibhāraṁ ādāya gamissāmā’ti.</span><br />
<span class="m-text">Well then, my friend, let’s abandon our bundles, and both take a bundle of hemp cloth and go on.’</span><br />
</p>
<p id="dn23c29p19">
<span class="m-text m-primary">‘Ayaṁ kho me, samma, sāṇabhāro dūrābhato ca susannaddho ca, alaṁ me, tvaṁ pajānāhī’ti.</span><br />
<span class="m-text">‘I’ve already carried this bundle of hemp a long way, and it’s well tied up. It’s good enough for me, you understand.’</span><br />
</p>
<p id="dn23c29p20">
<span class="m-text m-primary">Atha kho so sahāyako sāṇasuttabhāraṁ chaḍḍetvā sāṇibhāraṁ ādiyi.</span><br />
<span class="m-text">So one friend abandoned their bundle of hemp thread and picked up a bundle of hemp cloth.</span><br />
</p>
<p id="dn23c29p21">
<span class="m-text m-primary">Te yena aññataraṁ gāmapaṭṭaṁ tenupasaṅkamiṁsu.</span><br />
<span class="m-text">They went to another place in the village.</span><br />
</p>
<p id="dn23c29p22">
<span class="m-text m-primary">Tattha addasaṁsu pahūtaṁ khomaṁ chaḍḍitaṁ, disvā …pe…</span><br />
<span class="m-text">There they saw a pile of flax, and by turn,</span><br />
</p>
<p id="dn23c29p23">
<span class="m-text m-primary">pahūtaṁ khomasuttaṁ chaḍḍitaṁ, disvā …</span><br />
<span class="m-text">linen thread,</span><br />
</p>
<p id="dn23c29p24">
<span class="m-text m-primary">pahūtaṁ khomadussaṁ chaḍḍitaṁ, disvā …</span><br />
<span class="m-text">linen cloth,</span><br />
</p>
<p id="dn23c29p25">
<span class="m-text m-primary">pahūtaṁ kappāsaṁ chaḍḍitaṁ, disvā …</span><br />
<span class="m-text">silk,</span><br />
</p>
<p id="dn23c29p26">
<span class="m-text m-primary">pahūtaṁ kappāsikasuttaṁ chaḍḍitaṁ, disvā …</span><br />
<span class="m-text">silk thread,</span><br />
</p>
<p id="dn23c29p27">
<span class="m-text m-primary">pahūtaṁ kappāsikadussaṁ chaḍḍitaṁ, disvā …</span><br />
<span class="m-text">silk cloth,</span><br />
</p>
<p id="dn23c29p28">
<span class="m-text m-primary">pahūtaṁ ayaṁ chaḍḍitaṁ, disvā …</span><br />
<span class="m-text">iron,</span><br />
</p>
<p id="dn23c29p29">
<span class="m-text m-primary">pahūtaṁ lohaṁ chaḍḍitaṁ, disvā …</span><br />
<span class="m-text">copper,</span><br />
</p>
<p id="dn23c29p30">
<span class="m-text m-primary">pahūtaṁ tipuṁ chaḍḍitaṁ, disvā …</span><br />
<span class="m-text">tin,</span><br />
</p>
<p id="dn23c29p31">
<span class="m-text m-primary">pahūtaṁ sīsaṁ chaḍḍitaṁ, disvā …</span><br />
<span class="m-text">lead,</span><br />
</p>
<p id="dn23c29p32">
<span class="m-text m-primary">pahūtaṁ sajjhaṁ chaḍḍitaṁ, disvā …</span><br />
<span class="m-text">silver,</span><br />
</p>
<p id="dn23c29p33">
<span class="m-text m-primary">pahūtaṁ suvaṇṇaṁ chaḍḍitaṁ, disvā sahāyako sahāyakaṁ āmantesi:</span><br />
<span class="m-text">and gold abandoned. Seeing it, one friend said to the other,</span><br />
</p>
<p id="dn23c29p34">
<span class="m-text m-primary">‘yassa kho, samma, atthāya iccheyyāma sāṇaṁ vā sāṇasuttaṁ vā sāṇiyo vā khomaṁ vā khomasuttaṁ vā khomadussaṁ vā kappāsaṁ vā kappāsikasuttaṁ vā kappāsikadussaṁ vā ayaṁ vā lohaṁ vā tipuṁ vā sīsaṁ vā sajjhaṁ vā, idaṁ pahūtaṁ suvaṇṇaṁ chaḍḍitaṁ.</span><br />
<span class="m-text">‘This pile of gold is just what we wanted all those other things for!</span><br />
</p>
<p id="dn23c29p35">
<span class="m-text m-primary">Tena hi, samma, tvañca sāṇabhāraṁ chaḍḍehi, ahañca sajjhabhāraṁ chaḍḍessāmi, ubho suvaṇṇabhāraṁ ādāya gamissāmā’ti.</span><br />
<span class="m-text">Well then, my friend, let’s abandon our bundles, and both take a bundle of gold and go on.’</span><br />
</p>
<p id="dn23c29p36">
<span class="m-text m-primary">‘Ayaṁ kho me, samma, sāṇabhāro dūrābhato ca susannaddho ca, alaṁ me tvaṁ pajānāhī’ti.</span><br />
<span class="m-text">‘I’ve already carried this bundle of hemp a long way, and it’s well tied up. It’s good enough for me, you understand.’</span><br />
</p>
<p id="dn23c29p37">
<span class="m-text m-primary">Atha kho so sahāyako sajjhabhāraṁ chaḍḍetvā suvaṇṇabhāraṁ ādiyi.</span><br />
<span class="m-text">So one friend abandoned their bundle of silver and picked up a bundle of gold.</span><br />
</p>
<p id="dn23c29p38">
<span class="m-text m-primary">Te yena sako gāmo tenupasaṅkamiṁsu.</span><br />
<span class="m-text">Then they returned to their own village.</span><br />
</p>
<p id="dn23c29p39">
<span class="m-text m-primary">Tattha yo so sahāyako sāṇabhāraṁ ādāya agamāsi, tassa neva mātāpitaro abhinandiṁsu, na puttadārā abhinandiṁsu, na mittāmaccā abhinandiṁsu, na ca tatonidānaṁ sukhaṁ somanassaṁ adhigacchi.</span><br />
<span class="m-text">When one friend returned with a bundle of sunn hemp, they didn’t please their parents, their partners and children, or their friends and colleagues. And they got no pleasure and happiness on that account.</span><br />
</p>
<p id="dn23c29p40">
<span class="m-text m-primary">Yo pana so sahāyako suvaṇṇabhāraṁ ādāya agamāsi, tassa mātāpitaropi abhinandiṁsu, puttadārāpi abhinandiṁsu, mittāmaccāpi abhinandiṁsu, tatonidānañca sukhaṁ somanassaṁ adhigacchi.</span><br />
<span class="m-text">But when the other friend returned with a bundle of gold, they pleased their parents, their partners and children, and their friends and colleagues. And they got much pleasure and happiness on that account.</span><br />
</p>
<p id="dn23c29p41">
<span class="m-text m-primary">Evameva kho tvaṁ, rājañña, sāṇabhārikūpamo maññe paṭibhāsi.</span><br />
<span class="m-text">In the same way, chieftain, you seem like the hemp-carrier in the simile.</span><br />
</p>
<p id="dn23c29p42">
<span class="m-text m-primary">Paṭinissajjetaṁ, rājañña, pāpakaṁ diṭṭhigataṁ; paṭinissajjetaṁ, rājañña, pāpakaṁ diṭṭhigataṁ.</span><br />
<span class="m-text">Let go of this harmful misconception, chieftain, let go of it!</span><br />
</p>
<p id="dn23c29p43">
<span class="m-text m-primary">Mā te ahosi dīgharattaṁ ahitāya dukkhāyā”ti.</span><br />
<span class="m-text">Don’t create lasting harm and suffering for yourself!”</span><br />
</p>
<p id="dn23c30p0">
<span class="m-text m-primary">3. Saraṇagamana</span><br />
<span class="m-text">3. Going for Refuge</span><br />
</p>
<p id="dn23c30p1">
<span class="m-text m-primary">“Purimeneva ahaṁ opammena bhoto kassapassa attamano abhiraddho.</span><br />
<span class="m-text">“I was delighted and satisfied with your very first simile, Master Kassapa!</span><br />
</p>
<p id="dn23c30p2">
<span class="m-text m-primary">Api cāhaṁ imāni vicitrāni pañhāpaṭibhānāni sotukāmo evāhaṁ bhavantaṁ kassapaṁ paccanīkaṁ kātabbaṁ amaññissaṁ.</span><br />
<span class="m-text">Nevertheless, I wanted to hear your various solutions to the problem, so I thought I’d oppose you in this way.</span><br />
</p>
<p id="dn23c30p3">
<span class="m-text m-primary">Abhikkantaṁ, bho kassapa, abhikkantaṁ, bho kassapa.</span><br />
<span class="m-text">Excellent, Master Kassapa! Excellent!</span><br />
</p>
<p id="dn23c30p4">
<span class="m-text m-primary">Seyyathāpi, bho kassapa, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā kassapena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Kassapa has made the teaching clear in many ways.</span><br />
</p>
<p id="dn23c30p5">
<span class="m-text m-primary">Esāhaṁ, bho kassapa, taṁ bhavantaṁ gotamaṁ saraṇaṁ gacchāmi, dhammañca, bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="dn23c30p6">
<span class="m-text m-primary">Upāsakaṁ maṁ bhavaṁ kassapo dhāretu ajjatagge pāṇupetaṁ saraṇaṁ gataṁ.</span><br />
<span class="m-text">From this day forth, may Master Kassapa remember me as a lay follower who has gone for refuge for life.</span><br />
</p>
<p id="dn23c30p7">
<span class="m-text m-primary">Icchāmi cāhaṁ, bho kassapa, mahāyaññaṁ yajituṁ, anusāsatu maṁ bhavaṁ kassapo, yaṁ mamassa dīgharattaṁ hitāya sukhāyā”ti.</span><br />
<span class="m-text">Master Kassapa, I wish to perform a great sacrifice. Please instruct me so it will be for my lasting welfare and happiness.”</span><br />
</p>
<p id="dn23c31p0">
<span class="m-text m-primary">4. Yaññakathā</span><br />
<span class="m-text">4. On Sacrifice</span><br />
</p>
<p id="dn23c31p1">
<span class="m-text m-primary">“Yathārūpe kho, rājañña, yaññe gāvo vā haññanti ajeḷakā vā haññanti, kukkuṭasūkarā vā haññanti, vividhā vā pāṇā saṅghātaṁ āpajjanti, paṭiggāhakā ca honti micchādiṭṭhī micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhī, evarūpo kho, rājañña, yañño na mahapphalo hoti na mahānisaṁso na mahājutiko na mahāvipphāro.</span><br />
<span class="m-text">“Chieftain, take the kind of sacrifice where cattle, goats and sheep, chickens and pigs, and various kinds of creatures are slaughtered. And the recipients have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. That kind of sacrifice is not very fruitful or beneficial or splendid or bountiful.</span><br />
</p>
<p id="dn23c31p2">
<span class="m-text m-primary">Seyyathāpi, rājañña, kassako bījanaṅgalaṁ ādāya vanaṁ paviseyya.</span><br />
<span class="m-text">Suppose a farmer was to enter a wood taking seed and plough.</span><br />
</p>
<p id="dn23c31p3">
<span class="m-text m-primary">So tattha dukkhette dubbhūme avihatakhāṇukaṇṭake bījāni patiṭṭhāpeyya khaṇḍāni pūtīni vātātapahatāni asāradāni asukhasayitāni.</span><br />
<span class="m-text">And on that barren field, that barren ground, with uncleared stumps he sowed seeds that were broken, spoiled, weather-damaged, infertile, and ill kept.</span><br />
</p>
<p id="dn23c31p4">
<span class="m-text m-primary">Devo ca na kālena kālaṁ sammādhāraṁ anuppaveccheyya.</span><br />
<span class="m-text">And the heavens don’t provide enough rain when needed.</span><br />
</p>
<p id="dn23c31p5">
<span class="m-text m-primary">Api nu tāni bījāni vuddhiṁ virūḷhiṁ vepullaṁ āpajjeyyuṁ, kassako vā vipulaṁ phalaṁ adhigaccheyyā”ti?</span><br />
<span class="m-text">Would those seeds grow, increase, and mature, and would the farmer get abundant fruit?”</span><br />
</p>
<p id="dn23c31p6">
<span class="m-text m-primary">“No hidaṁ, bho kassapa”.</span><br />
<span class="m-text">“No, Master Kassapa.”</span><br />
</p>
<p id="dn23c31p7">
<span class="m-text m-primary">“Evameva kho, rājañña, yathārūpe yaññe gāvo vā haññanti, ajeḷakā vā haññanti, kukkuṭasūkarā vā haññanti, vividhā vā pāṇā saṅghātaṁ āpajjanti, paṭiggāhakā ca honti micchādiṭṭhī micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhī, evarūpo kho, rājañña, yañño na mahapphalo hoti na mahānisaṁso na mahājutiko na mahāvipphāro.</span><br />
<span class="m-text">“In the same way, chieftain, take the kind of sacrifice where cattle, goats and sheep, chickens and pigs, and various kinds of creatures are slaughtered. And the recipients have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. That kind of sacrifice is not very fruitful or beneficial or splendid or bountiful.</span><br />
</p>
<p id="dn23c31p8">
<span class="m-text m-primary">Yathārūpe ca kho, rājañña, yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā vā pāṇā saṅghātaṁ āpajjanti, paṭiggāhakā ca honti sammādiṭṭhī sammāsaṅkappā sammāvācā sammākammantā sammāājīvā sammāvāyāmā sammāsatī sammāsamādhī, evarūpo kho, rājañña, yañño mahapphalo hoti mahānisaṁso mahājutiko mahāvipphāro.</span><br />
<span class="m-text">But take the kind of sacrifice where cattle, goats and sheep, chickens and pigs, and various kinds of creatures are not slaughtered. And the recipients have right view, right thought, right speech, right action, right livelihood, right effort, right mindfulness, and right immersion. That kind of sacrifice is very fruitful and beneficial and splendid and bountiful.</span><br />
</p>
<p id="dn23c31p9">
<span class="m-text m-primary">Seyyathāpi, rājañña, kassako bījanaṅgalaṁ ādāya vanaṁ paviseyya.</span><br />
<span class="m-text">Suppose a farmer was to enter a wood taking seed and plough.</span><br />
</p>
<p id="dn23c31p10">
<span class="m-text m-primary">So tattha sukhette subhūme suvihatakhāṇukaṇṭake bījāni patiṭṭhapeyya akhaṇḍāni apūtīni avātātapahatāni sāradāni sukhasayitāni.</span><br />
<span class="m-text">And on that fertile field, that fertile ground, with well-cleared stumps he sowed seeds that were intact, unspoiled, not weather-damaged, fertile, and well kept.</span><br />
</p>
<p id="dn23c31p11">
<span class="m-text m-primary">Devo ca kālena kālaṁ sammādhāraṁ anuppaveccheyya.</span><br />
<span class="m-text">And the heavens provide plenty of rain when needed.</span><br />
</p>
<p id="dn23c31p12">
<span class="m-text m-primary">Api nu tāni bījāni vuddhiṁ virūḷhiṁ vepullaṁ āpajjeyyuṁ, kassako vā vipulaṁ phalaṁ adhigaccheyyā”ti?</span><br />
<span class="m-text">Would those seeds grow, increase, and mature, and would the farmer get abundant fruit?”</span><br />
</p>
<p id="dn23c31p13">
<span class="m-text m-primary">“Evaṁ, bho kassapa”.</span><br />
<span class="m-text">“Yes, Master Kassapa.”</span><br />
</p>
<p id="dn23c31p14">
<span class="m-text m-primary">“Evameva kho, rājañña, yathārūpe yaññe neva gāvo haññanti, na ajeḷakā haññanti, na kukkuṭasūkarā haññanti, na vividhā vā pāṇā saṅghātaṁ āpajjanti, paṭiggāhakā ca honti sammādiṭṭhī sammāsaṅkappā sammāvācā sammākammantā sammāājīvā sammāvāyāmā sammāsatī sammāsamādhī, evarūpo kho, rājañña, yañño mahapphalo hoti mahānisaṁso mahājutiko mahāvipphāro”ti.</span><br />
<span class="m-text">“In the same way, chieftain, take the kind of sacrifice where cattle, goats and sheep, chickens and pigs, and various kinds of creatures are not slaughtered. And the recipients have right view, right thought, right speech, right action, right livelihood, right effort, right mindfulness, and right immersion. That kind of sacrifice is very fruitful and beneficial and splendid and bountiful.”</span><br />
</p>
<p id="dn23c32p0">
<span class="m-text m-primary">5. Uttaramāṇavavatthu</span><br />
<span class="m-text">5. On the Brahmin Student Uttara</span><br />
</p>
<p id="dn23c32p1">
<span class="m-text m-primary">Atha kho pāyāsi rājañño dānaṁ paṭṭhapesi samaṇabrāhmaṇakapaṇaddhikavaṇibbakayācakānaṁ.</span><br />
<span class="m-text">Then the chieftain Pāyāsi set up an offering for ascetics and brahmins, for paupers, vagrants, travelers, and beggars.</span><br />
</p>
<p id="dn23c32p2">
<span class="m-text m-primary">Tasmiṁ kho pana dāne evarūpaṁ bhojanaṁ dīyati kaṇājakaṁ bilaṅgadutiyaṁ, dhorakāni ca vatthāni guḷavālakāni.</span><br />
<span class="m-text">At that offering such food as rough gruel with pickles was given, and heavy clothes with knotted fringes.</span><br />
</p>
<p id="dn23c32p3">
<span class="m-text m-primary">Tasmiṁ kho pana dāne uttaro nāma māṇavo vāvaṭo ahosi.</span><br />
<span class="m-text">Now, it was a brahmin student named Uttara who organized that offering.</span><br />
</p>
<p id="dn23c32p4">
<span class="m-text m-primary">So dānaṁ datvā evaṁ anuddisati:</span><br />
<span class="m-text">When the offering was over he referred to it like this,</span><br />
</p>
<p id="dn23c32p5">
<span class="m-text m-primary">“imināhaṁ dānena pāyāsiṁ rājaññameva imasmiṁ loke samāgacchiṁ, mā parasmin”ti.</span><br />
<span class="m-text">“Through this offering may I be together with the chieftain Pāyāsi in this world, but not in the next.”</span><br />
</p>
<p id="dn23c32p6">
<span class="m-text m-primary">Assosi kho pāyāsi rājañño:</span><br />
<span class="m-text">Pāyāsi heard of this,</span><br />
</p>
<p id="dn23c32p7">
<span class="m-text m-primary">“uttaro kira māṇavo dānaṁ datvā evaṁ anuddisati:</span><br />
</p>
<p id="dn23c32p8">
<span class="m-text m-primary">‘imināhaṁ dānena pāyāsiṁ rājaññameva imasmiṁ loke samāgacchiṁ, mā parasmin’”ti.</span><br />
</p>
<p id="dn23c32p9">
<span class="m-text m-primary">Atha kho pāyāsi rājañño uttaraṁ māṇavaṁ āmantāpetvā etadavoca:</span><br />
<span class="m-text">so he summoned Uttara and said,</span><br />
</p>
<p id="dn23c32p10">
<span class="m-text m-primary">“saccaṁ kira tvaṁ, tāta uttara, dānaṁ datvā evaṁ anuddisasi:</span><br />
<span class="m-text">“Is it really true, dear Uttara, that you referred to the offering in this way?”</span><br />
</p>
<p id="dn23c32p11">
<span class="m-text m-primary">‘imināhaṁ dānena pāyāsiṁ rājaññameva imasmiṁ loke samāgacchiṁ, mā parasmin’”ti?</span><br />
</p>
<p id="dn23c32p12">
<span class="m-text m-primary">“Evaṁ, bho”.</span><br />
<span class="m-text">“Yes, sir.”</span><br />
</p>
<p id="dn23c32p13">
<span class="m-text m-primary">“Kissa pana tvaṁ, tāta uttara, dānaṁ datvā evaṁ anuddisasi:</span><br />
<span class="m-text">“But why?</span><br />
</p>
<p id="dn23c32p14">
<span class="m-text m-primary">‘imināhaṁ dānena pāyāsiṁ rājaññameva imasmiṁ loke samāgacchiṁ, mā parasmin’ti?</span><br />
</p>
<p id="dn23c32p15">
<span class="m-text m-primary">Nanu mayaṁ, tāta uttara, puññatthikā dānasseva phalaṁ pāṭikaṅkhino”ti?</span><br />
<span class="m-text">Don’t we who seek merit expect some result from the offering?”</span><br />
</p>
<p id="dn23c32p16">
<span class="m-text m-primary">“Bhoto kho dāne evarūpaṁ bhojanaṁ dīyati kaṇājakaṁ bilaṅgadutiyaṁ, yaṁ bhavaṁ pādāpi na iccheyya samphusituṁ, kuto bhuñjituṁ, dhorakāni ca vatthāni guḷavālakāni, yāni bhavaṁ pādāpi na iccheyya samphusituṁ, kuto paridahituṁ.</span><br />
<span class="m-text">“At your offering such food as rough gruel with pickles was given, which you wouldn’t even want to touch with your foot, much less eat. And also heavy clothes with knotted fringes, which you also wouldn’t want to touch with your foot, much less wear.</span><br />
</p>
<p id="dn23c32p17">
<span class="m-text m-primary">Bhavaṁ kho panamhākaṁ piyo manāpo, kathaṁ mayaṁ manāpaṁ amanāpena saṁyojemā”ti?</span><br />
<span class="m-text">Sir, you’re dear and beloved to me. But how can I reconcile one so dear with something so disagreeable?”</span><br />
</p>
<p id="dn23c32p18">
<span class="m-text m-primary">“Tena hi tvaṁ, tāta uttara, yādisāhaṁ bhojanaṁ bhuñjāmi, tādisaṁ bhojanaṁ paṭṭhapehi.</span><br />
<span class="m-text">“Well then, dear Uttara, set up an offering with the same kind of food that I eat,</span><br />
</p>
<p id="dn23c32p19">
<span class="m-text m-primary">Yādisāni cāhaṁ vatthāni paridahāmi, tādisāni ca vatthāni paṭṭhapehī”ti.</span><br />
<span class="m-text">and the same kind of clothes that I wear.”</span><br />
</p>
<p id="dn23c32p20">
<span class="m-text m-primary">“Evaṁ, bho”ti kho uttaro māṇavo pāyāsissa rājaññassa paṭissutvā yādisaṁ bhojanaṁ pāyāsi rājañño bhuñjati, tādisaṁ bhojanaṁ paṭṭhapesi.</span><br />
<span class="m-text">“Yes, sir,” replied Uttara, and did so.</span><br />
</p>
<p id="dn23c32p21">
<span class="m-text m-primary">Yādisāni ca vatthāni pāyāsi rājañño paridahati, tādisāni ca vatthāni paṭṭhapesi.</span><br />
</p>
<p id="dn23c32p22">
<span class="m-text m-primary">Atha kho pāyāsi rājañño asakkaccaṁ dānaṁ datvā asahatthā dānaṁ datvā acittīkataṁ dānaṁ datvā apaviddhaṁ dānaṁ datvā kāyassa bhedā paraṁ maraṇā cātumahārājikānaṁ devānaṁ sahabyataṁ upapajji suññaṁ serīsakaṁ vimānaṁ.</span><br />
<span class="m-text">So the chieftain Pāyāsi gave gifts carelessly, thoughtlessly, not with his own hands, giving the dregs. When his body broke up, after death, he was reborn in company with the gods of the Four Great Kings, in an empty palace of acacia.</span><br />
</p>
<p id="dn23c32p23">
<span class="m-text m-primary">Yo pana tassa dāne vāvaṭo ahosi uttaro nāma māṇavo. So sakkaccaṁ dānaṁ datvā sahatthā dānaṁ datvā cittīkataṁ dānaṁ datvā anapaviddhaṁ dānaṁ datvā kāyassa bhedā paraṁ maraṇā sugatiṁ saggaṁ lokaṁ upapajji devānaṁ tāvatiṁsānaṁ sahabyataṁ.</span><br />
<span class="m-text">But the brahmin student Uttara who organized the offering gave gifts carefully, thoughtfully, with his own hands, not giving the dregs. When his body broke up, after death, he was reborn in company with the gods of the Thirty-Three.</span><br />
</p>
<p id="dn23c33p0">
<span class="m-text m-primary">6. Pāyāsidevaputta</span><br />
<span class="m-text">6. The God Pāyāsi</span><br />
</p>
<p id="dn23c33p1">
<span class="m-text m-primary">Tena kho pana samayena āyasmā gavampati abhikkhaṇaṁ suññaṁ serīsakaṁ vimānaṁ divāvihāraṁ gacchati.</span><br />
<span class="m-text">Now at that time Venerable Gavampati would often go to that empty acacia palace for the day’s meditation.</span><br />
</p>
<p id="dn23c33p2">
<span class="m-text m-primary">Atha kho pāyāsi devaputto yenāyasmā gavampati tenupasaṅkami; upasaṅkamitvā āyasmantaṁ gavampatiṁ abhivādetvā ekamantaṁ aṭṭhāsi. Ekamantaṁ ṭhitaṁ kho pāyāsiṁ devaputtaṁ āyasmā gavampati etadavoca:</span><br />
<span class="m-text">Then the god Pāyāsi went up to him, bowed, and stood to one side. Gavampati said to him,</span><br />
</p>
<p id="dn23c33p3">
<span class="m-text m-primary">“kosi tvaṁ, āvuso”ti?</span><br />
<span class="m-text">“Who are you, reverend?”</span><br />
</p>
<p id="dn23c33p4">
<span class="m-text m-primary">“Ahaṁ, bhante, pāyāsi rājañño”ti.</span><br />
<span class="m-text">“Sir, I am the chieftain Pāyāsi.”</span><br />
</p>
<p id="dn23c33p5">
<span class="m-text m-primary">“Nanu tvaṁ, āvuso, evaṁdiṭṭhiko ahosi:</span><br />
<span class="m-text">“Didn’t you have the view that</span><br />
</p>
<p id="dn23c33p6">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’”ti?</span><br />
<span class="m-text">there’s no afterlife, no beings are reborn spontaneously, and there’s no fruit or result of good and bad deeds?”</span><br />
</p>
<p id="dn23c33p7">
<span class="m-text m-primary">“Saccāhaṁ, bhante, evaṁdiṭṭhiko ahosiṁ:</span><br />
<span class="m-text">“It’s true, sir, I did have such a view.</span><br />
</p>
<p id="dn23c33p8">
<span class="m-text m-primary">‘itipi natthi paro loko, natthi sattā opapātikā, natthi sukatadukkaṭānaṁ kammānaṁ phalaṁ vipāko’ti.</span><br />
</p>
<p id="dn23c33p9">
<span class="m-text m-primary">Api cāhaṁ ayyena kumārakassapena etasmā pāpakā diṭṭhigatā vivecito”ti.</span><br />
<span class="m-text">But Venerable Kassapa the Prince dissuaded me from that harmful misconception.”</span><br />
</p>
<p id="dn23c33p10">
<span class="m-text m-primary">“Yo pana te, āvuso, dāne vāvaṭo ahosi uttaro nāma māṇavo, so kuhiṁ upapanno”ti?</span><br />
<span class="m-text">“But the student named Uttara who organized that offering for you—where has he been reborn?”</span><br />
</p>
<p id="dn23c33p11">
<span class="m-text m-primary">“Yo me, bhante, dāne vāvaṭo ahosi uttaro nāma māṇavo, so sakkaccaṁ dānaṁ datvā sahatthā dānaṁ datvā cittīkataṁ dānaṁ datvā anapaviddhaṁ dānaṁ datvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyataṁ.</span><br />
<span class="m-text">“Sir, Uttara gave gifts carefully, thoughtfully, with his own hands, not giving the dregs. When his body broke up, after death, he was reborn in company with the gods of the Thirty-Three.</span><br />
</p>
<p id="dn23c33p12">
<span class="m-text m-primary">Ahaṁ pana, bhante, asakkaccaṁ dānaṁ datvā asahatthā dānaṁ datvā acittīkataṁ dānaṁ datvā apaviddhaṁ dānaṁ datvā kāyassa bhedā paraṁ maraṇā cātumahārājikānaṁ devānaṁ sahabyataṁ upapanno suññaṁ serīsakaṁ vimānaṁ.</span><br />
<span class="m-text">But I gave gifts carelessly, thoughtlessly, not with my own hands, giving the dregs. When my body broke up, after death, I was reborn in company with the gods of the Four Great Kings, in an empty palace of acacia.</span><br />
</p>
<p id="dn23c33p13">
<span class="m-text m-primary">Tena hi, bhante gavampati, manussalokaṁ gantvā evamārocehi:</span><br />
<span class="m-text">So, sir, when you’ve returned to the human realm, please announce this:</span><br />
</p>
<p id="dn23c33p14">
<span class="m-text m-primary">‘sakkaccaṁ dānaṁ detha, sahatthā dānaṁ detha, cittīkataṁ dānaṁ detha, anapaviddhaṁ dānaṁ detha.</span><br />
<span class="m-text">‘Give gifts carefully, thoughtfully, with your own hands, not giving the dregs.</span><br />
</p>
<p id="dn23c33p15">
<span class="m-text m-primary">Pāyāsi rājañño asakkaccaṁ dānaṁ datvā asahatthā dānaṁ datvā acittīkataṁ dānaṁ datvā apaviddhaṁ dānaṁ datvā kāyassa bhedā paraṁ maraṇā cātumahārājikānaṁ devānaṁ sahabyataṁ upapanno suññaṁ serīsakaṁ vimānaṁ.</span><br />
<span class="m-text">The chieftain Pāyāsi gave gifts carelessly, thoughtlessly, not with his own hands, giving the dregs. When his body broke up, after death, he was reborn in company with the gods of the Four Great Kings, in an empty palace of acacia.</span><br />
</p>
<p id="dn23c33p16">
<span class="m-text m-primary">Yo pana tassa dāne vāvaṭo ahosi uttaro nāma māṇavo, so sakkaccaṁ dānaṁ datvā sahatthā dānaṁ datvā cittīkataṁ dānaṁ datvā anapaviddhaṁ dānaṁ datvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyatan’”ti.</span><br />
<span class="m-text">But the brahmin student Uttara who organized the offering gave gifts carefully, thoughtfully, with his own hands, not giving the dregs. When his body broke up, after death, he was reborn in company with the gods of the Thirty-Three.’”</span><br />
</p>
<p id="dn23c34p1">
<span class="m-text m-primary">Atha kho āyasmā gavampati manussalokaṁ āgantvā evamārocesi:</span><br />
<span class="m-text">So when Venerable Gavampati returned to the human realm he made that announcement.</span><br />
</p>
<p id="dn23c34p2">
<span class="m-text m-primary">“sakkaccaṁ dānaṁ detha, sahatthā dānaṁ detha, cittīkataṁ dānaṁ detha, anapaviddhaṁ dānaṁ detha.</span><br />
</p>
<p id="dn23c34p3">
<span class="m-text m-primary">Pāyāsi rājañño asakkaccaṁ dānaṁ datvā asahatthā dānaṁ datvā acittīkataṁ dānaṁ datvā apaviddhaṁ dānaṁ datvā kāyassa bhedā paraṁ maraṇā cātumahārājikānaṁ devānaṁ sahabyataṁ upapanno suññaṁ serīsakaṁ vimānaṁ.</span><br />
</p>
<p id="dn23c34p4">
<span class="m-text m-primary">Yo pana tassa dāne vāvaṭo ahosi uttaro nāma māṇavo, so sakkaccaṁ dānaṁ datvā sahatthā dānaṁ datvā cittīkataṁ dānaṁ datvā anapaviddhaṁ dānaṁ datvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyatan”ti.</span><br />
</p>
<p id="dn23c34p5">
<span class="m-text m-primary">Pāyāsisuttaṁ niṭṭhitaṁ dasamaṁ.</span><br />
</p>
<p id="dn23c34p6">
<span class="m-text m-primary">Mahāvaggo niṭṭhito.</span><br />
</p>
<p id="dn23c35p0">
<span class="m-text m-primary">Tassuddānaṁ</span><br />
</p>
<p id="dn23c35p1">
<span class="m-text m-primary">Mahāpadāna nidānaṁ,</span><br />
</p>
<p id="dn23c35p2">
<span class="m-text m-primary">nibbānañca sudassanaṁ;</span><br />
</p>
<p id="dn23c35p3">
<span class="m-text m-primary">Janavasabha govindaṁ,</span><br />
</p>
<p id="dn23c35p4">
<span class="m-text m-primary">samayaṁ sakkapañhakaṁ;</span><br />
</p>
<p id="dn23c35p5">
<span class="m-text m-primary">Mahāsatipaṭṭhānañca,</span><br />
</p>
<p id="dn23c35p6">
<span class="m-text m-primary">pāyāsi dasamaṁ bhave.</span><br />
</p>
<p id="dn23c35p7">
<span class="m-text m-primary">Mahāvaggapāḷi niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>