<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ud &raquo; vagga6 &raquo; Udāna 6.6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ud0006p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ud-index.html">ud</a> &raquo;
            <a href="https://www.theravadan.org/pages/ms-sutta-kn-ud-vagga6-index.html">vagga6</a> &raquo;
          </span>
          Udāna 6.6
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ud0006p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ud0006p0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Heartfelt Sayings 6.6</span></p>
<section id="tatiyananatitthiyasutta">
<span id="ud6p6c0p2"></span><h2><span class="pali m-text">Tatiyanānātitthiyasutta</span></h2>
<p><span class="sujato m-text">Followers of Various Other Religions (3rd)</span></p>
<p id="ud6p6c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="ud6p6c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="ud6p6c1p3">
<span class="pali m-text">Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</span><br />
<span class="sujato m-text">Now at that time several ascetics, brahmins, and wanderers who followed various other religions were residing in Sāvatthī, holding different views and opinions, relying on different views.</span><br />
</p>
<p id="ud6p6c2p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
<span class="sujato m-text">There were some ascetics and brahmins who had this doctrine and view:</span><br />
</p>
<p id="ud6p6c2p2">
<span class="pali m-text">“sassato attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are eternal. This is the only truth, other ideas are silly.”</span><br />
</p>
<p id="ud6p6c3p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
<span class="sujato m-text">Others held views such as the following, each regarding their own view as true and others as silly.</span><br />
</p>
<p id="ud6p6c3p2">
<span class="pali m-text">“asassato attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are not eternal.”</span><br />
</p>
<p id="ud6p6c4p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c4p2">
<span class="pali m-text">“sassato ca asassato ca attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are both eternal and not eternal.”</span><br />
</p>
<p id="ud6p6c5p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c5p2">
<span class="pali m-text">“neva sassato nāsassato attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are neither eternal nor not eternal.”</span><br />
</p>
<p id="ud6p6c6p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c6p2">
<span class="pali m-text">“sayaṅkato attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are made by oneself.”</span><br />
</p>
<p id="ud6p6c7p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c7p2">
<span class="pali m-text">“paraṅkato attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are made by another.”</span><br />
</p>
<p id="ud6p6c8p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c8p2">
<span class="pali m-text">“sayaṅkato ca paraṅkato ca attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos are made by both oneself and another.”</span><br />
</p>
<p id="ud6p6c9p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c9p2">
<span class="pali m-text">“asayaṅkāro aparaṅkāro adhiccasamuppanno attā ca loko ca, idameva saccaṁ moghamaññan”ti.</span><br />
<span class="sujato m-text">“The self and the cosmos have arisen by chance, not made by oneself or another.”</span><br />
</p>
<p id="ud6p6c10p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c10p2">
<span class="pali m-text">“sassataṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are eternal, and the self and the cosmos.”</span><br />
</p>
<p id="ud6p6c11p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c11p2">
<span class="pali m-text">“asassataṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are not eternal, and the self and the cosmos.”</span><br />
</p>
<p id="ud6p6c12p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c12p2">
<span class="pali m-text">“sassatañca asassatañca sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are both eternal and not eternal, and the self and the cosmos.”</span><br />
</p>
<p id="ud6p6c13p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c13p2">
<span class="pali m-text">“neva sassataṁ nāsassataṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are neither eternal nor not eternal, and the self and the cosmos.”</span><br />
</p>
<p id="ud6p6c14p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c14p2">
<span class="pali m-text">“sayaṅkataṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are made by oneself, and the self and the cosmos.”</span><br />
</p>
<p id="ud6p6c15p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c15p2">
<span class="pali m-text">“paraṅkataṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are made by another, and the self and the cosmos.”</span><br />
</p>
<p id="ud6p6c16p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c16p2">
<span class="pali m-text">“sayaṅkatañca paraṅkatañca sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain are made by both oneself and another, and the self and the cosmos.”</span><br />
</p>
<p id="ud6p6c17p1">
<span class="pali m-text">Santi paneke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c17p2">
<span class="pali m-text">“asayaṅkāraṁ aparaṅkāraṁ adhiccasamuppannaṁ sukhadukkhaṁ attā ca loko ca, idameva saccaṁ moghamaññan”ti.</span><br />
<span class="sujato m-text">“Pleasure and pain have arisen by chance, not made by oneself or another, and the self and the cosmos.”</span><br />
</p>
<p id="ud6p6c18p1">
<span class="pali m-text">Te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti:</span><br />
<span class="sujato m-text">They were arguing, quarreling, and disputing, continually wounding each other with barbed words:</span><br />
</p>
<p id="ud6p6c18p2">
<span class="pali m-text">“ediso dhammo, nediso dhammo;</span><br />
<span class="sujato m-text">‘Such is Truth, such is not!</span><br />
</p>
<p id="ud6p6c18p3">
<span class="pali m-text">nediso dhammo, ediso dhammo”ti.</span><br />
<span class="sujato m-text">Such is not Truth, such is Truth!”</span><br />
</p>
<p id="ud6p6c19p1">
<span class="pali m-text">Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu.</span><br />
<span class="sujato m-text">Then several mendicants robed up in the morning and, taking their bowls and robes, entered Sāvatthī for alms.</span><br />
</p>
<p id="ud6p6c19p2">
<span class="pali m-text">Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="sujato m-text">Then, after the meal, when they returned from almsround, they went up to the Buddha, bowed, sat down to one side, and told him what was happening.</span><br />
</p>
<p id="ud6p6c19p3">
<span class="pali m-text">Ekamantaṁ nisinnā kho te bhikkhū bhagavantaṁ etadavocuṁ:</span><br />
</p>
<p id="ud6p6c20p1">
<span class="pali m-text">“Idha, bhante, sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā.</span><br />
</p>
<p id="ud6p6c21p1">
<span class="pali m-text">Santeke samaṇabrāhmaṇā evaṁvādino evaṁdiṭṭhino:</span><br />
</p>
<p id="ud6p6c21p2">
<span class="pali m-text">‘sassato attā ca loko ca, idameva saccaṁ moghamaññan’ti …pe…</span><br />
</p>
<p id="ud6p6c21p3">
<span class="pali m-text">te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti:</span><br />
</p>
<p id="ud6p6c21p4">
<span class="pali m-text">‘ediso dhammo, nediso dhammo;</span><br />
</p>
<p id="ud6p6c21p5">
<span class="pali m-text">nediso dhammo, ediso dhammo’”ti.</span><br />
</p>
<p id="ud6p6c22p1">
<span class="pali m-text">“Aññatitthiyā, bhikkhave, paribbājakā andhā acakkhukā.</span><br />
</p>
<p id="ud6p6c22p2">
<span class="pali m-text">Te atthaṁ na jānanti anatthaṁ na jānanti, dhammaṁ na jānanti adhammaṁ na jānanti.</span><br />
</p>
<p id="ud6p6c22p3">
<span class="pali m-text">Te atthaṁ ajānantā anatthaṁ ajānantā, dhammaṁ ajānantā adhammaṁ ajānantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti:</span><br />
</p>
<p id="ud6p6c22p4">
<span class="pali m-text">‘ediso dhammo, nediso dhammo;</span><br />
</p>
<p id="ud6p6c22p5">
<span class="pali m-text">nediso dhammo, ediso dhammo’”ti.</span><br />
</p>
<p id="ud6p6c23p1">
<span class="pali m-text">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="sujato m-text">Then, understanding this matter, on that occasion the Buddha expressed this heartfelt sentiment:</span><br />
</p>
<p id="ud6p6c24p1">
<span class="pali m-text">“Ahaṅkārapasutāyaṁ pajā,</span><br />
<span class="sujato m-text">“Folk are fixated on the I-maker,</span><br />
</p>
<p id="ud6p6c24p2">
<span class="pali m-text">Paraṅkārūpasaṁhitā;</span><br />
<span class="sujato m-text">which is tied up with the other-maker.</span><br />
</p>
<p id="ud6p6c24p3">
<span class="pali m-text">Etadeke nābbhaññaṁsu,</span><br />
<span class="sujato m-text">There are some who do not realize this,</span><br />
</p>
<p id="ud6p6c24p4">
<span class="pali m-text">Na naṁ sallanti addasuṁ.</span><br />
<span class="sujato m-text">they do not see the dart.</span><br />
</p>
<p id="ud6p6c25p1">
<span class="pali m-text">Etañca sallaṁ paṭikacca passato,</span><br />
<span class="sujato m-text">But when they see this dart,</span><br />
</p>
<p id="ud6p6c25p2">
<span class="pali m-text">Ahaṁ karomīti na tassa hoti;</span><br />
<span class="sujato m-text">they do not think, ‘I make it’,</span><br />
</p>
<p id="ud6p6c25p3">
<span class="pali m-text">Paro karotīti na tassa hoti.</span><br />
<span class="sujato m-text">nor ‘another makes it’.</span><br />
</p>
<p id="ud6p6c26p1">
<span class="pali m-text">Mānupetā ayaṁ pajā,</span><br />
<span class="sujato m-text">These folk are caught up in conceit,</span><br />
</p>
<p id="ud6p6c26p2">
<span class="pali m-text">Mānaganthā mānavinibaddhā;</span><br />
<span class="sujato m-text">tied by conceit, shackled by conceit.</span><br />
</p>
<p id="ud6p6c26p3">
<span class="pali m-text">Diṭṭhīsu sārambhakathā,</span><br />
<span class="sujato m-text">Vehemently defending their views,</span><br />
</p>
<p id="ud6p6c26p4">
<span class="pali m-text">Saṁsāraṁ nātivattatī”ti.</span><br />
<span class="sujato m-text">they don’t escape transmigration.”</span><br />
</p>
<p id="ud6p6c26p5">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ud0006p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ud0006p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>