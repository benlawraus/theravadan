<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0021.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0020.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0022.html">Next</a></div>
</div>
<p id="vv21c0p2">
<span class="pali m-text">Itthivimāna</span><br />
</p>
<p id="vv21c0p3">
<span class="pali m-text">Cittalatāvagga</span><br />
</p>
<section id="candalivimanavatthu">
<span id="vv21c0p4"></span><h2><span class="pali m-text">4. Caṇḍālivimānavatthu</span></h2>
<p id="vv21c1p1">
<span class="pali m-text">“Caṇḍāli vanda pādāni,</span><br />
</p>
<p id="vv21c1p2">
<span class="pali m-text">gotamassa yasassino;</span><br />
</p>
<p id="vv21c1p3">
<span class="pali m-text">Tameva anukampāya,</span><br />
</p>
<p id="vv21c1p4">
<span class="pali m-text">aṭṭhāsi isisattamo.</span><br />
</p>
<p id="vv21c2p1">
<span class="pali m-text">Abhippasādehi manaṁ,</span><br />
</p>
<p id="vv21c2p2">
<span class="pali m-text">arahantamhi tādini;</span><br />
</p>
<p id="vv21c2p3">
<span class="pali m-text">Khippaṁ pañjalikā vanda,</span><br />
</p>
<p id="vv21c2p4">
<span class="pali m-text">parittaṁ tava jīvitan”ti.</span><br />
</p>
<p id="vv21c3p1">
<span class="pali m-text">Coditā bhāvitattena,</span><br />
</p>
<p id="vv21c3p2">
<span class="pali m-text">sarīrantimadhārinā;</span><br />
</p>
<p id="vv21c3p3">
<span class="pali m-text">Caṇḍālī vandi pādāni,</span><br />
</p>
<p id="vv21c3p4">
<span class="pali m-text">gotamassa yasassino.</span><br />
</p>
<p id="vv21c4p1">
<span class="pali m-text">Tamenaṁ avadhī gāvī,</span><br />
</p>
<p id="vv21c4p2">
<span class="pali m-text">caṇḍāliṁ pañjaliṁ ṭhitaṁ;</span><br />
</p>
<p id="vv21c4p3">
<span class="pali m-text">Namassamānaṁ sambuddhaṁ,</span><br />
</p>
<p id="vv21c4p4">
<span class="pali m-text">andhakāre pabhaṅkaranti.</span><br />
</p>
<p id="vv21c5p1">
<span class="pali m-text">“Khīṇāsavaṁ vigatarajaṁ anejaṁ,</span><br />
</p>
<p id="vv21c5p2">
<span class="pali m-text">Ekaṁ araññamhi raho nisinnaṁ;</span><br />
</p>
<p id="vv21c5p3">
<span class="pali m-text">Deviddhipattā upasaṅkamitvā,</span><br />
</p>
<p id="vv21c5p4">
<span class="pali m-text">Vandāmi taṁ vīra mahānubhāvan”ti.</span><br />
</p>
<p id="vv21c6p1">
<span class="pali m-text">“Suvaṇṇavaṇṇā jalitā mahāyasā,</span><br />
</p>
<p id="vv21c6p2">
<span class="pali m-text">Vimānamoruyha anekacittā;</span><br />
</p>
<p id="vv21c6p3">
<span class="pali m-text">Parivāritā accharāsaṅgaṇena,</span><br />
</p>
<p id="vv21c6p4">
<span class="pali m-text">Kā tvaṁ subhe devate vandase maman”ti.</span><br />
</p>
<p id="vv21c7p1">
<span class="pali m-text">“Ahaṁ bhaddante caṇḍālī,</span><br />
</p>
<p id="vv21c7p2">
<span class="pali m-text">tayā vīrena pesitā;</span><br />
</p>
<p id="vv21c7p3">
<span class="pali m-text">Vandiṁ arahato pāde,</span><br />
</p>
<p id="vv21c7p4">
<span class="pali m-text">gotamassa yasassino.</span><br />
</p>
<p id="vv21c8p1">
<span class="pali m-text">Sāhaṁ vanditvā pādāni,</span><br />
</p>
<p id="vv21c8p2">
<span class="pali m-text">cutā caṇḍālayoniyā;</span><br />
</p>
<p id="vv21c8p3">
<span class="pali m-text">Vimānaṁ sabbato bhaddaṁ,</span><br />
</p>
<p id="vv21c8p4">
<span class="pali m-text">upapannamhi nandane.</span><br />
</p>
<p id="vv21c9p1">
<span class="pali m-text">Accharānaṁ satasahassaṁ,</span><br />
</p>
<p id="vv21c9p2">
<span class="pali m-text">purakkhatvāna tiṭṭhati;</span><br />
</p>
<p id="vv21c9p3">
<span class="pali m-text">Tāsāhaṁ pavarā seṭṭhā,</span><br />
</p>
<p id="vv21c9p4">
<span class="pali m-text">vaṇṇena yasasāyunā.</span><br />
</p>
<p id="vv21c10p1">
<span class="pali m-text">Pahūtakatakalyāṇā,</span><br />
</p>
<p id="vv21c10p2">
<span class="pali m-text">Sampajānā paṭissatā;</span><br />
</p>
<p id="vv21c10p3">
<span class="pali m-text">Muniṁ kāruṇikaṁ loke,</span><br />
</p>
<p id="vv21c10p4">
<span class="pali m-text">Taṁ bhante vanditumāgatā”ti.</span><br />
</p>
<p id="vv21c11p1">
<span class="pali m-text">Idaṁ vatvāna caṇḍālī,</span><br />
</p>
<p id="vv21c11p2">
<span class="pali m-text">kataññū katavedinī;</span><br />
</p>
<p id="vv21c11p3">
<span class="pali m-text">Vanditvā arahato pāde,</span><br />
</p>
<p id="vv21c11p4">
<span class="pali m-text">tatthevantaradhāyathāti.</span><br />
</p>
<p id="vv21c12p1">
<span class="pali m-text">Caṇḍālivimānaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0020.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0022.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>