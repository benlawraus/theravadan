<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny00ep025z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 12" />
  <meta name="twitter:title" content="Saṁyutta Nikāya 12" />
  <meta property="og:url" content="https://theravadan.org/pages/sny00ep025z.html" />
  <meta property="og:description" content="Linked Discourses 12 7. Mahāvagga 7. The Great Chapter 61. Assutavāsutta 61. Uneducated Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme … At one time the Buddha was staying near Sāvatthī in Jeta’s Grove, Anāthapiṇḍika’s monastery. … “assutavā, bhikkhave, puthujjano imasmi …" />
  <meta name="twitter:description" content="Linked Discourses 12 7. Mahāvagga 7. The Great Chapter 61. Assutavāsutta 61. Uneducated Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme … At one time the Buddha was staying near Sāvatthī in Jeta’s Grove, Anāthapiṇḍika’s monastery. … “assutavā, bhikkhave, puthujjano imasmi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12
        </h1>
<!-- content -->
<p><span class="m-text">Linked Discourses 12</span></p>
<section id="mahavagga">
<h2><a href="#mahavagga">7. Mahāvagga</a></h2>
<p><span class="m-text">7. The Great Chapter</span></p>
<section id="assutavasutta">
<h3><a href="#assutavasutta">61. Assutavāsutta</a></h3>
<p><span class="m-text">61. Uneducated</span></p>
<p id="sn12p61c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="sn12p61c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme …</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery. …</span><br />
</p>
<p id="sn12p61c1p3">
<span class="m-text m-primary">“assutavā, bhikkhave, puthujjano imasmiṁ cātumahābhūtikasmiṁ kāyasmiṁ nibbindeyyapi virajjeyyapi vimucceyyapi.</span><br />
<span class="m-text">“Mendicants, when it comes to this body made up of the four primary elements, an uneducated ordinary person might become disillusioned, dispassionate, and freed.</span><br />
</p>
<p id="sn12p61c1p4">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="sn12p61c1p5">
<span class="m-text m-primary">Dissati, bhikkhave, imassa cātumahābhūtikassa kāyassa ācayopi apacayopi ādānampi nikkhepanampi.</span><br />
<span class="m-text">This body made up of the four primary elements is seen to accumulate and disperse, to be taken up and laid to rest.</span><br />
</p>
<p id="sn12p61c1p6">
<span class="m-text m-primary">Tasmā tatrāssutavā puthujjano nibbindeyyapi virajjeyyapi vimucceyyapi.</span><br />
<span class="m-text">That’s why, when it comes to this body, an uneducated ordinary person might become disillusioned, dispassionate, and freed.</span><br />
</p>
<p id="sn12p61c2p1">
<span class="m-text m-primary">Yañca kho etaṁ, bhikkhave, vuccati cittaṁ itipi, mano itipi, viññāṇaṁ itipi, tatrāssutavā puthujjano nālaṁ nibbindituṁ nālaṁ virajjituṁ nālaṁ vimuccituṁ.</span><br />
<span class="m-text">But when it comes to that which is called ‘mind’ or ‘sentience’ or ‘consciousness’, an uneducated ordinary person is unable to become disillusioned, dispassionate, or freed.</span><br />
</p>
<p id="sn12p61c2p2">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="sn12p61c2p3">
<span class="m-text m-primary">Dīgharattañhetaṁ, bhikkhave, assutavato puthujjanassa ajjhositaṁ mamāyitaṁ parāmaṭṭhaṁ:</span><br />
<span class="m-text">Because for a long time they’ve been attached to it, thought of it as their own, and mistaken it:</span><br />
</p>
<p id="sn12p61c2p4">
<span class="m-text m-primary">‘etaṁ mama, esohamasmi, eso me attā’ti.</span><br />
<span class="m-text">‘This is mine, I am this, this is my self.’</span><br />
</p>
<p id="sn12p61c2p5">
<span class="m-text m-primary">Tasmā tatrāssutavā puthujjano nālaṁ nibbindituṁ nālaṁ virajjituṁ nālaṁ vimuccituṁ.</span><br />
<span class="m-text">That’s why, when it comes to this mind, an uneducated ordinary person is unable to become disillusioned, dispassionate, and freed.</span><br />
</p>
<p id="sn12p61c3p1">
<span class="m-text m-primary">Varaṁ, bhikkhave, assutavā puthujjano imaṁ cātumahābhūtikaṁ kāyaṁ attato upagaccheyya, na tveva cittaṁ.</span><br />
<span class="m-text">But an uneducated ordinary person would be better off taking this body made up of the four primary elements to be their self, rather than the mind.</span><br />
</p>
<p id="sn12p61c3p2">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="sn12p61c3p3">
<span class="m-text m-primary">Dissatāyaṁ, bhikkhave, cātumahābhūtiko kāyo ekampi vassaṁ tiṭṭhamāno dvepi vassāni tiṭṭhamāno tīṇipi vassāni tiṭṭhamāno cattāripi vassāni tiṭṭhamāno pañcapi vassāni tiṭṭhamāno dasapi vassāni tiṭṭhamāno vīsatipi vassāni tiṭṭhamāno tiṁsampi vassāni tiṭṭhamāno cattārīsampi vassāni tiṭṭhamāno paññāsampi vassāni tiṭṭhamāno vassasatampi tiṭṭhamāno, bhiyyopi tiṭṭhamāno.</span><br />
<span class="m-text">This body made up of the four primary elements is seen to last for a year, or for two, three, four, five, ten, twenty, thirty, forty, fifty, or a hundred years, or even longer.</span><br />
</p>
<p id="sn12p61c4p1">
<span class="m-text m-primary">Yañca kho etaṁ, bhikkhave, vuccati cittaṁ itipi, mano itipi, viññāṇaṁ itipi, taṁ rattiyā ca divasassa ca aññadeva uppajjati aññaṁ nirujjhati.</span><br />
<span class="m-text">But that which is called ‘mind’ or ‘sentience’ or ‘consciousness’ arises as one thing and ceases as another all day and all night.</span><br />
</p>
<p id="sn12p61c4p2">
<span class="m-text m-primary">Seyyathāpi, bhikkhave, makkaṭo araññe pavane caramāno sākhaṁ gaṇhati, taṁ muñcitvā aññaṁ gaṇhati, taṁ muñcitvā aññaṁ gaṇhati;</span><br />
<span class="m-text">It’s like a monkey moving through the forest. It grabs hold of one branch, lets it go, and grabs another; then it lets that go and grabs yet another.</span><br />
</p>
<p id="sn12p61c4p3">
<span class="m-text m-primary">evameva kho, bhikkhave, yamidaṁ vuccati cittaṁ itipi, mano itipi, viññāṇaṁ itipi, taṁ rattiyā ca divasassa ca aññadeva uppajjati aññaṁ nirujjhati.</span><br />
<span class="m-text">In the same way, that which is called ‘mind’ or ‘sentience’ or ‘consciousness’ arises as one thing and ceases as another all day and all night.</span><br />
</p>
<p id="sn12p61c5p1">
<span class="m-text m-primary">Tatra, bhikkhave, sutavā ariyasāvako paṭiccasamuppādaṁyeva sādhukaṁ yoniso manasi karoti:</span><br />
<span class="m-text">In this case, a learned noble disciple carefully and properly attends to dependent origination itself:</span><br />
</p>
<p id="sn12p61c5p2">
<span class="m-text m-primary">‘iti imasmiṁ sati idaṁ hoti, imassuppādā idaṁ uppajjati;</span><br />
<span class="m-text">‘When this exists, that is; due to the arising of this, that arises.</span><br />
</p>
<p id="sn12p61c5p3">
<span class="m-text m-primary">imasmiṁ asati idaṁ na hoti, imassa nirodhā idaṁ nirujjhati—</span><br />
<span class="m-text">When this doesn’t exist, that is not; due to the cessation of this, that ceases. That is:</span><br />
</p>
<p id="sn12p61c5p4">
<span class="m-text m-primary">yadidaṁ avijjāpaccayā saṅkhārā;</span><br />
<span class="m-text">Ignorance is a condition for choices.</span><br />
</p>
<p id="sn12p61c5p5">
<span class="m-text m-primary">saṅkhārapaccayā viññāṇaṁ …pe…</span><br />
<span class="m-text">Choices are a condition for consciousness. …</span><br />
</p>
<p id="sn12p61c5p6">
<span class="m-text m-primary">evametassa kevalassa dukkhakkhandhassa samudayo hoti.</span><br />
<span class="m-text">That is how this entire mass of suffering originates.</span><br />
</p>
<p id="sn12p61c5p7">
<span class="m-text m-primary">Avijjāya tveva asesavirāganirodhā saṅkhāranirodho;</span><br />
<span class="m-text">When ignorance fades away and ceases with nothing left over, choices cease.</span><br />
</p>
<p id="sn12p61c5p8">
<span class="m-text m-primary">saṅkhāranirodhā viññāṇanirodho …pe…</span><br />
<span class="m-text">When choices cease, consciousness ceases. …</span><br />
</p>
<p id="sn12p61c5p9">
<span class="m-text m-primary">evametassa kevalassa dukkhakkhandhassa nirodho hotī’ti.</span><br />
<span class="m-text">That is how this entire mass of suffering ceases.’</span><br />
</p>
<p id="sn12p61c6p1">
<span class="m-text m-primary">Evaṁ passaṁ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati;</span><br />
<span class="m-text">Seeing this, a learned noble disciple grows disillusioned with form, feeling, perception, choices, and consciousness.</span><br />
</p>
<p id="sn12p61c6p2">
<span class="m-text m-primary">nibbindaṁ virajjati, virāgā vimuccati, vimuttasmiṁ vimuttamiti ñāṇaṁ hoti.</span><br />
<span class="m-text">Being disillusioned, desire fades away. When desire fades away they’re freed. When they’re freed, they know they’re freed.</span><br />
</p>
<p id="sn12p61c6p3">
<span class="m-text m-primary">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.</span><br />
<span class="m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’”</span><br />
</p>
<p id="sn12p61c6p4">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>