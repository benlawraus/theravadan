<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; pp &raquo; pp2 &raquo; Puggalapaññatti | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pp0002p0009.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-pp-index.html">pp</a> &raquo;
            <a href="../pages/abhidhamma-pp-pp2-index.html">pp2</a> &raquo;
          </span>
          Puggalapaññatti
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/pp0002p0008.html">Previous</a></div>
<div class="m-col-t-6 m-text-right">
<a href="../pages/pp0002p0010.html">Next</a></div>
</div>
<p id="pp2p9c0p2">
<span class="pali m-text">Niddesa</span><br />
</p>
<section id="navakapuggalapannatti">
<span id="pp2p9c0p3"></span><h2><span class="pali m-text">9. Navakapuggalapaññatti</span></h2>
<p id="pp2p9c1p1">
<span class="pali m-text">Katamo ca puggalo sammāsambuddho?</span><br />
</p>
<p id="pp2p9c1p2">
<span class="pali m-text">Idhekacco puggalo pubbe ananussutesu dhammesu sāmaṁ saccāni abhisambujjhati, tattha ca sabbaññutaṁ pāpuṇāti balesu ca vasībhāvaṁ.</span><br />
</p>
<p id="pp2p9c1p3">
<span class="pali m-text">Ayaṁ vuccati puggalo sammāsambuddho.</span><br />
</p>
<p id="pp2p9c2p1">
<span class="pali m-text">Katamo ca puggalo paccekasambuddho?</span><br />
</p>
<p id="pp2p9c2p2">
<span class="pali m-text">Idhekacco puggalo pubbe ananussutesu dhammesu sāmaṁ saccāni abhisambujjhati, na ca tattha sabbaññutaṁ pāpuṇāti na ca balesu vasībhāvaṁ.</span><br />
</p>
<p id="pp2p9c2p3">
<span class="pali m-text">Ayaṁ vuccati puggalo paccekasambuddho.</span><br />
</p>
<p id="pp2p9c3p1">
<span class="pali m-text">Katamo ca puggalo ubhatobhāgavimutto?</span><br />
</p>
<p id="pp2p9c3p2">
<span class="pali m-text">Idhekacco puggalo aṭṭha vimokkhe kāyena phusitvā viharati paññāya cassa disvā āsavā parikkhīṇā honti.</span><br />
</p>
<p id="pp2p9c3p3">
<span class="pali m-text">Ayaṁ vuccati puggalo ubhatobhāgavimutto.</span><br />
</p>
<p id="pp2p9c4p1">
<span class="pali m-text">Katamo ca puggalo paññāvimutto?</span><br />
</p>
<p id="pp2p9c4p2">
<span class="pali m-text">Idhekacco puggalo na heva kho aṭṭha vimokkhe kāyena phusitvā viharati paññāya cassa disvā āsavā parikkhīṇā honti.</span><br />
</p>
<p id="pp2p9c4p3">
<span class="pali m-text">Ayaṁ vuccati puggalo paññāvimutto.</span><br />
</p>
<p id="pp2p9c5p1">
<span class="pali m-text">Katamo ca puggalo kāyasakkhī?</span><br />
</p>
<p id="pp2p9c5p2">
<span class="pali m-text">Idhekacco puggalo aṭṭha vimokkhe kāyena phusitvā viharati paññāya cassa disvā ekacce āsavā parikkhīṇā honti.</span><br />
</p>
<p id="pp2p9c5p3">
<span class="pali m-text">Ayaṁ vuccati puggalo kāyasakkhī.</span><br />
</p>
<p id="pp2p9c6p1">
<span class="pali m-text">Katamo ca puggalo diṭṭhippatto?</span><br />
</p>
<p id="pp2p9c6p2">
<span class="pali m-text">Idhekacco puggalo “idaṁ dukkhan”ti yathābhūtaṁ pajānāti …pe…</span><br />
</p>
<p id="pp2p9c6p3">
<span class="pali m-text">“ayaṁ dukkhanirodhagāminī paṭipadā”ti yathābhūtaṁ pajānāti, tathāgatappaveditā cassa dhammā paññāya vodiṭṭhā honti vocaritā, paññāya cassa disvā ekacce āsavā parikkhīṇā honti.</span><br />
</p>
<p id="pp2p9c6p4">
<span class="pali m-text">Ayaṁ vuccati puggalo diṭṭhippatto.</span><br />
</p>
<p id="pp2p9c7p1">
<span class="pali m-text">Katamo ca puggalo saddhāvimutto?</span><br />
</p>
<p id="pp2p9c7p2">
<span class="pali m-text">Idhekacco puggalo “idaṁ dukkhan”ti yathābhūtaṁ pajānāti …pe…</span><br />
</p>
<p id="pp2p9c7p3">
<span class="pali m-text">“ayaṁ dukkhanirodhagāminī paṭipadā”ti yathābhūtaṁ pajānāti, tathāgatappaveditā cassa dhammā paññāya vodiṭṭhā honti vocaritā, paññāya cassa disvā ekacce āsavā parikkhīṇā honti, no ca kho yathā diṭṭhippattassa.</span><br />
</p>
<p id="pp2p9c7p4">
<span class="pali m-text">Ayaṁ vuccati puggalo saddhāvimutto.</span><br />
</p>
<p id="pp2p9c8p1">
<span class="pali m-text">Katamo ca puggalo dhammānusārī?</span><br />
</p>
<p id="pp2p9c8p2">
<span class="pali m-text">Yassa puggalassa sotāpattiphalasacchikiriyāya paṭipannassa paññindriyaṁ adhimattaṁ hoti, paññāvāhiṁ paññāpubbaṅgamaṁ ariyamaggaṁ bhāveti.</span><br />
</p>
<p id="pp2p9c8p3">
<span class="pali m-text">Ayaṁ vuccati puggalo dhammānusārī.</span><br />
</p>
<p id="pp2p9c8p4">
<span class="pali m-text">Sotāpattiphalasacchikiriyāya paṭipanno puggalo dhammānusārī, phale ṭhito diṭṭhippatto.</span><br />
</p>
<p id="pp2p9c9p1">
<span class="pali m-text">Katamo ca puggalo saddhānusārī?</span><br />
</p>
<p id="pp2p9c9p2">
<span class="pali m-text">Yassa puggalassa sotāpattiphalasacchikiriyāya paṭipannassa saddhindriyaṁ adhimattaṁ hoti, saddhāvāhiṁ saddhāpubbaṅgamaṁ ariyamaggaṁ bhāveti.</span><br />
</p>
<p id="pp2p9c9p3">
<span class="pali m-text">Ayaṁ vuccati puggalo saddhānusārī.</span><br />
</p>
<p id="pp2p9c9p4">
<span class="pali m-text">Sotāpattiphalasacchikiriyāya paṭipanno puggalo saddhānusārī, phale ṭhito saddhāvimuttoti.</span><br />
</p>
<p id="pp2p9c10p1">
<span class="pali m-text">Navakaniddeso.</span><br />
</p>
<div class="m-row">
<div class="m-col-t-6 m-text-left">
<a href="../pages/pp0002p0008.html">Previous</a></div>
<div class="m-col-t-6 m-text-right">
<a href="../pages/pp0002p0010.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>