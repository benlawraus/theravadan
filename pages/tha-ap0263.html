<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-ap0263.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/tha-ap0262.html">Previous</a></div>
<div class="m-col-s-6 m-text-right">
<a href="https://www.theravadan.org/pages/tha-ap0264.html">Next</a></div>
</div>
<p id="tha-ap263c0p2">
<span class="pali m-text">Padumukkhipavagga</span><br />
</p>
<section id="akasukkhipiyattheraapadana">
<span id="tha-ap263c0p3"></span><h2><span class="pali m-text">1. Ākāsukkhipiyattheraapadāna</span></h2>
<p id="tha-ap263c1p1">
<span class="pali m-text">“Suvaṇṇavaṇṇaṁ siddhatthaṁ,</span><br />
</p>
<p id="tha-ap263c1p2">
<span class="pali m-text">Gacchantaṁ antarāpaṇe;</span><br />
</p>
<p id="tha-ap263c1p3">
<span class="pali m-text">Jalajagge duve gayha,</span><br />
</p>
<p id="tha-ap263c1p4">
<span class="pali m-text">Upāgacchiṁ narāsabhaṁ.</span><br />
</p>
<p id="tha-ap263c2p1">
<span class="pali m-text">Ekañca pupphaṁ pādesu,</span><br />
</p>
<p id="tha-ap263c2p2">
<span class="pali m-text">buddhaseṭṭhassa nikkhipiṁ;</span><br />
</p>
<p id="tha-ap263c2p3">
<span class="pali m-text">Ekañca pupphaṁ paggayha,</span><br />
</p>
<p id="tha-ap263c2p4">
<span class="pali m-text">ākāse ukkhipiṁ ahaṁ.</span><br />
</p>
<p id="tha-ap263c3p1">
<span class="pali m-text">Catunnavutito kappe,</span><br />
</p>
<p id="tha-ap263c3p2">
<span class="pali m-text">yaṁ pupphamabhiropayiṁ;</span><br />
</p>
<p id="tha-ap263c3p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap263c3p4">
<span class="pali m-text">pupphadānassidaṁ phalaṁ.</span><br />
</p>
<p id="tha-ap263c4p1">
<span class="pali m-text">Ito chattiṁsakappamhi,</span><br />
</p>
<p id="tha-ap263c4p2">
<span class="pali m-text">eko āsiṁ mahīpati;</span><br />
</p>
<p id="tha-ap263c4p3">
<span class="pali m-text">Antalikkhakaro nāma,</span><br />
</p>
<p id="tha-ap263c4p4">
<span class="pali m-text">cakkavattī mahabbalo.</span><br />
</p>
<p id="tha-ap263c5p1">
<span class="pali m-text">Paṭisambhidā catasso,</span><br />
</p>
<p id="tha-ap263c5p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap263c5p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap263c5p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap263c6p1">
<span class="pali m-text">Itthaṁ sudaṁ āyasmā ākāsukkhipiyo thero imā gāthāyo abhāsitthāti.</span><br />
</p>
<p id="tha-ap263c7p1">
<span class="pali m-text">Ākāsukkhipiyattherassāpadānaṁ paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>