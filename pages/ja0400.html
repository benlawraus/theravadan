<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0400.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0399.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0401.html">Next</a></div>
</div>
<p id="ja400c0p2">
<span class="pali m-text">Sattakanipāta</span><br />
</p>
<p id="ja400c0p3">
<span class="pali m-text">Kukkuvagga</span><br />
</p>
<section id="dabbhapupphajataka">
<span id="ja400c0p4"></span><h2><span class="pali m-text">5. Dabbhapupphajātaka</span></h2>
<p id="ja400c1p1">
<span class="pali m-text">“Anutīracārī bhaddante,</span><br />
</p>
<p id="ja400c1p2">
<span class="pali m-text">sahāyamanudhāva maṁ;</span><br />
</p>
<p id="ja400c1p3">
<span class="pali m-text">Mahā me gahito maccho,</span><br />
</p>
<p id="ja400c1p4">
<span class="pali m-text">so maṁ harati vegasā”.</span><br />
</p>
<p id="ja400c2p1">
<span class="pali m-text">“Gambhīracārī bhaddante,</span><br />
</p>
<p id="ja400c2p2">
<span class="pali m-text">daḷhaṁ gaṇhāhi thāmasā;</span><br />
</p>
<p id="ja400c2p3">
<span class="pali m-text">Ahaṁ taṁ uddharissāmi,</span><br />
</p>
<p id="ja400c2p4">
<span class="pali m-text">supaṇṇo uragāmiva”.</span><br />
</p>
<p id="ja400c3p1">
<span class="pali m-text">“Vivādo no samuppanno,</span><br />
</p>
<p id="ja400c3p2">
<span class="pali m-text">dabbhapuppha suṇohi me;</span><br />
</p>
<p id="ja400c3p3">
<span class="pali m-text">Samehi medhagaṁ samma,</span><br />
</p>
<p id="ja400c3p4">
<span class="pali m-text">vivādo vūpasammataṁ”.</span><br />
</p>
<p id="ja400c4p1">
<span class="pali m-text">“Dhammaṭṭhohaṁ pure āsiṁ,</span><br />
</p>
<p id="ja400c4p2">
<span class="pali m-text">bahū aḍḍā me tīritā;</span><br />
</p>
<p id="ja400c4p3">
<span class="pali m-text">Samemi medhagaṁ samma,</span><br />
</p>
<p id="ja400c4p4">
<span class="pali m-text">vivādo vūpasammataṁ.</span><br />
</p>
<p id="ja400c5p1">
<span class="pali m-text">Anutīracāri naṅguṭṭhaṁ,</span><br />
</p>
<p id="ja400c5p2">
<span class="pali m-text">sīsaṁ gambhīracārino;</span><br />
</p>
<p id="ja400c5p3">
<span class="pali m-text">Accāyaṁ majjhimo khaṇḍo,</span><br />
</p>
<p id="ja400c5p4">
<span class="pali m-text">dhammaṭṭhassa bhavissati”.</span><br />
</p>
<p id="ja400c6p1">
<span class="pali m-text">“Cirampi bhakkho abhavissa,</span><br />
</p>
<p id="ja400c6p2">
<span class="pali m-text">sace na vivademase;</span><br />
</p>
<p id="ja400c6p3">
<span class="pali m-text">Asīsakaṁ anaṅguṭṭhaṁ,</span><br />
</p>
<p id="ja400c6p4">
<span class="pali m-text">siṅgālo harati rohitaṁ”.</span><br />
</p>
<p id="ja400c7p1">
<span class="pali m-text">“Yathāpi rājā nandeyya,</span><br />
</p>
<p id="ja400c7p2">
<span class="pali m-text">rajjaṁ laddhāna khattiyo;</span><br />
</p>
<p id="ja400c7p3">
<span class="pali m-text">Evāhamajja nandāmi,</span><br />
</p>
<p id="ja400c7p4">
<span class="pali m-text">disvā puṇṇamukhaṁ patiṁ.</span><br />
</p>
<p id="ja400c8p1">
<span class="pali m-text">Kathaṁ nu thalajo santo,</span><br />
</p>
<p id="ja400c8p2">
<span class="pali m-text">udake macchaṁ parāmasi;</span><br />
</p>
<p id="ja400c8p3">
<span class="pali m-text">Puṭṭho me samma akkhāhi,</span><br />
</p>
<p id="ja400c8p4">
<span class="pali m-text">kathaṁ adhigataṁ tayā”.</span><br />
</p>
<p id="ja400c9p1">
<span class="pali m-text">“Vivādena kisā honti,</span><br />
</p>
<p id="ja400c9p2">
<span class="pali m-text">vivādena dhanakkhayā;</span><br />
</p>
<p id="ja400c9p3">
<span class="pali m-text">Jīnā uddā vivādena,</span><br />
</p>
<p id="ja400c9p4">
<span class="pali m-text">bhuñja māyāvi rohitaṁ.</span><br />
</p>
<p id="ja400c10p1">
<span class="pali m-text">Evameva manussesu,</span><br />
</p>
<p id="ja400c10p2">
<span class="pali m-text">vivādo yattha jāyati;</span><br />
</p>
<p id="ja400c10p3">
<span class="pali m-text">Dhammaṭṭhaṁ paṭidhāvanti,</span><br />
</p>
<p id="ja400c10p4">
<span class="pali m-text">so hi nesaṁ vināyako;</span><br />
</p>
<p id="ja400c10p5">
<span class="pali m-text">Dhanāpi tattha jīyanti,</span><br />
</p>
<p id="ja400c10p6">
<span class="pali m-text">rājakoso pavaḍḍhatī”ti.</span><br />
</p>
<p id="ja400c11p1">
<span class="pali m-text">Dabbhapupphajātakaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0399.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0401.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>