<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.67 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0067.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an10-index.html">an10</a> &raquo;
          </span>
          Aṅguttara Nikāya 10.67
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0066.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0068.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.67</span></p>
<p id="an10p67c0p2">
<span class="pali m-text">7. Yamakavagga</span><br />
<span class="sujato m-text">7. Pairs</span><br />
</p>
<section id="pathamanalakapanasutta">
<span id="an10p67c0p3"></span><h2><span class="pali m-text">Paṭhamanaḷakapānasutta</span></h2>
<p><span class="sujato m-text">At Naḷakapāna (1st)</span></p>
<p id="an10p67c1p1">
<span class="pali m-text">Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena naḷakapānaṁ nāma kosalānaṁ nigamo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a town of the Kosalans named Naḷakapāna.</span><br />
</p>
<p id="an10p67c1p2">
<span class="pali m-text">Tatra sudaṁ bhagavā naḷakapāne viharati palāsavane.</span><br />
<span class="sujato m-text">There the Buddha stayed near Naḷakapāna in the grove of flame-of-the-forest trees.</span><br />
</p>
<p id="an10p67c1p3">
<span class="pali m-text">Tena kho pana samayena bhagavā tadahuposathe bhikkhusaṅghaparivuto nisinno hoti.</span><br />
<span class="sujato m-text">Now, at that time it was the sabbath, and the Buddha was sitting surrounded by the Saṅgha of monks.</span><br />
</p>
<p id="an10p67c1p4">
<span class="pali m-text">Atha kho bhagavā bahudeva rattiṁ bhikkhūnaṁ dhammiyā kathāya sandassetvā samādapetvā samuttejetvā sampahaṁsetvā tuṇhībhūtaṁ tuṇhībhūtaṁ bhikkhusaṅghaṁ anuviloketvā āyasmantaṁ sāriputtaṁ āmantesi:</span><br />
<span class="sujato m-text">The Buddha spent much of the night educating, encouraging, firing up, and inspiring the mendicants with a Dhamma talk. Then he looked around the Saṅgha of monks, who were so very silent. He addressed Venerable Sāriputta:</span><br />
</p>
<p id="an10p67c2p1">
<span class="pali m-text">“Vigatathinamiddho kho, sāriputta, bhikkhusaṅgho.</span><br />
<span class="sujato m-text">“Sāriputta, the Saṅgha of mendicants is rid of dullness and drowsiness.</span><br />
</p>
<p id="an10p67c2p2">
<span class="pali m-text">Paṭibhātu taṁ, sāriputta, bhikkhūnaṁ dhammī kathā.</span><br />
<span class="sujato m-text">Give them some Dhamma talk as you feel inspired.</span><br />
</p>
<p id="an10p67c2p3">
<span class="pali m-text">Piṭṭhi me āgilāyati;</span><br />
<span class="sujato m-text">My back is sore,</span><br />
</p>
<p id="an10p67c2p4">
<span class="pali m-text">tamahaṁ āyamissāmī”ti.</span><br />
<span class="sujato m-text">I’ll stretch it.”</span><br />
</p>
<p id="an10p67c2p5">
<span class="pali m-text">“Evaṁ, bhante”ti kho āyasmā sāriputto bhagavato paccassosi.</span><br />
<span class="sujato m-text">“Yes, sir,” Sāriputta replied.</span><br />
</p>
<p id="an10p67c3p1">
<span class="pali m-text">Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappesi pāde pādaṁ accādhāya sato sampajāno uṭṭhānasaññaṁ manasi karitvā.</span><br />
<span class="sujato m-text">And then the Buddha spread out his outer robe folded in four and laid down in the lion’s posture—on the right side, placing one foot on top of the other—mindful and aware, and focused on the time of getting up.</span><br />
</p>
<p id="an10p67c3p2">
<span class="pali m-text">Tatra kho āyasmā sāriputto bhikkhū āmantesi:</span><br />
<span class="sujato m-text">There Sāriputta addressed the mendicants:</span><br />
</p>
<p id="an10p67c3p3">
<span class="pali m-text">“āvuso bhikkhave”ti.</span><br />
<span class="sujato m-text">“Reverends, mendicants!”</span><br />
</p>
<p id="an10p67c3p4">
<span class="pali m-text">“Āvuso”ti kho te bhikkhū āyasmato sāriputtassa paccassosuṁ.</span><br />
<span class="sujato m-text">“Reverend,” they replied.</span><br />
</p>
<p id="an10p67c3p5">
<span class="pali m-text">Āyasmā sāriputto etadavoca:</span><br />
<span class="sujato m-text">Sāriputta said this:</span><br />
</p>
<p id="an10p67c4p1">
<span class="pali m-text">“Yassa kassaci, āvuso, saddhā natthi kusalesu dhammesu, hirī natthi …</span><br />
<span class="sujato m-text">“Reverends, whoever has no faith, conscience, prudence, energy, and wisdom when it comes to skillful qualities</span><br />
</p>
<p id="an10p67c4p2">
<span class="pali m-text">ottappaṁ natthi …</span><br />
</p>
<p id="an10p67c4p3">
<span class="pali m-text">vīriyaṁ natthi …</span><br />
</p>
<p id="an10p67c4p4">
<span class="pali m-text">paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.</span><br />
<span class="sujato m-text">can expect decline, not growth, in skillful qualities, whether by day or by night.</span><br />
</p>
<p id="an10p67c4p5">
<span class="pali m-text">Seyyathāpi, āvuso, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;</span><br />
<span class="sujato m-text">It’s like the moon in the waning fortnight. Whether by day or by night, its beauty, roundness, light, and diameter and circumference only decline.</span><br />
</p>
<p id="an10p67c4p6">
<span class="pali m-text">evamevaṁ kho, āvuso, yassa kassaci saddhā natthi kusalesu dhammesu, hirī natthi …</span><br />
<span class="sujato m-text">In the same way, whoever has no faith, conscience, prudence, energy, and wisdom when it comes to skillful qualities</span><br />
</p>
<p id="an10p67c4p7">
<span class="pali m-text">ottappaṁ natthi …</span><br />
</p>
<p id="an10p67c4p8">
<span class="pali m-text">vīriyaṁ natthi …</span><br />
</p>
<p id="an10p67c4p9">
<span class="pali m-text">paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.</span><br />
<span class="sujato m-text">can expect decline, not growth, in skillful qualities, whether by day or by night.</span><br />
</p>
<p id="an10p67c5p1">
<span class="pali m-text">‘Assaddho purisapuggalo’ti, āvuso, parihānametaṁ;</span><br />
<span class="sujato m-text">A faithless individual is in decline.</span><br />
</p>
<p id="an10p67c5p2">
<span class="pali m-text">‘ahiriko purisapuggalo’ti, āvuso, parihānametaṁ;</span><br />
<span class="sujato m-text">An individual with no conscience is in decline.</span><br />
</p>
<p id="an10p67c5p3">
<span class="pali m-text">‘anottappī purisapuggalo’ti, āvuso, parihānametaṁ;</span><br />
<span class="sujato m-text">An imprudent individual is in decline.</span><br />
</p>
<p id="an10p67c5p4">
<span class="pali m-text">‘kusīto purisapuggalo’ti, āvuso, parihānametaṁ;</span><br />
<span class="sujato m-text">A lazy individual is in decline.</span><br />
</p>
<p id="an10p67c5p5">
<span class="pali m-text">‘duppañño purisapuggalo’ti, āvuso, parihānametaṁ;</span><br />
<span class="sujato m-text">A witless individual is in decline.</span><br />
</p>
<p id="an10p67c5p6">
<span class="pali m-text">‘kodhano purisapuggalo’ti, āvuso, parihānametaṁ;</span><br />
<span class="sujato m-text">An irritable individual is in decline.</span><br />
</p>
<p id="an10p67c5p7">
<span class="pali m-text">‘upanāhī purisapuggalo’ti, āvuso, parihānametaṁ;</span><br />
<span class="sujato m-text">A hostile individual is in decline.</span><br />
</p>
<p id="an10p67c5p8">
<span class="pali m-text">‘pāpiccho purisapuggalo’ti, āvuso, parihānametaṁ;</span><br />
<span class="sujato m-text">An individual with corrupt wishes is in decline.</span><br />
</p>
<p id="an10p67c5p9">
<span class="pali m-text">‘pāpamitto purisapuggalo’ti, āvuso, parihānametaṁ;</span><br />
<span class="sujato m-text">An individual with bad friends is in decline.</span><br />
</p>
<p id="an10p67c5p10">
<span class="pali m-text">‘micchādiṭṭhiko purisapuggalo’ti, āvuso, parihānametaṁ.</span><br />
<span class="sujato m-text">An individual with wrong view is in decline.</span><br />
</p>
<p id="an10p67c6p1">
<span class="pali m-text">Yassa kassaci, āvuso, saddhā atthi kusalesu dhammesu, hirī atthi …</span><br />
<span class="sujato m-text">Whoever has faith, conscience, prudence, energy, and wisdom when it comes to skillful qualities</span><br />
</p>
<p id="an10p67c6p2">
<span class="pali m-text">ottappaṁ atthi …</span><br />
</p>
<p id="an10p67c6p3">
<span class="pali m-text">paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.</span><br />
<span class="sujato m-text">can expect growth, not decline, in skillful qualities, whether by day or by night.</span><br />
</p>
<p id="an10p67c6p4">
<span class="pali m-text">Seyyathāpi, āvuso, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;</span><br />
<span class="sujato m-text">It’s like the moon in the waxing fortnight. Whether by day or by night, its beauty, roundness, light, and diameter and circumference only grow.</span><br />
</p>
<p id="an10p67c6p5">
<span class="pali m-text">evamevaṁ kho, āvuso, yassa kassaci saddhā atthi kusalesu dhammesu, hirī atthi …</span><br />
<span class="sujato m-text">In the same way, whoever has faith, conscience, prudence, energy, and wisdom when it comes to skillful qualities</span><br />
</p>
<p id="an10p67c6p6">
<span class="pali m-text">ottappaṁ atthi …</span><br />
</p>
<p id="an10p67c6p7">
<span class="pali m-text">vīriyaṁ atthi …</span><br />
</p>
<p id="an10p67c6p8">
<span class="pali m-text">paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.</span><br />
<span class="sujato m-text">can expect growth, not decline, in skillful qualities, whether by day or by night.</span><br />
</p>
<p id="an10p67c7p1">
<span class="pali m-text">‘Saddho purisapuggalo’ti, āvuso, aparihānametaṁ;</span><br />
<span class="sujato m-text">A faithful individual doesn’t decline.</span><br />
</p>
<p id="an10p67c7p2">
<span class="pali m-text">‘hirīmā purisapuggalo’ti, āvuso, aparihānametaṁ;</span><br />
<span class="sujato m-text">An individual with a conscience doesn’t decline.</span><br />
</p>
<p id="an10p67c7p3">
<span class="pali m-text">‘ottappī purisapuggalo’ti, āvuso, aparihānametaṁ;</span><br />
<span class="sujato m-text">A prudent individual doesn’t decline.</span><br />
</p>
<p id="an10p67c7p4">
<span class="pali m-text">‘āraddhavīriyo purisapuggalo’ti, āvuso, aparihānametaṁ;</span><br />
<span class="sujato m-text">An energetic individual doesn’t decline.</span><br />
</p>
<p id="an10p67c7p5">
<span class="pali m-text">‘paññavā purisapuggalo’ti, āvuso, aparihānametaṁ;</span><br />
<span class="sujato m-text">A wise individual doesn’t decline.</span><br />
</p>
<p id="an10p67c7p6">
<span class="pali m-text">‘akkodhano purisapuggalo’ti, āvuso, aparihānametaṁ;</span><br />
<span class="sujato m-text">A loving individual doesn’t decline.</span><br />
</p>
<p id="an10p67c7p7">
<span class="pali m-text">‘anupanāhī purisapuggalo’ti, āvuso, aparihānametaṁ;</span><br />
<span class="sujato m-text">A kind individual doesn’t decline.</span><br />
</p>
<p id="an10p67c7p8">
<span class="pali m-text">‘appiccho purisapuggalo’ti, āvuso, aparihānametaṁ;</span><br />
<span class="sujato m-text">An individual with few desires doesn’t decline.</span><br />
</p>
<p id="an10p67c7p9">
<span class="pali m-text">‘kalyāṇamitto purisapuggalo’ti, āvuso, aparihānametaṁ;</span><br />
<span class="sujato m-text">An individual with good friends doesn’t decline.</span><br />
</p>
<p id="an10p67c7p10">
<span class="pali m-text">‘sammādiṭṭhiko purisapuggalo’ti, āvuso, aparihānametan”ti.</span><br />
<span class="sujato m-text">An individual with right view doesn’t decline.”</span><br />
</p>
<p id="an10p67c8p1">
<span class="pali m-text">Atha kho bhagavā paccuṭṭhāya āyasmantaṁ sāriputtaṁ āmantesi:</span><br />
<span class="sujato m-text">Then the Buddha got up and said to Venerable Sāriputta:</span><br />
</p>
<p id="an10p67c8p2">
<span class="pali m-text">“sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="an10p67c8p3">
<span class="pali m-text">Yassa kassaci, sāriputta, saddhā natthi kusalesu dhammesu, hirī natthi …</span><br />
<span class="sujato m-text">Whoever has no faith, conscience, prudence, energy, and wisdom when it comes to skillful qualities</span><br />
</p>
<p id="an10p67c8p4">
<span class="pali m-text">ottappaṁ natthi …</span><br />
</p>
<p id="an10p67c8p5">
<span class="pali m-text">vīriyaṁ natthi …</span><br />
</p>
<p id="an10p67c8p6">
<span class="pali m-text">paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.</span><br />
<span class="sujato m-text">can expect decline, not growth, in skillful qualities, whether by day or by night.</span><br />
</p>
<p id="an10p67c8p7">
<span class="pali m-text">Seyyathāpi, sāriputta, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;</span><br />
<span class="sujato m-text">It’s like the moon in the waning fortnight. Whether by day or by night, its beauty, roundness, light, and diameter and circumference only decline.</span><br />
</p>
<p id="an10p67c8p8">
<span class="pali m-text">evamevaṁ kho, sāriputta, yassa kassaci saddhā natthi kusalesu dhammesu …pe…</span><br />
<span class="sujato m-text">In the same way, whoever has no faith, conscience, prudence, energy, and wisdom when it comes to skillful qualities</span><br />
</p>
<p id="an10p67c8p9">
<span class="pali m-text">paññā natthi kusalesu dhammesu, tassa yā ratti vā divaso vā …pe… no vuddhi.</span><br />
<span class="sujato m-text">can expect decline, not growth, in skillful qualities, whether by day or by night.</span><br />
</p>
<p id="an10p67c9p1">
<span class="pali m-text">‘Assaddho purisapuggalo’ti, sāriputta, parihānametaṁ;</span><br />
<span class="sujato m-text">A faithless individual is in decline.</span><br />
</p>
<p id="an10p67c9p2">
<span class="pali m-text">ahiriko …</span><br />
<span class="sujato m-text">An individual with no conscience …</span><br />
</p>
<p id="an10p67c9p3">
<span class="pali m-text">anottappī …</span><br />
<span class="sujato m-text">imprudent …</span><br />
</p>
<p id="an10p67c9p4">
<span class="pali m-text">kusīto …</span><br />
<span class="sujato m-text">lazy …</span><br />
</p>
<p id="an10p67c9p5">
<span class="pali m-text">duppañño …</span><br />
<span class="sujato m-text">witless …</span><br />
</p>
<p id="an10p67c9p6">
<span class="pali m-text">kodhano …</span><br />
<span class="sujato m-text">irritable …</span><br />
</p>
<p id="an10p67c9p7">
<span class="pali m-text">upanāhī …</span><br />
<span class="sujato m-text">hostile …</span><br />
</p>
<p id="an10p67c9p8">
<span class="pali m-text">pāpiccho …</span><br />
<span class="sujato m-text">with corrupt wishes …</span><br />
</p>
<p id="an10p67c9p9">
<span class="pali m-text">pāpamitto …</span><br />
<span class="sujato m-text">bad friends …</span><br />
</p>
<p id="an10p67c9p10">
<span class="pali m-text">‘micchādiṭṭhiko purisapuggalo’ti, sāriputta, parihānametaṁ.</span><br />
<span class="sujato m-text">An individual with wrong view is in decline.</span><br />
</p>
<p id="an10p67c10p1">
<span class="pali m-text">Yassa kassaci, sāriputta, saddhā atthi kusalesu dhammesu, hirī atthi …</span><br />
<span class="sujato m-text">Whoever has faith, conscience, prudence, energy, and wisdom when it comes to skillful qualities</span><br />
</p>
<p id="an10p67c10p2">
<span class="pali m-text">ottappaṁ atthi …</span><br />
</p>
<p id="an10p67c10p3">
<span class="pali m-text">vīriyaṁ atthi …</span><br />
</p>
<p id="an10p67c10p4">
<span class="pali m-text">paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.</span><br />
<span class="sujato m-text">can expect growth, not decline, in skillful qualities, whether by day or by night.</span><br />
</p>
<p id="an10p67c10p5">
<span class="pali m-text">Seyyathāpi, sāriputta, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;</span><br />
<span class="sujato m-text">It’s like the moon in the waxing fortnight. Whether by day or by night, its beauty, roundness, light, and diameter and circumference only grow.</span><br />
</p>
<p id="an10p67c10p6">
<span class="pali m-text">evamevaṁ kho, sāriputta, yassa kassaci saddhā atthi kusalesu dhammesu, hirī atthi …</span><br />
<span class="sujato m-text">In the same way, whoever has faith, conscience, prudence, energy, and wisdom when it comes to skillful qualities</span><br />
</p>
<p id="an10p67c10p7">
<span class="pali m-text">ottappaṁ atthi …</span><br />
</p>
<p id="an10p67c10p8">
<span class="pali m-text">vīriyaṁ atthi …</span><br />
</p>
<p id="an10p67c10p9">
<span class="pali m-text">paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.</span><br />
<span class="sujato m-text">can expect growth, not decline, in skillful qualities, whether by day or by night.</span><br />
</p>
<p id="an10p67c11p1">
<span class="pali m-text">‘Saddho purisapuggalo’ti, sāriputta, aparihānametaṁ;</span><br />
<span class="sujato m-text">A faithful individual doesn’t decline.</span><br />
</p>
<p id="an10p67c11p2">
<span class="pali m-text">hirīmā …</span><br />
<span class="sujato m-text">A conscientious individual …</span><br />
</p>
<p id="an10p67c11p3">
<span class="pali m-text">ottappī …</span><br />
<span class="sujato m-text">prudent …</span><br />
</p>
<p id="an10p67c11p4">
<span class="pali m-text">āraddhavīriyo …</span><br />
<span class="sujato m-text">energetic …</span><br />
</p>
<p id="an10p67c11p5">
<span class="pali m-text">paññavā …</span><br />
<span class="sujato m-text">wise …</span><br />
</p>
<p id="an10p67c11p6">
<span class="pali m-text">akkodhano …</span><br />
<span class="sujato m-text">loving …</span><br />
</p>
<p id="an10p67c11p7">
<span class="pali m-text">anupanāhī …</span><br />
<span class="sujato m-text">kind …</span><br />
</p>
<p id="an10p67c11p8">
<span class="pali m-text">appiccho …</span><br />
<span class="sujato m-text">with few desires …</span><br />
</p>
<p id="an10p67c11p9">
<span class="pali m-text">kalyāṇamitto …</span><br />
<span class="sujato m-text">good friends …</span><br />
</p>
<p id="an10p67c11p10">
<span class="pali m-text">‘sammādiṭṭhiko purisapuggalo’ti, sāriputta, aparihānametan”ti.</span><br />
<span class="sujato m-text">An individual with right view doesn’t decline.”</span><br />
</p>
<p id="an10p67c11p11">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0066.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0068.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>