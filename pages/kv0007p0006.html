<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0007p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0007p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0007p0007.html">Next</a></div>
</div>
<p id="kv7p6c0p2">
<span class="pali m-text">Mahāpaṇṇāsaka</span><br />
</p>
<p id="kv7p6c0p3">
<span class="pali m-text">Sattamavagga</span><br />
</p>
<section id="itodinnakatha">
<span id="kv7p6c0p4"></span><h2><span class="pali m-text">Itodinnakathā</span></h2>
<p id="kv7p6c1p1">
<span class="pali m-text">Ito dinnena tattha yāpentīti?</span><br />
</p>
<p id="kv7p6c1p2">
<span class="pali m-text">Āmantā.</span><br />
</p>
<p id="kv7p6c1p3">
<span class="pali m-text">Ito cīvaraṁ denti taṁ cīvaraṁ tattha paribhuñjantīti?</span><br />
</p>
<p id="kv7p6c1p4">
<span class="pali m-text">Na hevaṁ vattabbe …pe…</span><br />
</p>
<p id="kv7p6c1p5">
<span class="pali m-text">ito piṇḍapātaṁ denti, ito senāsanaṁ denti, ito gilānapaccayabhesajjaparikkhāraṁ denti, ito khādanīyaṁ denti, ito bhojanīyaṁ denti, ito pānīyaṁ denti;</span><br />
</p>
<p id="kv7p6c1p6">
<span class="pali m-text">taṁ pānīyaṁ tattha paribhuñjantīti?</span><br />
</p>
<p id="kv7p6c1p7">
<span class="pali m-text">Na hevaṁ vattabbe …pe….</span><br />
</p>
<p id="kv7p6c2p1">
<span class="pali m-text">Ito dinnena tattha yāpentīti?</span><br />
</p>
<p id="kv7p6c2p2">
<span class="pali m-text">Āmantā.</span><br />
</p>
<p id="kv7p6c2p3">
<span class="pali m-text">Añño aññassa kārako parakataṁ sukhadukkhaṁ añño karoti, añño paṭisaṁvedetīti?</span><br />
</p>
<p id="kv7p6c2p4">
<span class="pali m-text">Na hevaṁ vattabbe …pe….</span><br />
</p>
<p id="kv7p6c3p1">
<span class="pali m-text">Na vattabbaṁ—</span><br />
</p>
<p id="kv7p6c3p2">
<span class="pali m-text">“ito dinnena tattha yāpentī”ti?</span><br />
</p>
<p id="kv7p6c3p3">
<span class="pali m-text">Āmantā.</span><br />
</p>
<p id="kv7p6c3p4">
<span class="pali m-text">Nanu petā attano atthāya dānaṁ dentaṁ anumodenti, cittaṁ pasādenti, pītiṁ uppādenti, somanassaṁ paṭilabhantīti?</span><br />
</p>
<p id="kv7p6c3p5">
<span class="pali m-text">Āmantā.</span><br />
</p>
<p id="kv7p6c3p6">
<span class="pali m-text">Hañci petā attano atthāya dānaṁ dentaṁ anumodenti, cittaṁ pasādenti, pītiṁ uppādenti, somanassaṁ paṭilabhanti;</span><br />
</p>
<p id="kv7p6c3p7">
<span class="pali m-text">tena vata re vattabbe—</span><br />
</p>
<p id="kv7p6c3p8">
<span class="pali m-text">“ito dinnena tattha yāpentī”ti.</span><br />
</p>
<p id="kv7p6c4p1">
<span class="pali m-text">Na vattabbaṁ—</span><br />
</p>
<p id="kv7p6c4p2">
<span class="pali m-text">“ito dinnena tattha yāpentī”ti?</span><br />
</p>
<p id="kv7p6c4p3">
<span class="pali m-text">Āmantā.</span><br />
</p>
<p id="kv7p6c4p4">
<span class="pali m-text">Nanu vuttaṁ bhagavatā—</span><br />
</p>
<p id="kv7p6c5p1">
<span class="pali m-text">“Unname udakaṁ vuṭṭhaṁ,</span><br />
</p>
<p id="kv7p6c5p2">
<span class="pali m-text">yathāninnaṁ pavattati;</span><br />
</p>
<p id="kv7p6c5p3">
<span class="pali m-text">Evameva ito dinnaṁ,</span><br />
</p>
<p id="kv7p6c5p4">
<span class="pali m-text">petānaṁ upakappati.</span><br />
</p>
<p id="kv7p6c6p1">
<span class="pali m-text">Yathā vārivahā pūrā,</span><br />
</p>
<p id="kv7p6c6p2">
<span class="pali m-text">paripūrenti sāgaraṁ;</span><br />
</p>
<p id="kv7p6c6p3">
<span class="pali m-text">Evameva ito dinnaṁ,</span><br />
</p>
<p id="kv7p6c6p4">
<span class="pali m-text">petānaṁ upakappati.</span><br />
</p>
<p id="kv7p6c7p1">
<span class="pali m-text">Na hi tattha kasī atthi,</span><br />
</p>
<p id="kv7p6c7p2">
<span class="pali m-text">gorakkhettha na vijjati;</span><br />
</p>
<p id="kv7p6c7p3">
<span class="pali m-text">Vaṇijjā tādisī natthi,</span><br />
</p>
<p id="kv7p6c7p4">
<span class="pali m-text">hiraññena kayākayaṁ;</span><br />
</p>
<p id="kv7p6c7p5">
<span class="pali m-text">Ito dinnena yāpenti,</span><br />
</p>
<p id="kv7p6c7p6">
<span class="pali m-text">petā kālaṅkatā tahin”ti.</span><br />
</p>
<p id="kv7p6c8p1">
<span class="pali m-text">Attheva suttantoti?</span><br />
</p>
<p id="kv7p6c8p2">
<span class="pali m-text">Āmantā.</span><br />
</p>
<p id="kv7p6c8p3">
<span class="pali m-text">Tena hi ito dinnena tattha yāpentīti.</span><br />
</p>
<p id="kv7p6c9p1">
<span class="pali m-text">Na vattabbaṁ—</span><br />
</p>
<p id="kv7p6c9p2">
<span class="pali m-text">“ito dinnena tattha yāpentī”ti?</span><br />
</p>
<p id="kv7p6c9p3">
<span class="pali m-text">Āmantā.</span><br />
</p>
<p id="kv7p6c9p4">
<span class="pali m-text">Nanu vuttaṁ bhagavatā—</span><br />
</p>
<p id="kv7p6c9p5">
<span class="pali m-text">“pañcimāni, bhikkhave, ṭhānāni sampassantā mātāpitaro puttaṁ icchanti kule jāyamānaṁ.</span><br />
</p>
<p id="kv7p6c9p6">
<span class="pali m-text">Katamāni pañca?</span><br />
</p>
<p id="kv7p6c9p7">
<span class="pali m-text">Bhaṭo vā no bharissati, kiccaṁ vā no karissati, kulavaṁso ciraṁ ṭhassati, dāyajjaṁ paṭipajjissati, atha vā pana petānaṁ kālaṅkatānaṁ dakkhiṇaṁ anuppadassati—</span><br />
</p>
<p id="kv7p6c9p8">
<span class="pali m-text">imāni kho, bhikkhave, pañca ṭhānāni sampassantā mātāpitaro puttaṁ icchanti kule jāyamānanti.</span><br />
</p>
<p id="kv7p6c10p1">
<span class="pali m-text">Pañca ṭhānāni sampassaṁ,</span><br />
</p>
<p id="kv7p6c10p2">
<span class="pali m-text">puttaṁ icchanti paṇḍitā;</span><br />
</p>
<p id="kv7p6c10p3">
<span class="pali m-text">Bhaṭo vā no bharissati,</span><br />
</p>
<p id="kv7p6c10p4">
<span class="pali m-text">kiccaṁ vā no karissati.</span><br />
</p>
<p id="kv7p6c11p1">
<span class="pali m-text">Kulavaṁso ciraṁ tiṭṭhe,</span><br />
</p>
<p id="kv7p6c11p2">
<span class="pali m-text">dāyajjaṁ paṭipajjati;</span><br />
</p>
<p id="kv7p6c11p3">
<span class="pali m-text">Atha vā pana petānaṁ,</span><br />
</p>
<p id="kv7p6c11p4">
<span class="pali m-text">dakkhiṇaṁ anuppadassati.</span><br />
</p>
<p id="kv7p6c12p1">
<span class="pali m-text">Ṭhānānetāni sampassaṁ,</span><br />
</p>
<p id="kv7p6c12p2">
<span class="pali m-text">puttaṁ icchanti paṇḍitā;</span><br />
</p>
<p id="kv7p6c12p3">
<span class="pali m-text">Tasmā santo sappurisā,</span><br />
</p>
<p id="kv7p6c12p4">
<span class="pali m-text">kataññū katavedino.</span><br />
</p>
<p id="kv7p6c13p1">
<span class="pali m-text">Bharanti mātāpitaro,</span><br />
</p>
<p id="kv7p6c13p2">
<span class="pali m-text">pubbe katamanussaraṁ;</span><br />
</p>
<p id="kv7p6c13p3">
<span class="pali m-text">Karonti tesaṁ kiccāni,</span><br />
</p>
<p id="kv7p6c13p4">
<span class="pali m-text">yathā taṁ pubbakārinaṁ.</span><br />
</p>
<p id="kv7p6c14p1">
<span class="pali m-text">Ovādakārī bhaṭaposī,</span><br />
</p>
<p id="kv7p6c14p2">
<span class="pali m-text">kulavaṁsaṁ ahāpayaṁ;</span><br />
</p>
<p id="kv7p6c14p3">
<span class="pali m-text">Saddho sīlena sampanno,</span><br />
</p>
<p id="kv7p6c14p4">
<span class="pali m-text">putto hoti pasaṁsiyo”ti.</span><br />
</p>
<p id="kv7p6c15p1">
<span class="pali m-text">Attheva suttantoti?</span><br />
</p>
<p id="kv7p6c15p2">
<span class="pali m-text">Āmantā.</span><br />
</p>
<p id="kv7p6c15p3">
<span class="pali m-text">Tena hi ito dinnena tattha yāpentīti.</span><br />
</p>
<p id="kv7p6c15p4">
<span class="pali m-text">Ito dinnakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0007p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0007p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>