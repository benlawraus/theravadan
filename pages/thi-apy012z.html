<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/thi-apy012z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://www.theravadan.org/pages/thi-apy012z.html" />
  <meta property="og:description" content="Kuṇḍalakesīvagga 10 Yasodharāpamukhaaṭṭhārasabhikkhunīsahassaapadāna Aṭṭhārasasahassāni, bhikkhunī sakyasambhavā; Yasodharāpamukhāni, sambuddhaṁ upasaṅkamuṁ. Aṭṭhārasasahassāni, sabbā honti mahiddhikā; Vandantī munino pāde, ārocenti yathābalaṁ. “Jāti khīṇā jarā byādhi, maraṇañca mahāmuni; Anāsavaṁ padaṁ santaṁ, amataṁ yāma nāyaka. Khalitañce pure atthi, sabbāsampi mahāmuni; Aparādhamajānantī, khama amhaṁ vināyaka”. “Iddhiñcāpi nidassetha, mama sāsanakārikā …" />
  <meta name="twitter:description" content="Kuṇḍalakesīvagga 10 Yasodharāpamukhaaṭṭhārasabhikkhunīsahassaapadāna Aṭṭhārasasahassāni, bhikkhunī sakyasambhavā; Yasodharāpamukhāni, sambuddhaṁ upasaṅkamuṁ. Aṭṭhārasasahassāni, sabbā honti mahiddhikā; Vandantī munino pāde, ārocenti yathābalaṁ. “Jāti khīṇā jarā byādhi, maraṇañca mahāmuni; Anāsavaṁ padaṁ santaṁ, amataṁ yāma nāyaka. Khalitañce pure atthi, sabbāsampi mahāmuni; Aparādhamajānantī, khama amhaṁ vināyaka”. “Iddhiñcāpi nidassetha, mama sāsanakārikā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="kundalakesivagga">
<h2><a href="#kundalakesivagga">Kuṇḍalakesīvagga</a></h2>
<section id="yasodharapamukhaattharasabhikkhunisahassaapadana">
<h3><a href="#yasodharapamukhaattharasabhikkhunisahassaapadana">10 Yasodharāpamukhaaṭṭhārasabhikkhunīsahassaapadāna</a></h3>
<p id="thi-ap30c1p1">
<span class="m-text m-primary">Aṭṭhārasasahassāni,</span><br />
</p>
<p id="thi-ap30c1p2">
<span class="m-text m-primary">bhikkhunī sakyasambhavā;</span><br />
</p>
<p id="thi-ap30c1p3">
<span class="m-text m-primary">Yasodharāpamukhāni,</span><br />
</p>
<p id="thi-ap30c1p4">
<span class="m-text m-primary">sambuddhaṁ upasaṅkamuṁ.</span><br />
</p>
<p id="thi-ap30c2p1">
<span class="m-text m-primary">Aṭṭhārasasahassāni,</span><br />
</p>
<p id="thi-ap30c2p2">
<span class="m-text m-primary">sabbā honti mahiddhikā;</span><br />
</p>
<p id="thi-ap30c2p3">
<span class="m-text m-primary">Vandantī munino pāde,</span><br />
</p>
<p id="thi-ap30c2p4">
<span class="m-text m-primary">ārocenti yathābalaṁ.</span><br />
</p>
<p id="thi-ap30c3p1">
<span class="m-text m-primary">“Jāti khīṇā jarā byādhi,</span><br />
</p>
<p id="thi-ap30c3p2">
<span class="m-text m-primary">maraṇañca mahāmuni;</span><br />
</p>
<p id="thi-ap30c3p3">
<span class="m-text m-primary">Anāsavaṁ padaṁ santaṁ,</span><br />
</p>
<p id="thi-ap30c3p4">
<span class="m-text m-primary">amataṁ yāma nāyaka.</span><br />
</p>
<p id="thi-ap30c4p1">
<span class="m-text m-primary">Khalitañce pure atthi,</span><br />
</p>
<p id="thi-ap30c4p2">
<span class="m-text m-primary">sabbāsampi mahāmuni;</span><br />
</p>
<p id="thi-ap30c4p3">
<span class="m-text m-primary">Aparādhamajānantī,</span><br />
</p>
<p id="thi-ap30c4p4">
<span class="m-text m-primary">khama amhaṁ vināyaka”.</span><br />
</p>
<p id="thi-ap30c5p1">
<span class="m-text m-primary">“Iddhiñcāpi nidassetha,</span><br />
</p>
<p id="thi-ap30c5p2">
<span class="m-text m-primary">mama sāsanakārikā;</span><br />
</p>
<p id="thi-ap30c5p3">
<span class="m-text m-primary">Parisānañca sabbāsaṁ,</span><br />
</p>
<p id="thi-ap30c5p4">
<span class="m-text m-primary">kaṅkhaṁ chindatha yāvatā”.</span><br />
</p>
<p id="thi-ap30c6p1">
<span class="m-text m-primary">“Yasodharā mahāvīra,</span><br />
</p>
<p id="thi-ap30c6p2">
<span class="m-text m-primary">manāpā piyadassanā;</span><br />
</p>
<p id="thi-ap30c6p3">
<span class="m-text m-primary">Sabbā tuyhaṁ mahāvīra,</span><br />
</p>
<p id="thi-ap30c6p4">
<span class="m-text m-primary">agārasmiṁ pajāpati.</span><br />
</p>
<p id="thi-ap30c7p1">
<span class="m-text m-primary">Thīnaṁ satasahassānaṁ,</span><br />
</p>
<p id="thi-ap30c7p2">
<span class="m-text m-primary">navutīnaṁ chaduttari;</span><br />
</p>
<p id="thi-ap30c7p3">
<span class="m-text m-primary">Agāre te mayaṁ vīra,</span><br />
</p>
<p id="thi-ap30c7p4">
<span class="m-text m-primary">pāmokkhā sabbā issarā.</span><br />
</p>
<p id="thi-ap30c8p1">
<span class="m-text m-primary">Rūpācāraguṇūpetā,</span><br />
</p>
<p id="thi-ap30c8p2">
<span class="m-text m-primary">yobbanaṭṭhā piyaṁvadā;</span><br />
</p>
<p id="thi-ap30c8p3">
<span class="m-text m-primary">Sabbā no apacāyanti,</span><br />
</p>
<p id="thi-ap30c8p4">
<span class="m-text m-primary">devatā viya mānusā.</span><br />
</p>
<p id="thi-ap30c9p1">
<span class="m-text m-primary">Aṭṭhārasasahassāni,</span><br />
</p>
<p id="thi-ap30c9p2">
<span class="m-text m-primary">sabbā sākiyasambhavā;</span><br />
</p>
<p id="thi-ap30c9p3">
<span class="m-text m-primary">Yasodharāsahassāni,</span><br />
</p>
<p id="thi-ap30c9p4">
<span class="m-text m-primary">pāmokkhā issarā tadā.</span><br />
</p>
<p id="thi-ap30c10p1">
<span class="m-text m-primary">Kāmadhātumatikkamma,</span><br />
</p>
<p id="thi-ap30c10p2">
<span class="m-text m-primary">saṇṭhitā rūpadhātuyā;</span><br />
</p>
<p id="thi-ap30c10p3">
<span class="m-text m-primary">Rūpena sadisā natthi,</span><br />
</p>
<p id="thi-ap30c10p4">
<span class="m-text m-primary">sahassānaṁ mahāmuni”.</span><br />
</p>
<p id="thi-ap30c11p1">
<span class="m-text m-primary">Sambuddhaṁ abhivādetvā,</span><br />
</p>
<p id="thi-ap30c11p2">
<span class="m-text m-primary">iddhiṁ dassaṁsu satthuno;</span><br />
</p>
<p id="thi-ap30c11p3">
<span class="m-text m-primary">Nekā nānāvidhākārā,</span><br />
</p>
<p id="thi-ap30c11p4">
<span class="m-text m-primary">mahāiddhīpi dassayuṁ.</span><br />
</p>
<p id="thi-ap30c12p1">
<span class="m-text m-primary">Cakkavāḷasamaṁ kāyaṁ,</span><br />
</p>
<p id="thi-ap30c12p2">
<span class="m-text m-primary">sīsaṁ uttarato kuru;</span><br />
</p>
<p id="thi-ap30c12p3">
<span class="m-text m-primary">Ubho pakkhā duve dīpā,</span><br />
</p>
<p id="thi-ap30c12p4">
<span class="m-text m-primary">jambudīpaṁ sarīrato.</span><br />
</p>
<p id="thi-ap30c13p1">
<span class="m-text m-primary">Dakkhiṇañca saraṁ piñchaṁ,</span><br />
</p>
<p id="thi-ap30c13p2">
<span class="m-text m-primary">nānāsākhā tu pattakā;</span><br />
</p>
<p id="thi-ap30c13p3">
<span class="m-text m-primary">Candañca sūriyañcakkhi,</span><br />
</p>
<p id="thi-ap30c13p4">
<span class="m-text m-primary">merupabbatato sikhaṁ.</span><br />
</p>
<p id="thi-ap30c14p1">
<span class="m-text m-primary">Cakkavāḷagiriṁ tuṇḍaṁ,</span><br />
</p>
<p id="thi-ap30c14p2">
<span class="m-text m-primary">jamburukkhaṁ samūlakaṁ;</span><br />
</p>
<p id="thi-ap30c14p3">
<span class="m-text m-primary">Bījamānā upāgantvā,</span><br />
</p>
<p id="thi-ap30c14p4">
<span class="m-text m-primary">vandantī lokanāyakaṁ.</span><br />
</p>
<p id="thi-ap30c15p1">
<span class="m-text m-primary">Hatthivaṇṇaṁ tathevassaṁ,</span><br />
</p>
<p id="thi-ap30c15p2">
<span class="m-text m-primary">pabbataṁ jaladhiṁ tathā;</span><br />
</p>
<p id="thi-ap30c15p3">
<span class="m-text m-primary">Candañca sūriyaṁ meruṁ,</span><br />
</p>
<p id="thi-ap30c15p4">
<span class="m-text m-primary">sakkavaṇṇañca dassayuṁ.</span><br />
</p>
<p id="thi-ap30c16p1">
<span class="m-text m-primary">“Yasodharā mayaṁ vīra,</span><br />
</p>
<p id="thi-ap30c16p2">
<span class="m-text m-primary">pāde vandāma cakkhuma;</span><br />
</p>
<p id="thi-ap30c16p3">
<span class="m-text m-primary">Tava cirapabhāvena,</span><br />
</p>
<p id="thi-ap30c16p4">
<span class="m-text m-primary">nipphannā naranāyaka.</span><br />
</p>
<p id="thi-ap30c17p1">
<span class="m-text m-primary">Iddhīsu ca vasī homa,</span><br />
</p>
<p id="thi-ap30c17p2">
<span class="m-text m-primary">dibbāya sotadhātuyā;</span><br />
</p>
<p id="thi-ap30c17p3">
<span class="m-text m-primary">Cetopariyañāṇassa,</span><br />
</p>
<p id="thi-ap30c17p4">
<span class="m-text m-primary">vasī homa mahāmune.</span><br />
</p>
<p id="thi-ap30c18p1">
<span class="m-text m-primary">Pubbenivāsaṁ jānāmi,</span><br />
</p>
<p id="thi-ap30c18p2">
<span class="m-text m-primary">dibbacakkhu visodhitaṁ;</span><br />
</p>
<p id="thi-ap30c18p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap30c18p4">
<span class="m-text m-primary">natthi dāni punabbhavo.</span><br />
</p>
<p id="thi-ap30c19p1">
<span class="m-text m-primary">Atthadhammaniruttīsu,</span><br />
</p>
<p id="thi-ap30c19p2">
<span class="m-text m-primary">paṭibhāne tatheva ca;</span><br />
</p>
<p id="thi-ap30c19p3">
<span class="m-text m-primary">Ñāṇaṁ amhaṁ mahāvīra,</span><br />
</p>
<p id="thi-ap30c19p4">
<span class="m-text m-primary">uppannaṁ tava santike.</span><br />
</p>
<p id="thi-ap30c20p1">
<span class="m-text m-primary">Pubbānaṁ lokanāthānaṁ,</span><br />
</p>
<p id="thi-ap30c20p2">
<span class="m-text m-primary">saṅgamaṁ no nidassitaṁ;</span><br />
</p>
<p id="thi-ap30c20p3">
<span class="m-text m-primary">Adhikārā bahū amhaṁ,</span><br />
</p>
<p id="thi-ap30c20p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c21p1">
<span class="m-text m-primary">Yaṁ amhaṁ pūritaṁ kammaṁ,</span><br />
</p>
<p id="thi-ap30c21p2">
<span class="m-text m-primary">kusalaṁ sarase mune;</span><br />
</p>
<p id="thi-ap30c21p3">
<span class="m-text m-primary">Tuyhatthāya mahāvīra,</span><br />
</p>
<p id="thi-ap30c21p4">
<span class="m-text m-primary">puññānupacitāni no.</span><br />
</p>
<p id="thi-ap30c22p1">
<span class="m-text m-primary">Abhabbaṭṭhāne vajjetvā,</span><br />
</p>
<p id="thi-ap30c22p2">
<span class="m-text m-primary">vārayimha anācaraṁ;</span><br />
</p>
<p id="thi-ap30c22p3">
<span class="m-text m-primary">Tuyhatthāya mahāvīra,</span><br />
</p>
<p id="thi-ap30c22p4">
<span class="m-text m-primary">cattāni jīvitāni no.</span><br />
</p>
<p id="thi-ap30c23p1">
<span class="m-text m-primary">Nekakoṭisahassāni,</span><br />
</p>
<p id="thi-ap30c23p2">
<span class="m-text m-primary">bhariyatthāyadāsi no;</span><br />
</p>
<p id="thi-ap30c23p3">
<span class="m-text m-primary">Na tattha vimanā homa,</span><br />
</p>
<p id="thi-ap30c23p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c24p1">
<span class="m-text m-primary">Nekakoṭisahassāni,</span><br />
</p>
<p id="thi-ap30c24p2">
<span class="m-text m-primary">upakārāyadāsi no;</span><br />
</p>
<p id="thi-ap30c24p3">
<span class="m-text m-primary">Na tattha vimanā homa,</span><br />
</p>
<p id="thi-ap30c24p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c25p1">
<span class="m-text m-primary">Nekakoṭisahassāni,</span><br />
</p>
<p id="thi-ap30c25p2">
<span class="m-text m-primary">bhojanatthāyadāsi no;</span><br />
</p>
<p id="thi-ap30c25p3">
<span class="m-text m-primary">Na tattha vimanā homa,</span><br />
</p>
<p id="thi-ap30c25p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c26p1">
<span class="m-text m-primary">Nekakoṭisahassāni,</span><br />
</p>
<p id="thi-ap30c26p2">
<span class="m-text m-primary">jīvitāni cajimhase;</span><br />
</p>
<p id="thi-ap30c26p3">
<span class="m-text m-primary">Bhayamokkhaṁ karissāma,</span><br />
</p>
<p id="thi-ap30c26p4">
<span class="m-text m-primary">jīvitāni cajimhase.</span><br />
</p>
<p id="thi-ap30c27p1">
<span class="m-text m-primary">Aṅgagate alaṅkāre,</span><br />
</p>
<p id="thi-ap30c27p2">
<span class="m-text m-primary">vatthe nānāvidhe bahū;</span><br />
</p>
<p id="thi-ap30c27p3">
<span class="m-text m-primary">Itthibhaṇḍe na gūhāma,</span><br />
</p>
<p id="thi-ap30c27p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c28p1">
<span class="m-text m-primary">Dhanadhaññapariccāgaṁ,</span><br />
</p>
<p id="thi-ap30c28p2">
<span class="m-text m-primary">gāmāni nigamāni ca;</span><br />
</p>
<p id="thi-ap30c28p3">
<span class="m-text m-primary">Khettaṁ puttā ca dhītā ca,</span><br />
</p>
<p id="thi-ap30c28p4">
<span class="m-text m-primary">pariccattā mahāmune.</span><br />
</p>
<p id="thi-ap30c29p1">
<span class="m-text m-primary">Hatthī assā gavā cāpi,</span><br />
</p>
<p id="thi-ap30c29p2">
<span class="m-text m-primary">dāsiyo paricārikā;</span><br />
</p>
<p id="thi-ap30c29p3">
<span class="m-text m-primary">Tuyhatthāya mahāvīra,</span><br />
</p>
<p id="thi-ap30c29p4">
<span class="m-text m-primary">pariccattaṁ asaṅkhiyaṁ.</span><br />
</p>
<p id="thi-ap30c30p1">
<span class="m-text m-primary">Yaṁ amhe paṭimantesi,</span><br />
</p>
<p id="thi-ap30c30p2">
<span class="m-text m-primary">‘dānaṁ dassāma yācake’;</span><br />
</p>
<p id="thi-ap30c30p3">
<span class="m-text m-primary">Vimanaṁ no na passāma,</span><br />
</p>
<p id="thi-ap30c30p4">
<span class="m-text m-primary">dadato dānamuttamaṁ.</span><br />
</p>
<p id="thi-ap30c31p1">
<span class="m-text m-primary">Nānāvidhaṁ bahuṁ dukkhaṁ,</span><br />
</p>
<p id="thi-ap30c31p2">
<span class="m-text m-primary">saṁsāre ca bahubbidhe;</span><br />
</p>
<p id="thi-ap30c31p3">
<span class="m-text m-primary">Tuyhatthāya mahāvīra,</span><br />
</p>
<p id="thi-ap30c31p4">
<span class="m-text m-primary">anubhuttaṁ asaṅkhiyaṁ.</span><br />
</p>
<p id="thi-ap30c32p1">
<span class="m-text m-primary">Sukhappattānumodāma,</span><br />
</p>
<p id="thi-ap30c32p2">
<span class="m-text m-primary">na ca dukkhesu dummanā;</span><br />
</p>
<p id="thi-ap30c32p3">
<span class="m-text m-primary">Sabbattha tulitā homa,</span><br />
</p>
<p id="thi-ap30c32p4">
<span class="m-text m-primary">tuyhatthāya mahāmune.</span><br />
</p>
<p id="thi-ap30c33p1">
<span class="m-text m-primary">Anumaggena sambuddho,</span><br />
</p>
<p id="thi-ap30c33p2">
<span class="m-text m-primary">yaṁ dhammaṁ abhinīhari;</span><br />
</p>
<p id="thi-ap30c33p3">
<span class="m-text m-primary">Anubhotvā sukhaṁ dukkhaṁ,</span><br />
</p>
<p id="thi-ap30c33p4">
<span class="m-text m-primary">patto bodhiṁ mahāmune.</span><br />
</p>
<p id="thi-ap30c34p1">
<span class="m-text m-primary">Brahmadevañca sambuddhaṁ,</span><br />
</p>
<p id="thi-ap30c34p2">
<span class="m-text m-primary">gotamaṁ lokanāyakaṁ;</span><br />
</p>
<p id="thi-ap30c34p3">
<span class="m-text m-primary">Aññesaṁ lokanāthānaṁ,</span><br />
</p>
<p id="thi-ap30c34p4">
<span class="m-text m-primary">saṅgamaṁ tehi no bahū.</span><br />
</p>
<p id="thi-ap30c35p1">
<span class="m-text m-primary">Adhikāraṁ bahuṁ amhe,</span><br />
</p>
<p id="thi-ap30c35p2">
<span class="m-text m-primary">tuyhatthāya mahāmune;</span><br />
</p>
<p id="thi-ap30c35p3">
<span class="m-text m-primary">Gavesato buddhadhamme,</span><br />
</p>
<p id="thi-ap30c35p4">
<span class="m-text m-primary">mayaṁ te paricārikā.</span><br />
</p>
<p id="thi-ap30c36p1">
<span class="m-text m-primary">Kappe ca satasahasse,</span><br />
</p>
<p id="thi-ap30c36p2">
<span class="m-text m-primary">caturo ca asaṅkhiye;</span><br />
</p>
<p id="thi-ap30c36p3">
<span class="m-text m-primary">Dīpaṅkaro mahāvīro,</span><br />
</p>
<p id="thi-ap30c36p4">
<span class="m-text m-primary">uppajji lokanāyako.</span><br />
</p>
<p id="thi-ap30c37p1">
<span class="m-text m-primary">Paccantadesavisaye,</span><br />
</p>
<p id="thi-ap30c37p2">
<span class="m-text m-primary">nimantetvā tathāgataṁ;</span><br />
</p>
<p id="thi-ap30c37p3">
<span class="m-text m-primary">Tassa āgamanaṁ maggaṁ,</span><br />
</p>
<p id="thi-ap30c37p4">
<span class="m-text m-primary">sodhenti tuṭṭhamānasā.</span><br />
</p>
<p id="thi-ap30c38p1">
<span class="m-text m-primary">Tena kālena so āsi,</span><br />
</p>
<p id="thi-ap30c38p2">
<span class="m-text m-primary">sumedho nāma brāhmaṇo;</span><br />
</p>
<p id="thi-ap30c38p3">
<span class="m-text m-primary">Maggañca paṭiyādesi,</span><br />
</p>
<p id="thi-ap30c38p4">
<span class="m-text m-primary">āyato sabbadassino.</span><br />
</p>
<p id="thi-ap30c39p1">
<span class="m-text m-primary">Tena kālena ahumha,</span><br />
</p>
<p id="thi-ap30c39p2">
<span class="m-text m-primary">sabbā brāhmaṇasambhavā;</span><br />
</p>
<p id="thi-ap30c39p3">
<span class="m-text m-primary">Thalūdajāni pupphāni,</span><br />
</p>
<p id="thi-ap30c39p4">
<span class="m-text m-primary">āharimha samāgamaṁ.</span><br />
</p>
<p id="thi-ap30c40p1">
<span class="m-text m-primary">Tasmiṁ so samaye buddho,</span><br />
</p>
<p id="thi-ap30c40p2">
<span class="m-text m-primary">dīpaṅkaro mahāyaso;</span><br />
</p>
<p id="thi-ap30c40p3">
<span class="m-text m-primary">Viyākāsi mahāvīro,</span><br />
</p>
<p id="thi-ap30c40p4">
<span class="m-text m-primary">isimuggatamānasaṁ.</span><br />
</p>
<p id="thi-ap30c41p1">
<span class="m-text m-primary">Calatī ravatī puthavī,</span><br />
</p>
<p id="thi-ap30c41p2">
<span class="m-text m-primary">saṅkampati sadevake;</span><br />
</p>
<p id="thi-ap30c41p3">
<span class="m-text m-primary">Tassa kammaṁ pakittente,</span><br />
</p>
<p id="thi-ap30c41p4">
<span class="m-text m-primary">isimuggatamānasaṁ.</span><br />
</p>
<p id="thi-ap30c42p1">
<span class="m-text m-primary">Devakaññā manussā ca,</span><br />
</p>
<p id="thi-ap30c42p2">
<span class="m-text m-primary">mayañcāpi sadevakā;</span><br />
</p>
<p id="thi-ap30c42p3">
<span class="m-text m-primary">Nānāpūjanīyaṁ bhaṇḍaṁ,</span><br />
</p>
<p id="thi-ap30c42p4">
<span class="m-text m-primary">pūjayitvāna patthayuṁ.</span><br />
</p>
<p id="thi-ap30c43p1">
<span class="m-text m-primary">Tesaṁ buddho viyākāsi,</span><br />
</p>
<p id="thi-ap30c43p2">
<span class="m-text m-primary">jotidīpa sanāmako;</span><br />
</p>
<p id="thi-ap30c43p3">
<span class="m-text m-primary">‘Ajja ye patthitā atthi,</span><br />
</p>
<p id="thi-ap30c43p4">
<span class="m-text m-primary">te bhavissanti sammukhā’.</span><br />
</p>
<p id="thi-ap30c44p1">
<span class="m-text m-primary">Aparimeyye ito kappe,</span><br />
</p>
<p id="thi-ap30c44p2">
<span class="m-text m-primary">yaṁ no buddho viyākari;</span><br />
</p>
<p id="thi-ap30c44p3">
<span class="m-text m-primary">Taṁ vācamanumodentā,</span><br />
</p>
<p id="thi-ap30c44p4">
<span class="m-text m-primary">evaṅkārī ahumha no.</span><br />
</p>
<p id="thi-ap30c45p1">
<span class="m-text m-primary">Tassa kammassa sukatassa,</span><br />
</p>
<p id="thi-ap30c45p2">
<span class="m-text m-primary">tassa cittaṁ pasādayuṁ;</span><br />
</p>
<p id="thi-ap30c45p3">
<span class="m-text m-primary">Devamānusikaṁ yoniṁ,</span><br />
</p>
<p id="thi-ap30c45p4">
<span class="m-text m-primary">anubhotvā asaṅkhiyaṁ.</span><br />
</p>
<p id="thi-ap30c46p1">
<span class="m-text m-primary">Sukhadukkhenubhotvāna,</span><br />
</p>
<p id="thi-ap30c46p2">
<span class="m-text m-primary">devesu mānusesu ca;</span><br />
</p>
<p id="thi-ap30c46p3">
<span class="m-text m-primary">Pacchime bhave sampatte,</span><br />
</p>
<p id="thi-ap30c46p4">
<span class="m-text m-primary">jātāmha sākiye kule.</span><br />
</p>
<p id="thi-ap30c47p1">
<span class="m-text m-primary">Rūpavatī bhogavatī,</span><br />
</p>
<p id="thi-ap30c47p2">
<span class="m-text m-primary">yasasīlavatī tato;</span><br />
</p>
<p id="thi-ap30c47p3">
<span class="m-text m-primary">Sabbaṅgasampadā homa,</span><br />
</p>
<p id="thi-ap30c47p4">
<span class="m-text m-primary">kulesu abhisakkatā.</span><br />
</p>
<p id="thi-ap30c48p1">
<span class="m-text m-primary">Lābhaṁ silokaṁ sakkāraṁ,</span><br />
</p>
<p id="thi-ap30c48p2">
<span class="m-text m-primary">lokadhammasamāgamaṁ;</span><br />
</p>
<p id="thi-ap30c48p3">
<span class="m-text m-primary">Cittañca dukkhitaṁ natthi,</span><br />
</p>
<p id="thi-ap30c48p4">
<span class="m-text m-primary">vasāma akutobhayā.</span><br />
</p>
<p id="thi-ap30c49p1">
<span class="m-text m-primary">Vuttañhetaṁ bhagavatā,</span><br />
</p>
<p id="thi-ap30c49p2">
<span class="m-text m-primary">‘rañño antepure tadā;</span><br />
</p>
<p id="thi-ap30c49p3">
<span class="m-text m-primary">Khattiyānaṁ pure vīra,</span><br />
</p>
<p id="thi-ap30c49p4">
<span class="m-text m-primary">upakārañca niddisi.</span><br />
</p>
<p id="thi-ap30c50p1">
<span class="m-text m-primary">Upakārā ca yā nārī,</span><br />
</p>
<p id="thi-ap30c50p2">
<span class="m-text m-primary">yā ca nārī sukhe dukhe;</span><br />
</p>
<p id="thi-ap30c50p3">
<span class="m-text m-primary">Atthakkhāyī ca yā nārī,</span><br />
</p>
<p id="thi-ap30c50p4">
<span class="m-text m-primary">yā ca nārīnukampikā.</span><br />
</p>
<p id="thi-ap30c51p1">
<span class="m-text m-primary">Dhammaṁ care sucaritaṁ,</span><br />
</p>
<p id="thi-ap30c51p2">
<span class="m-text m-primary">na naṁ duccaritaṁ care;</span><br />
</p>
<p id="thi-ap30c51p3">
<span class="m-text m-primary">Dhammacārī sukhaṁ seti,</span><br />
</p>
<p id="thi-ap30c51p4">
<span class="m-text m-primary">asmiṁ loke paramhi ca’.</span><br />
</p>
<p id="thi-ap30c52p1">
<span class="m-text m-primary">Agāraṁ vijahitvāna,</span><br />
</p>
<p id="thi-ap30c52p2">
<span class="m-text m-primary">pabbajimhanagāriyaṁ;</span><br />
</p>
<p id="thi-ap30c52p3">
<span class="m-text m-primary">Aḍḍhamāse asampatte,</span><br />
</p>
<p id="thi-ap30c52p4">
<span class="m-text m-primary">catusaccaṁ phusimha no.</span><br />
</p>
<p id="thi-ap30c53p1">
<span class="m-text m-primary">Cīvaraṁ piṇḍapātañca,</span><br />
</p>
<p id="thi-ap30c53p2">
<span class="m-text m-primary">paccayaṁ sayanāsanaṁ;</span><br />
</p>
<p id="thi-ap30c53p3">
<span class="m-text m-primary">Upanenti bahū amhe,</span><br />
</p>
<p id="thi-ap30c53p4">
<span class="m-text m-primary">sāgarasseva ūmiyo.</span><br />
</p>
<p id="thi-ap30c54p1">
<span class="m-text m-primary">Kilesā jhāpitā amhaṁ,</span><br />
</p>
<p id="thi-ap30c54p2">
<span class="m-text m-primary">bhavā sabbe samūhatā;</span><br />
</p>
<p id="thi-ap30c54p3">
<span class="m-text m-primary">Nāgīva bandhanaṁ chetvā,</span><br />
</p>
<p id="thi-ap30c54p4">
<span class="m-text m-primary">viharāma anāsavā.</span><br />
</p>
<p id="thi-ap30c55p1">
<span class="m-text m-primary">Svāgataṁ vata no āsi,</span><br />
</p>
<p id="thi-ap30c55p2">
<span class="m-text m-primary">mama buddhassa santike;</span><br />
</p>
<p id="thi-ap30c55p3">
<span class="m-text m-primary">Tisso vijjā anuppattā,</span><br />
</p>
<p id="thi-ap30c55p4">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap30c56p1">
<span class="m-text m-primary">Paṭisambhidā catasso,</span><br />
</p>
<p id="thi-ap30c56p2">
<span class="m-text m-primary">vimokkhāpi ca aṭṭhime;</span><br />
</p>
<p id="thi-ap30c56p3">
<span class="m-text m-primary">Chaḷabhiññā sacchikatā,</span><br />
</p>
<p id="thi-ap30c56p4">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap30c57p1">
<span class="m-text m-primary">Evaṁ bahuvidhaṁ dukkhaṁ,</span><br />
</p>
<p id="thi-ap30c57p2">
<span class="m-text m-primary">sampattī ca bahubbidhā;</span><br />
</p>
<p id="thi-ap30c57p3">
<span class="m-text m-primary">Visuddhabhāvaṁ sampattā,</span><br />
</p>
<p id="thi-ap30c57p4">
<span class="m-text m-primary">labhāma sabbasampadā.</span><br />
</p>
<p id="thi-ap30c58p1">
<span class="m-text m-primary">Yā dadanti sakattānaṁ,</span><br />
</p>
<p id="thi-ap30c58p2">
<span class="m-text m-primary">puññatthāya mahesino;</span><br />
</p>
<p id="thi-ap30c58p3">
<span class="m-text m-primary">Sahāyasampadā honti,</span><br />
</p>
<p id="thi-ap30c58p4">
<span class="m-text m-primary">nibbānapadamasaṅkhataṁ.</span><br />
</p>
<p id="thi-ap30c59p1">
<span class="m-text m-primary">Parikkhīṇaṁ atītañca,</span><br />
</p>
<p id="thi-ap30c59p2">
<span class="m-text m-primary">paccuppannaṁ anāgataṁ;</span><br />
</p>
<p id="thi-ap30c59p3">
<span class="m-text m-primary">Sabbakammampi no khīṇaṁ,</span><br />
</p>
<p id="thi-ap30c59p4">
<span class="m-text m-primary">pāde vandāma cakkhuma”.</span><br />
</p>
<p id="thi-ap30c60p1">
<span class="m-text m-primary">“Nibbānāya vadantīnaṁ,</span><br />
</p>
<p id="thi-ap30c60p2">
<span class="m-text m-primary">Kiṁ vo vakkhāma uttari;</span><br />
</p>
<p id="thi-ap30c60p3">
<span class="m-text m-primary">Santasaṅkhatadosañhi,</span><br />
</p>
<p id="thi-ap30c60p4">
<span class="m-text m-primary">Pappotha amataṁ padaṁ”.</span><br />
</p>
<p id="thi-ap30c61p1">
<span class="m-text m-primary">Itthaṁ sudaṁ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti.</span><br />
</p>
<p id="thi-ap30c62p1">
<span class="m-text m-primary">Yasodharāpamukhaaṭṭhārasabhikkhunīsahassāpadānaṁ dasamaṁ.</span><br />
</p>
<p id="thi-ap30c63p1">
<span class="m-text m-primary">Kuṇḍalakesīvaggo tatiyo.</span><br />
</p>
<p id="thi-ap30c64p1">
<span class="m-text m-primary">Tassuddānaṁ</span><br />
</p>
<p id="thi-ap30c65p1">
<span class="m-text m-primary">Kuṇḍalā gotamī ceva,</span><br />
</p>
<p id="thi-ap30c65p2">
<span class="m-text m-primary">dhammadinnā ca sakulā;</span><br />
</p>
<p id="thi-ap30c65p3">
<span class="m-text m-primary">Varanandā ca soṇā ca,</span><br />
</p>
<p id="thi-ap30c65p4">
<span class="m-text m-primary">kāpilānī yasodharā.</span><br />
</p>
<p id="thi-ap30c66p1">
<span class="m-text m-primary">Dasasahassabhikkhunī,</span><br />
</p>
<p id="thi-ap30c66p2">
<span class="m-text m-primary">aṭṭhārasasahassakā;</span><br />
</p>
<p id="thi-ap30c66p3">
<span class="m-text m-primary">Gāthāsatāni cattāri,</span><br />
</p>
<p id="thi-ap30c66p4">
<span class="m-text m-primary">cha ca sattatimeva ca.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>