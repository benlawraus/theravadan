<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0j0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0j0z.html" />
  <meta property="og:description" content="Dasakanipāta Catudvāravagga 10. Kukkuṭajātaka “Nāsmase katapāpamhi, nāsmase alikavādine; Nāsmase attatthapaññamhi, atisantepi nāsmase. Bhavanti heke purisā, gopipāsikajātikā; Ghasanti maññe mittāni, vācāya na ca kammunā. Sukkhañjalipaggahitā, vācāya paliguṇṭhitā; Manussapheggū nāsīde, yasmiṁ natthi kataññutā. Na hi aññaññacittānaṁ, itthīnaṁ purisāna vā; Nānāvikatvā saṁsaggaṁ, tādisampi ca nāsmase. Anariyakammamokkantaṁ, athetaṁ sabbaghātinaṁ; Nisitaṁva …" />
  <meta name="twitter:description" content="Dasakanipāta Catudvāravagga 10. Kukkuṭajātaka “Nāsmase katapāpamhi, nāsmase alikavādine; Nāsmase attatthapaññamhi, atisantepi nāsmase. Bhavanti heke purisā, gopipāsikajātikā; Ghasanti maññe mittāni, vācāya na ca kammunā. Sukkhañjalipaggahitā, vācāya paliguṇṭhitā; Manussapheggū nāsīde, yasmiṁ natthi kataññutā. Na hi aññaññacittānaṁ, itthīnaṁ purisāna vā; Nānāvikatvā saṁsaggaṁ, tādisampi ca nāsmase. Anariyakammamokkantaṁ, athetaṁ sabbaghātinaṁ; Nisitaṁva …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="kukkutajataka">
<h4><a href="#kukkutajataka">10. Kukkuṭajātaka</a></h4>
<p id="ja448c1p1">
<span class="pali m-text">“Nāsmase katapāpamhi,</span><br />
</p>
<p id="ja448c1p2">
<span class="pali m-text">nāsmase alikavādine;</span><br />
</p>
<p id="ja448c1p3">
<span class="pali m-text">Nāsmase attatthapaññamhi,</span><br />
</p>
<p id="ja448c1p4">
<span class="pali m-text">atisantepi nāsmase.</span><br />
</p>
<p id="ja448c2p1">
<span class="pali m-text">Bhavanti heke purisā,</span><br />
</p>
<p id="ja448c2p2">
<span class="pali m-text">gopipāsikajātikā;</span><br />
</p>
<p id="ja448c2p3">
<span class="pali m-text">Ghasanti maññe mittāni,</span><br />
</p>
<p id="ja448c2p4">
<span class="pali m-text">vācāya na ca kammunā.</span><br />
</p>
<p id="ja448c3p1">
<span class="pali m-text">Sukkhañjalipaggahitā,</span><br />
</p>
<p id="ja448c3p2">
<span class="pali m-text">vācāya paliguṇṭhitā;</span><br />
</p>
<p id="ja448c3p3">
<span class="pali m-text">Manussapheggū nāsīde,</span><br />
</p>
<p id="ja448c3p4">
<span class="pali m-text">yasmiṁ natthi kataññutā.</span><br />
</p>
<p id="ja448c4p1">
<span class="pali m-text">Na hi aññaññacittānaṁ,</span><br />
</p>
<p id="ja448c4p2">
<span class="pali m-text">itthīnaṁ purisāna vā;</span><br />
</p>
<p id="ja448c4p3">
<span class="pali m-text">Nānāvikatvā saṁsaggaṁ,</span><br />
</p>
<p id="ja448c4p4">
<span class="pali m-text">tādisampi ca nāsmase.</span><br />
</p>
<p id="ja448c5p1">
<span class="pali m-text">Anariyakammamokkantaṁ,</span><br />
</p>
<p id="ja448c5p2">
<span class="pali m-text">athetaṁ sabbaghātinaṁ;</span><br />
</p>
<p id="ja448c5p3">
<span class="pali m-text">Nisitaṁva paṭicchannaṁ,</span><br />
</p>
<p id="ja448c5p4">
<span class="pali m-text">tādisampi ca nāsmase.</span><br />
</p>
<p id="ja448c6p1">
<span class="pali m-text">Mittarūpenidhekacce,</span><br />
</p>
<p id="ja448c6p2">
<span class="pali m-text">sākhalyena acetasā;</span><br />
</p>
<p id="ja448c6p3">
<span class="pali m-text">Vividhehi upāyanti,</span><br />
</p>
<p id="ja448c6p4">
<span class="pali m-text">tādisampi ca nāsmase.</span><br />
</p>
<p id="ja448c7p1">
<span class="pali m-text">Āmisaṁ vā dhanaṁ vāpi,</span><br />
</p>
<p id="ja448c7p2">
<span class="pali m-text">yattha passati tādiso;</span><br />
</p>
<p id="ja448c7p3">
<span class="pali m-text">Dubbhiṁ karoti dummedho,</span><br />
</p>
<p id="ja448c7p4">
<span class="pali m-text">tañca hantvāna gacchati”.</span><br />
</p>
<p id="ja448c8p1">
<span class="pali m-text">“Mittarūpena bahavo,</span><br />
</p>
<p id="ja448c8p2">
<span class="pali m-text">channā sevanti sattavo;</span><br />
</p>
<p id="ja448c8p3">
<span class="pali m-text">Jahe kāpurise hete,</span><br />
</p>
<p id="ja448c8p4">
<span class="pali m-text">kukkuṭo viya senakaṁ.</span><br />
</p>
<p id="ja448c9p1">
<span class="pali m-text">Yo ca uppatitaṁ atthaṁ,</span><br />
</p>
<p id="ja448c9p2">
<span class="pali m-text">na khippamanubujjhati;</span><br />
</p>
<p id="ja448c9p3">
<span class="pali m-text">Amittavasamanveti,</span><br />
</p>
<p id="ja448c9p4">
<span class="pali m-text">pacchā ca anutappati.</span><br />
</p>
<p id="ja448c10p1">
<span class="pali m-text">Yo ca uppatitaṁ atthaṁ,</span><br />
</p>
<p id="ja448c10p2">
<span class="pali m-text">khippameva nibodhati;</span><br />
</p>
<p id="ja448c10p3">
<span class="pali m-text">Muccate sattusambādhā,</span><br />
</p>
<p id="ja448c10p4">
<span class="pali m-text">kukkuṭo viya senakā.</span><br />
</p>
<p id="ja448c11p1">
<span class="pali m-text">Taṁ tādisaṁ kūṭamivoḍḍitaṁ vane,</span><br />
</p>
<p id="ja448c11p2">
<span class="pali m-text">Adhammikaṁ niccavidhaṁsakārinaṁ;</span><br />
</p>
<p id="ja448c11p3">
<span class="pali m-text">Ārā vivajjeyya naro vicakkhaṇo,</span><br />
</p>
<p id="ja448c11p4">
<span class="pali m-text">Senaṁ yathā kukkuṭo vaṁsakānane”ti.</span><br />
</p>
<p id="ja448c12p1">
<span class="pali m-text">Kukkuṭajātakaṁ dasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>