<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cpy00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://theravadan.org/pages/cpy00fz.html" />
  <meta property="og:description" content="Hatthināgavagga Sīlapāramī 3 Campeyyanāgacariya “Punāparaṁ yadā homi, campeyyako mahiddhiko; Tadāpi dhammiko āsiṁ, sīlabbatasamappito. Tadāpi maṁ dhammacāriṁ, upavutthaṁ uposathaṁ; Ahituṇḍiko gahetvāna, rājadvāramhi kīḷati. Yaṁ yaṁ so vaṇṇaṁ cintayi, nīlaṁva pītalohitaṁ; Tassa cittānuvattanto, homi cintitasannibho. Thalaṁ kareyyamudakaṁ, udakampi thalaṁ kare; Yadihaṁ tassa pakuppeyyaṁ, khaṇena chārikaṁ kare. Yadi …" />
  <meta name="twitter:description" content="Hatthināgavagga Sīlapāramī 3 Campeyyanāgacariya “Punāparaṁ yadā homi, campeyyako mahiddhiko; Tadāpi dhammiko āsiṁ, sīlabbatasamappito. Tadāpi maṁ dhammacāriṁ, upavutthaṁ uposathaṁ; Ahituṇḍiko gahetvāna, rājadvāramhi kīḷati. Yaṁ yaṁ so vaṇṇaṁ cintayi, nīlaṁva pītalohitaṁ; Tassa cittānuvattanto, homi cintitasannibho. Thalaṁ kareyyamudakaṁ, udakampi thalaṁ kare; Yadihaṁ tassa pakuppeyyaṁ, khaṇena chārikaṁ kare. Yadi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="hatthinagavagga">
<h2><a href="#hatthinagavagga">Hatthināgavagga</a></h2>
<section id="silaparami-3">
<h3><a href="#silaparami-3">Sīlapāramī 3</a></h3>
<p id="cp13c0p4">
<span class="m-text m-primary">Campeyyanāgacariya</span><br />
</p>
<p id="cp13c1p1">
<span class="m-text m-primary">“Punāparaṁ yadā homi,</span><br />
</p>
<p id="cp13c1p2">
<span class="m-text m-primary">campeyyako mahiddhiko;</span><br />
</p>
<p id="cp13c1p3">
<span class="m-text m-primary">Tadāpi dhammiko āsiṁ,</span><br />
</p>
<p id="cp13c1p4">
<span class="m-text m-primary">sīlabbatasamappito.</span><br />
</p>
<p id="cp13c2p1">
<span class="m-text m-primary">Tadāpi maṁ dhammacāriṁ,</span><br />
</p>
<p id="cp13c2p2">
<span class="m-text m-primary">upavutthaṁ uposathaṁ;</span><br />
</p>
<p id="cp13c2p3">
<span class="m-text m-primary">Ahituṇḍiko gahetvāna,</span><br />
</p>
<p id="cp13c2p4">
<span class="m-text m-primary">rājadvāramhi kīḷati.</span><br />
</p>
<p id="cp13c3p1">
<span class="m-text m-primary">Yaṁ yaṁ so vaṇṇaṁ cintayi,</span><br />
</p>
<p id="cp13c3p2">
<span class="m-text m-primary">nīlaṁva pītalohitaṁ;</span><br />
</p>
<p id="cp13c3p3">
<span class="m-text m-primary">Tassa cittānuvattanto,</span><br />
</p>
<p id="cp13c3p4">
<span class="m-text m-primary">homi cintitasannibho.</span><br />
</p>
<p id="cp13c4p1">
<span class="m-text m-primary">Thalaṁ kareyyamudakaṁ,</span><br />
</p>
<p id="cp13c4p2">
<span class="m-text m-primary">udakampi thalaṁ kare;</span><br />
</p>
<p id="cp13c4p3">
<span class="m-text m-primary">Yadihaṁ tassa pakuppeyyaṁ,</span><br />
</p>
<p id="cp13c4p4">
<span class="m-text m-primary">khaṇena chārikaṁ kare.</span><br />
</p>
<p id="cp13c5p1">
<span class="m-text m-primary">Yadi cittavasī hessaṁ,</span><br />
</p>
<p id="cp13c5p2">
<span class="m-text m-primary">parihāyissāmi sīlato;</span><br />
</p>
<p id="cp13c5p3">
<span class="m-text m-primary">Sīlena parihīnassa,</span><br />
</p>
<p id="cp13c5p4">
<span class="m-text m-primary">uttamattho na sijjhati.</span><br />
</p>
<p id="cp13c6p1">
<span class="m-text m-primary">Kāmaṁ bhijjatuyaṁ kāyo,</span><br />
</p>
<p id="cp13c6p2">
<span class="m-text m-primary">idheva vikirīyatu;</span><br />
</p>
<p id="cp13c6p3">
<span class="m-text m-primary">Neva sīlaṁ pabhindeyyaṁ,</span><br />
</p>
<p id="cp13c6p4">
<span class="m-text m-primary">vikirante bhusaṁ viyā”ti.</span><br />
</p>
<p id="cp13c7p1">
<span class="m-text m-primary">Campeyyanāgacariyaṁ tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>