<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 127 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny04iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 127" />
  <meta name="twitter:title" content="Majjhima Nikāya 127" />
  <meta property="og:url" content="https://www.theravadan.org/pages/mny04iz.html" />
  <meta property="og:description" content="Translators: sujato Middle Discourses 127 Anuruddhasutta With Anuruddha Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho pañcakaṅgo thapati aññataraṁ purisaṁ āmantesi: And …" />
  <meta name="twitter:description" content="Translators: sujato Middle Discourses 127 Anuruddhasutta With Anuruddha Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho pañcakaṅgo thapati aññataraṁ purisaṁ āmantesi: And …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 127
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 127</span></p>
<p id="mn127c0p2">
<span class="m-text m-primary">Anuruddhasutta</span><br />
<span class="m-text">With Anuruddha</span><br />
</p>
<p id="mn127c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn127c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn127c2p1">
<span class="m-text m-primary">Atha kho pañcakaṅgo thapati aññataraṁ purisaṁ āmantesi:</span><br />
<span class="m-text">And then the master builder Pañcakaṅga addressed a man,</span><br />
</p>
<p id="mn127c2p2">
<span class="m-text m-primary">“ehi tvaṁ, ambho purisa, yenāyasmā anuruddho tenupasaṅkama; upasaṅkamitvā mama vacanena āyasmato anuruddhassa pāde sirasā vandāhi:</span><br />
<span class="m-text">“Please, mister, go to Venerable Anuruddha, and in my name bow with your head to his feet. Say to him,</span><br />
</p>
<p id="mn127c2p3">
<span class="m-text m-primary">‘pañcakaṅgo, bhante, thapati āyasmato anuruddhassa pāde sirasā vandatī’ti;</span><br />
<span class="m-text">‘Sir, the master builder Pañcakaṅga bows with his head to your feet.’</span><br />
</p>
<p id="mn127c2p4">
<span class="m-text m-primary">evañca vadehi:</span><br />
<span class="m-text">And then ask him whether he</span><br />
</p>
<p id="mn127c2p5">
<span class="m-text m-primary">‘adhivāsetu kira, bhante, āyasmā anuruddho pañcakaṅgassa thapatissa svātanāya attacatuttho bhattaṁ;</span><br />
<span class="m-text">might please accept tomorrow’s meal from Pañcakaṅga together with the mendicant Saṅgha.</span><br />
</p>
<p id="mn127c2p6">
<span class="m-text m-primary">yena ca kira, bhante, āyasmā anuruddho pagevataraṁ āgaccheyya;</span><br />
<span class="m-text">And ask whether he might please come earlier than usual,</span><br />
</p>
<p id="mn127c2p7">
<span class="m-text m-primary">pañcakaṅgo, bhante, thapati bahukicco bahukaraṇīyo rājakaraṇīyenā’”ti.</span><br />
<span class="m-text">for Pañcakaṅga has many duties, and much work to do for the king.”</span><br />
</p>
<p id="mn127c2p8">
<span class="m-text m-primary">“Evaṁ, bhante”ti kho so puriso pañcakaṅgassa thapatissa paṭissutvā yenāyasmā anuruddho tenupasaṅkami; upasaṅkamitvā āyasmantaṁ anuruddhaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ anuruddhaṁ etadavoca:</span><br />
<span class="m-text">“Yes, sir,” that man replied. He did as Pañcakaṅga asked, and</span><br />
</p>
<p id="mn127c2p9">
<span class="m-text m-primary">“pañcakaṅgo, bhante, thapati āyasmato anuruddhassa pāde sirasā vandati, evañca vadeti:</span><br />
</p>
<p id="mn127c2p10">
<span class="m-text m-primary">‘adhivāsetu kira, bhante, āyasmā anuruddho pañcakaṅgassa thapatissa svātanāya attacatuttho bhattaṁ;</span><br />
</p>
<p id="mn127c2p11">
<span class="m-text m-primary">yena ca kira, bhante, āyasmā anuruddho pagevataraṁ āgaccheyya;</span><br />
</p>
<p id="mn127c2p12">
<span class="m-text m-primary">pañcakaṅgo, bhante, thapati bahukicco bahukaraṇīyo rājakaraṇīyenā’”ti.</span><br />
</p>
<p id="mn127c2p13">
<span class="m-text m-primary">Adhivāsesi kho āyasmā anuruddho tuṇhībhāvena.</span><br />
<span class="m-text">Venerable Anuruddha consented in silence.</span><br />
</p>
<p id="mn127c3p1">
<span class="m-text m-primary">Atha kho āyasmā anuruddho tassā rattiyā accayena pubbaṇhasamayaṁ nivāsetvā pattacīvaramādāya yena pañcakaṅgassa thapatissa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="m-text">Then when the night had passed, Anuruddha robed up in the morning and, taking his bowl and robe, went to Pañcakaṅga’s home, where he sat on the seat spread out.</span><br />
</p>
<p id="mn127c3p2">
<span class="m-text m-primary">Atha kho pañcakaṅgo thapati āyasmantaṁ anuruddhaṁ paṇītena khādanīyena bhojanīyena sahatthā santappesi sampavāresi.</span><br />
<span class="m-text">Then Pañcakaṅga served and satisfied Anuruddha with his own hands with a variety of delicious foods.</span><br />
</p>
<p id="mn127c3p3">
<span class="m-text m-primary">Atha kho pañcakaṅgo thapati āyasmantaṁ anuruddhaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="m-text">When Anuruddha had eaten and washed his hands and bowl, Pañcakaṅga took a low seat, sat to one side,</span><br />
</p>
<p id="mn127c3p4">
<span class="m-text m-primary">Ekamantaṁ nisinno kho pañcakaṅgo thapati āyasmantaṁ anuruddhaṁ etadavoca:</span><br />
<span class="m-text">and said to him:</span><br />
</p>
<p id="mn127c4p1">
<span class="m-text m-primary">“Idha maṁ, bhante, therā bhikkhū upasaṅkamitvā evamāhaṁsu:</span><br />
<span class="m-text">“Sir, some senior mendicants have come to me and said,</span><br />
</p>
<p id="mn127c4p2">
<span class="m-text m-primary">‘appamāṇaṁ, gahapati, cetovimuttiṁ bhāvehī’ti.</span><br />
<span class="m-text">‘Householder, develop the limitless release of heart.’</span><br />
</p>
<p id="mn127c4p3">
<span class="m-text m-primary">Ekacce therā evamāhaṁsu:</span><br />
<span class="m-text">Others have said,</span><br />
</p>
<p id="mn127c4p4">
<span class="m-text m-primary">‘mahaggataṁ, gahapati, cetovimuttiṁ bhāvehī’ti.</span><br />
<span class="m-text">‘Householder, develop the expansive release of heart.’</span><br />
</p>
<p id="mn127c4p5">
<span class="m-text m-primary">Yā cāyaṁ, bhante, appamāṇā cetovimutti yā ca mahaggatā cetovimutti—</span><br />
<span class="m-text">Now, the limitless release of the heart and the expansive release of the heart:</span><br />
</p>
<p id="mn127c4p6">
<span class="m-text m-primary">ime dhammā nānatthā ceva nānābyañjanā ca, udāhu ekatthā byañjanameva nānan”ti?</span><br />
<span class="m-text">do these things differ in both meaning and phrasing? Or do they mean the same thing, and differ only in the phrasing?”</span><br />
</p>
<p id="mn127c5p1">
<span class="m-text m-primary">“Tena hi, gahapati, taṁyevettha paṭibhātu, apaṇṇakante ito bhavissatī”ti.</span><br />
<span class="m-text">“Well then, householder, let me know what you think about this. Afterwards you’ll get it for sure.”</span><br />
</p>
<p id="mn127c5p2">
<span class="m-text m-primary">“Mayhaṁ kho, bhante, evaṁ hoti:</span><br />
<span class="m-text">“Sir, this is what I think.</span><br />
</p>
<p id="mn127c5p3">
<span class="m-text m-primary">‘yā cāyaṁ appamāṇā cetovimutti yā ca mahaggatā cetovimutti ime dhammā ekatthā byañjanameva nānan’”ti.</span><br />
<span class="m-text">The limitless release of the heart and the expansive release of the heart mean the same thing, and differ only in the phrasing.”</span><br />
</p>
<p id="mn127c6p1">
<span class="m-text m-primary">“Yā cāyaṁ, gahapati, appamāṇā cetovimutti yā ca mahaggatā cetovimutti ime dhammā nānatthā ceva nānābyañjanā ca.</span><br />
<span class="m-text">“The limitless release of the heart and the expansive release of the heart differ in both meaning and phrasing.</span><br />
</p>
<p id="mn127c6p2">
<span class="m-text m-primary">Tadamināpetaṁ, gahapati, pariyāyena veditabbaṁ yathā ime dhammā nānatthā ceva nānābyañjanā ca.</span><br />
<span class="m-text">This is a way to understand how these things differ in both meaning and phrasing.</span><br />
</p>
<p id="mn127c7p1">
<span class="m-text m-primary">Katamā ca, gahapati, appamāṇā cetovimutti?</span><br />
<span class="m-text">And what is the limitless release of the heart?</span><br />
</p>
<p id="mn127c7p2">
<span class="m-text m-primary">Idha, gahapati, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ tathā tatiyaṁ tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="m-text">It’s when a mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="mn127c7p3">
<span class="m-text m-primary">Karuṇāsahagatena cetasā …</span><br />
<span class="m-text">They meditate spreading a heart full of compassion …</span><br />
</p>
<p id="mn127c7p4">
<span class="m-text m-primary">muditāsahagatena cetasā …</span><br />
<span class="m-text">They meditate spreading a heart full of rejoicing …</span><br />
</p>
<p id="mn127c7p5">
<span class="m-text m-primary">upekkhāsahagatena cetasā ekaṁ disaṁ pharitvā viharati, tathā dutiyaṁ tathā tatiyaṁ tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="m-text">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="mn127c7p6">
<span class="m-text m-primary">Ayaṁ vuccati, gahapati, appamāṇā cetovimutti.</span><br />
<span class="m-text">This is called the limitless release of the heart.</span><br />
</p>
<p id="mn127c8p1">
<span class="m-text m-primary">Katamā ca, gahapati, mahaggatā cetovimutti?</span><br />
<span class="m-text">And what is the expansive release of the heart?</span><br />
</p>
<p id="mn127c8p2">
<span class="m-text m-primary">Idha, gahapati, bhikkhu yāvatā ekaṁ rukkhamūlaṁ mahaggatanti pharitvā adhimuccitvā viharati.</span><br />
<span class="m-text">It’s when a mendicant meditates determined on pervading the extent of a single tree root as expansive.</span><br />
</p>
<p id="mn127c8p3">
<span class="m-text m-primary">Ayaṁ vuccati, gahapati, mahaggatā cetovimutti.</span><br />
<span class="m-text">This is called the expansive release of the heart.</span><br />
</p>
<p id="mn127c8p4">
<span class="m-text m-primary">Idha pana, gahapati, bhikkhu yāvatā dve vā tīṇi vā rukkhamūlāni mahaggatanti pharitvā adhimuccitvā viharati.</span><br />
<span class="m-text">Also, a mendicant meditates determined on pervading the extent of two or three tree roots …</span><br />
</p>
<p id="mn127c8p5">
<span class="m-text m-primary">Ayampi vuccati, gahapati, mahaggatā cetovimutti.</span><br />
</p>
<p id="mn127c8p6">
<span class="m-text m-primary">Idha pana, gahapati, bhikkhu yāvatā ekaṁ gāmakkhettaṁ mahaggatanti pharitvā adhimuccitvā viharati.</span><br />
<span class="m-text">a single village district …</span><br />
</p>
<p id="mn127c8p7">
<span class="m-text m-primary">Ayampi vuccati, gahapati, mahaggatā cetovimutti.</span><br />
</p>
<p id="mn127c8p8">
<span class="m-text m-primary">Idha pana, gahapati, bhikkhu yāvatā dve vā tīṇi vā gāmakkhettāni mahaggatanti pharitvā adhimuccitvā viharati.</span><br />
<span class="m-text">two or three village districts …</span><br />
</p>
<p id="mn127c8p9">
<span class="m-text m-primary">Ayampi vuccati, gahapati, mahaggatā cetovimutti.</span><br />
</p>
<p id="mn127c8p10">
<span class="m-text m-primary">Idha pana, gahapati, bhikkhu yāvatā ekaṁ mahārajjaṁ mahaggatanti pharitvā adhimuccitvā viharati.</span><br />
<span class="m-text">a single kingdom …</span><br />
</p>
<p id="mn127c8p11">
<span class="m-text m-primary">Ayampi vuccati, gahapati, mahaggatā cetovimutti.</span><br />
</p>
<p id="mn127c8p12">
<span class="m-text m-primary">Idha pana, gahapati, bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.</span><br />
<span class="m-text">two or three kingdoms …</span><br />
</p>
<p id="mn127c8p13">
<span class="m-text m-primary">Ayampi vuccati, gahapati, mahaggatā cetovimutti.</span><br />
</p>
<p id="mn127c8p14">
<span class="m-text m-primary">Idha pana, gahapati, bhikkhu yāvatā samuddapariyantaṁ pathaviṁ mahaggatanti pharitvā adhimuccitvā viharati.</span><br />
<span class="m-text">this land surrounded by ocean.</span><br />
</p>
<p id="mn127c8p15">
<span class="m-text m-primary">Ayampi vuccati, gahapati, mahaggatā cetovimutti.</span><br />
<span class="m-text">This too is called the expansive release of the heart.</span><br />
</p>
<p id="mn127c8p16">
<span class="m-text m-primary">Iminā kho etaṁ, gahapati, pariyāyena veditabbaṁ yathā ime dhammā nānatthā ceva nānābyañjanā ca.</span><br />
<span class="m-text">This is a way to understand how these things differ in both meaning and phrasing.</span><br />
</p>
<p id="mn127c9p1">
<span class="m-text m-primary">Catasso kho imā gahapati, bhavūpapattiyo.</span><br />
<span class="m-text">Householder, there are these four kinds of rebirth in a future life.</span><br />
</p>
<p id="mn127c9p2">
<span class="m-text m-primary">Katamā catasso?</span><br />
<span class="m-text">What four?</span><br />
</p>
<p id="mn127c9p3">
<span class="m-text m-primary">Idha, gahapati, ekacco ‘parittābhā’ti pharitvā adhimuccitvā viharati.</span><br />
<span class="m-text">Take someone who meditates determined on pervading ‘limited radiance’.</span><br />
</p>
<p id="mn127c9p4">
<span class="m-text m-primary">So kāyassa bhedā paraṁ maraṇā parittābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of limited radiance.</span><br />
</p>
<p id="mn127c9p5">
<span class="m-text m-primary">Idha pana, gahapati, ekacco ‘appamāṇābhā’ti pharitvā adhimuccitvā viharati.</span><br />
<span class="m-text">Next, take someone who meditates determined on pervading ‘limitless radiance’.</span><br />
</p>
<p id="mn127c9p6">
<span class="m-text m-primary">So kāyassa bhedā paraṁ maraṇā appamāṇābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of limitless radiance.</span><br />
</p>
<p id="mn127c9p7">
<span class="m-text m-primary">Idha pana, gahapati, ekacco ‘saṅkiliṭṭhābhā’ti pharitvā adhimuccitvā viharati.</span><br />
<span class="m-text">Next, take someone who meditates determined on pervading ‘corrupted radiance’.</span><br />
</p>
<p id="mn127c9p8">
<span class="m-text m-primary">So kāyassa bhedā paraṁ maraṇā saṅkiliṭṭhābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of corrupted radiance.</span><br />
</p>
<p id="mn127c9p9">
<span class="m-text m-primary">Idha pana, gahapati, ekacco ‘parisuddhābhā’ti pharitvā adhimuccitvā viharati.</span><br />
<span class="m-text">Next, take someone who meditates determined on pervading ‘pure radiance’.</span><br />
</p>
<p id="mn127c9p10">
<span class="m-text m-primary">So kāyassa bhedā paraṁ maraṇā parisuddhābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of pure radiance.</span><br />
</p>
<p id="mn127c9p11">
<span class="m-text m-primary">Imā kho, gahapati, catasso bhavūpapattiyo.</span><br />
<span class="m-text">These are the four kinds of rebirth in a future life.</span><br />
</p>
<p id="mn127c10p1">
<span class="m-text m-primary">Hoti kho so, gahapati, samayo, yā tā devatā ekajjhaṁ sannipatanti, tāsaṁ ekajjhaṁ sannipatitānaṁ vaṇṇanānattañhi kho paññāyati no ca ābhānānattaṁ.</span><br />
<span class="m-text">There comes a time, householder, when the deities gather together as one. When they do so, a difference in their color is evident, but not in their radiance.</span><br />
</p>
<p id="mn127c10p2">
<span class="m-text m-primary">Seyyathāpi, gahapati, puriso sambahulāni telappadīpāni ekaṁ gharaṁ paveseyya.</span><br />
<span class="m-text">It’s like when a person brings several oil lamps into one house.</span><br />
</p>
<p id="mn127c10p3">
<span class="m-text m-primary">Tesaṁ ekaṁ gharaṁ pavesitānaṁ accinānattañhi kho paññāyetha, no ca ābhānānattaṁ;</span><br />
<span class="m-text">You can detect a difference in their flames, but not in their radiance.</span><br />
</p>
<p id="mn127c10p4">
<span class="m-text m-primary">evameva kho, gahapati, hoti kho so samayo, yā tā devatā ekajjhaṁ sannipatanti tāsaṁ ekajjhaṁ sannipatitānaṁ vaṇṇanānattañhi kho paññāyati, no ca ābhānānattaṁ.</span><br />
<span class="m-text">In the same way, when the deities gather together as one, a difference in their color is evident, but not in their radiance.</span><br />
</p>
<p id="mn127c11p1">
<span class="m-text m-primary">Hoti kho so, gahapati, samayo, yā tā devatā tato vipakkamanti, tāsaṁ tato vipakkamantīnaṁ vaṇṇanānattañceva paññāyati ābhānānattañca.</span><br />
<span class="m-text">There comes a time when those deities go their separate ways. When they do so, a difference both in their color and also in their radiance is evident.</span><br />
</p>
<p id="mn127c11p2">
<span class="m-text m-primary">Seyyathāpi, gahapati, puriso tāni sambahulāni telappadīpāni tamhā gharā nīhareyya.</span><br />
<span class="m-text">It’s like when a person takes those several oil lamps out of that house.</span><br />
</p>
<p id="mn127c11p3">
<span class="m-text m-primary">Tesaṁ tato nīhatānaṁ accinānattañceva paññāyetha ābhānānattañca;</span><br />
<span class="m-text">You can detect a difference both in their flames and also in their radiance.</span><br />
</p>
<p id="mn127c11p4">
<span class="m-text m-primary">evameva kho, gahapati, hoti kho so samayo, yā tā devatā tato vipakkamanti, tāsaṁ tato vipakkamantīnaṁ vaṇṇanānattañceva paññāyati ābhānānattañca.</span><br />
<span class="m-text">In the same way, when the deities go their separate ways, a difference both in their color and also in their radiance is evident.</span><br />
</p>
<p id="mn127c12p1">
<span class="m-text m-primary">Na kho, gahapati, tāsaṁ devatānaṁ evaṁ hoti:</span><br />
<span class="m-text">It’s not that those deities think,</span><br />
</p>
<p id="mn127c12p2">
<span class="m-text m-primary">‘idaṁ amhākaṁ niccanti vā dhuvanti vā sassatanti vā’, api ca yattha yattheva tā devatā abhinivisanti tattha tattheva tā devatā abhiramanti.</span><br />
<span class="m-text">‘What we have is permanent, lasting, and eternal.’ Rather, wherever those deities cling, that’s where they take pleasure.</span><br />
</p>
<p id="mn127c12p3">
<span class="m-text m-primary">Seyyathāpi, gahapati, makkhikānaṁ kājena vā piṭakena vā harīyamānānaṁ na evaṁ hoti:</span><br />
<span class="m-text">It’s like when flies are being carried along on a carrying-pole or basket. It’s not that they think,</span><br />
</p>
<p id="mn127c12p4">
<span class="m-text m-primary">‘idaṁ amhākaṁ niccanti vā dhuvanti vā sassatanti vā’, api ca yattha yattheva tā makkhikā abhinivisanti tattha tattheva tā makkhikā abhiramanti;</span><br />
<span class="m-text">‘What we have is permanent, lasting, and eternal.’ Rather, wherever those flies cling, that’s where they take pleasure.</span><br />
</p>
<p id="mn127c12p5">
<span class="m-text m-primary">evameva kho, gahapati, tāsaṁ devatānaṁ na evaṁ hoti:</span><br />
<span class="m-text">In the same way, it’s not that those deities think,</span><br />
</p>
<p id="mn127c12p6">
<span class="m-text m-primary">‘idaṁ amhākaṁ niccanti vā dhuvanti vā sassatanti vā’, api ca yattha yattheva tā devatā abhinivisanti tattha tattheva tā devatā abhiramantī”ti.</span><br />
<span class="m-text">‘What we have is permanent, lasting, and eternal.’ Rather, wherever those deities cling, that’s where they take pleasure.”</span><br />
</p>
<p id="mn127c13p1">
<span class="m-text m-primary">Evaṁ vutte, āyasmā sabhiyo kaccāno āyasmantaṁ anuruddhaṁ etadavoca:</span><br />
<span class="m-text">When he had spoken, Venerable Abhiya Kaccāna said to Venerable Anuruddha:</span><br />
</p>
<p id="mn127c13p2">
<span class="m-text m-primary">“sādhu, bhante anuruddha.</span><br />
<span class="m-text">“Good, Venerable Anuruddha!</span><br />
</p>
<p id="mn127c13p3">
<span class="m-text m-primary">Atthi ca me ettha uttariṁ paṭipucchitabbaṁ.</span><br />
<span class="m-text">I have a further question about this.</span><br />
</p>
<p id="mn127c13p4">
<span class="m-text m-primary">Yā tā, bhante, devatā ābhā sabbā tā parittābhā udāhu santettha ekaccā devatā appamāṇābhā”ti?</span><br />
<span class="m-text">Do all the radiant deities have limited radiance, or do some there have limitless radiance?”</span><br />
</p>
<p id="mn127c13p5">
<span class="m-text m-primary">“Tadaṅgena kho, āvuso kaccāna, santettha ekaccā devatā parittābhā, santi panettha ekaccā devatā appamāṇābhā”ti.</span><br />
<span class="m-text">“In that respect, Reverend Kaccāna, some deities there have limited radiance, while some have limitless radiance.”</span><br />
</p>
<p id="mn127c14p1">
<span class="m-text m-primary">“Ko nu kho, bhante anuruddha, hetu ko paccayo yena tāsaṁ devatānaṁ ekaṁ devanikāyaṁ upapannānaṁ santettha ekaccā devatā parittābhā, santi panettha ekaccā devatā appamāṇābhā”ti?</span><br />
<span class="m-text">“What is the cause, Venerable Anuruddha, what is the reason why, when those deities have been reborn in a single order of gods, some deities there have limited radiance, while some have limitless radiance?”</span><br />
</p>
<p id="mn127c14p2">
<span class="m-text m-primary">“Tena hāvuso kaccāna, taṁyevettha paṭipucchissāmi. Yathā te khameyya tathā naṁ byākareyyāsi.</span><br />
<span class="m-text">“Well then, Reverend Kaccāna, I’ll ask you about this in return, and you can answer as you like.</span><br />
</p>
<p id="mn127c14p3">
<span class="m-text m-primary">Taṁ kiṁ maññasi, āvuso kaccāna,</span><br />
<span class="m-text">What do you think, Reverend Kaccāna?</span><br />
</p>
<p id="mn127c14p4">
<span class="m-text m-primary">yvāyaṁ bhikkhu yāvatā ekaṁ rukkhamūlaṁ ‘mahaggatan’ti pharitvā adhimuccitvā viharati, yo cāyaṁ bhikkhu yāvatā dve vā tīṇi vā rukkhamūlāni ‘mahaggatan’ti pharitvā adhimuccitvā viharati—</span><br />
<span class="m-text">Which of these two kinds of mental development is more expansive: when a mendicant meditates determined on pervading as expansive the extent of a single tree root, or two or three tree roots?”</span><br />
</p>
<p id="mn127c14p5">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p6">
<span class="m-text m-primary">“Yvāyaṁ, bhante, bhikkhu yāvatā dve vā tīṇi vā rukkhamūlāni ‘mahaggatan’ti pharitvā adhimuccitvā viharati—</span><br />
<span class="m-text">“When a mendicant meditates on two or three tree roots.”</span><br />
</p>
<p id="mn127c14p7">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti.</span><br />
</p>
<p id="mn127c14p8">
<span class="m-text m-primary">“Taṁ kiṁ maññasi, āvuso kaccāna,</span><br />
<span class="m-text">“What do you think, Reverend Kaccāna?</span><br />
</p>
<p id="mn127c14p9">
<span class="m-text m-primary">yvāyaṁ bhikkhu yāvatā dve vā tīṇi vā rukkhamūlāni ‘mahaggatan’ti pharitvā adhimuccitvā viharati, yo cāyaṁ bhikkhu yāvatā ekaṁ gāmakkhettaṁ ‘mahaggatan’ti pharitvā adhimuccitvā viharati—</span><br />
<span class="m-text">Which of these two kinds of mental development is more expansive: when a mendicant meditates determined on pervading as expansive the extent of two or three tree roots, or a single village district …</span><br />
</p>
<p id="mn127c14p10">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p11">
<span class="m-text m-primary">“Yvāyaṁ, bhante, bhikkhu yāvatā ekaṁ gāmakkhettaṁ ‘mahaggatan’ti pharitvā adhimuccitvā viharati—</span><br />
</p>
<p id="mn127c14p12">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti.</span><br />
</p>
<p id="mn127c14p13">
<span class="m-text m-primary">“Taṁ kiṁ maññasi, āvuso kaccāna, yvāyaṁ bhikkhu yāvatā ekaṁ gāmakkhettaṁ ‘mahaggatan’ti pharitvā adhimuccitvā viharati, yo cāyaṁ bhikkhu yāvatā dve vā tīṇi vā gāmakkhettāni ‘mahaggatan’ti pharitvā adhimuccitvā viharati—</span><br />
<span class="m-text">two or three village districts …</span><br />
</p>
<p id="mn127c14p14">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p15">
<span class="m-text m-primary">“Yvāyaṁ, bhante, bhikkhu yāvatā dve vā tīṇi vā gāmakkhettāni ‘mahaggatan’ti pharitvā adhimuccitvā viharati—</span><br />
</p>
<p id="mn127c14p16">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti.</span><br />
</p>
<p id="mn127c14p17">
<span class="m-text m-primary">“Taṁ kiṁ maññasi, āvuso kaccāna, yvāyaṁ bhikkhu yāvatā dve vā tīṇi vā gāmakkhettāni ‘mahaggatan’ti pharitvā adhimuccitvā viharati, yo cāyaṁ bhikkhu yāvatā ekaṁ mahārajjaṁ ‘mahaggatan’ti pharitvā adhimuccitvā viharati—</span><br />
<span class="m-text">a single kingdom …</span><br />
</p>
<p id="mn127c14p18">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p19">
<span class="m-text m-primary">“Yvāyaṁ, bhante, bhikkhu yāvatā ekaṁ mahārajjaṁ ‘mahaggatan’ti pharitvā adhimuccitvā viharati—</span><br />
</p>
<p id="mn127c14p20">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti.</span><br />
</p>
<p id="mn127c14p21">
<span class="m-text m-primary">“Taṁ kiṁ maññasi, āvuso kaccāna, yvāyaṁ bhikkhu yāvatā ekaṁ mahārajjaṁ ‘mahaggatan’ti pharitvā adhimuccitvā viharati, yo cāyaṁ bhikkhu yāvatā dve vā tīṇi vā mahārajjāni ‘mahaggatan’ti pharitvā adhimuccitvā viharati—</span><br />
<span class="m-text">two or three kingdoms …</span><br />
</p>
<p id="mn127c14p22">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p23">
<span class="m-text m-primary">“Yvāyaṁ, bhante, bhikkhu yāvatā dve vā tīṇi vā mahārajjāni ‘mahaggatan’ti pharitvā adhimuccitvā viharati—</span><br />
</p>
<p id="mn127c14p24">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti.</span><br />
</p>
<p id="mn127c14p25">
<span class="m-text m-primary">“Taṁ kiṁ maññasi, āvuso kaccāna, yvāyaṁ bhikkhu yāvatā dve vā tīṇi vā mahārajjāni ‘mahaggatan’ti pharitvā adhimuccitvā viharati, yo cāyaṁ bhikkhu yāvatā samuddapariyantaṁ pathaviṁ ‘mahaggatan’ti pharitvā adhimuccitvā viharati—</span><br />
<span class="m-text">this land surrounded by ocean?”</span><br />
</p>
<p id="mn127c14p26">
<span class="m-text m-primary">imāsaṁ ubhinnaṁ cittabhāvanānaṁ katamā cittabhāvanā mahaggatatarā”ti?</span><br />
</p>
<p id="mn127c14p27">
<span class="m-text m-primary">“Yvāyaṁ, bhante, bhikkhu yāvatā samuddapariyantaṁ pathaviṁ ‘mahaggatan’ti pharitvā adhimuccitvā viharati—</span><br />
<span class="m-text">“When a mendicant meditates on this land surrounded by ocean.”</span><br />
</p>
<p id="mn127c14p28">
<span class="m-text m-primary">ayaṁ imāsaṁ ubhinnaṁ cittabhāvanānaṁ mahaggatatarā”ti?</span><br />
</p>
<p id="mn127c14p29">
<span class="m-text m-primary">“Ayaṁ kho, āvuso kaccāna, hetu ayaṁ paccayo, yena tāsaṁ devatānaṁ ekaṁ devanikāyaṁ upapannānaṁ santettha ekaccā devatā parittābhā, santi panettha ekaccā devatā appamāṇābhā”ti.</span><br />
<span class="m-text">“This is the cause, Reverend Kaccāna, this is the reason why, when those deities have been reborn in a single order of gods, some deities there have limited radiance, while some have limitless radiance.”</span><br />
</p>
<p id="mn127c15p1">
<span class="m-text m-primary">“Sādhu, bhante anuruddha.</span><br />
<span class="m-text">“Good, Venerable Anuruddha!</span><br />
</p>
<p id="mn127c15p2">
<span class="m-text m-primary">Atthi ca me ettha uttariṁ paṭipucchitabbaṁ.</span><br />
<span class="m-text">I have a further question about this.</span><br />
</p>
<p id="mn127c15p3">
<span class="m-text m-primary">Yāvatā, bhante, devatā ābhā sabbā tā saṅkiliṭṭhābhā udāhu santettha ekaccā devatā parisuddhābhā”ti?</span><br />
<span class="m-text">Do all the radiant deities have corrupted radiance, or do some there have pure radiance?”</span><br />
</p>
<p id="mn127c15p4">
<span class="m-text m-primary">“Tadaṅgena kho, āvuso kaccāna, santettha ekaccā devatā saṅkiliṭṭhābhā, santi panettha ekaccā devatā parisuddhābhā”ti.</span><br />
<span class="m-text">“In that respect, Reverend Kaccāna, some deities there have corrupted radiance, while some have pure radiance.”</span><br />
</p>
<p id="mn127c16p1">
<span class="m-text m-primary">“Ko nu kho, bhante, anuruddha, hetu ko paccayo, yena tāsaṁ devatānaṁ ekaṁ devanikāyaṁ upapannānaṁ santettha ekaccā devatā saṅkiliṭṭhābhā, santi panettha ekaccā devatā parisuddhābhā”ti?</span><br />
<span class="m-text">“What is the cause, Venerable Anuruddha, what is the reason why, when those deities have been reborn in a single order of gods, some deities there have corrupted radiance, while some have pure radiance?”</span><br />
</p>
<p id="mn127c16p2">
<span class="m-text m-primary">“Tena hāvuso kaccāna, upamaṁ te karissāmi.</span><br />
<span class="m-text">“Well then, Reverend Kaccāna, I shall give you a simile.</span><br />
</p>
<p id="mn127c16p3">
<span class="m-text m-primary">Upamāyapidhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="mn127c16p4">
<span class="m-text m-primary">Seyyathāpi, āvuso kaccāna, telappadīpassa jhāyato telampi aparisuddhaṁ vaṭṭipi aparisuddhā.</span><br />
<span class="m-text">Suppose an oil lamp was burning with impure oil and impure wick.</span><br />
</p>
<p id="mn127c16p5">
<span class="m-text m-primary">So telassapi aparisuddhattā vaṭṭiyāpi aparisuddhattā andhandhaṁ viya jhāyati;</span><br />
<span class="m-text">Because of the impurity of the oil and the wick it burns dimly, as it were.</span><br />
</p>
<p id="mn127c16p6">
<span class="m-text m-primary">evameva kho, āvuso kaccāna, idhekacco bhikkhu ‘saṅkiliṭṭhābhā’ti pharitvā adhimuccitvā viharati,</span><br />
<span class="m-text">In the same way, take some mendicant who meditates determined on pervading ‘corrupted radiance’.</span><br />
</p>
<p id="mn127c16p7">
<span class="m-text m-primary">tassa kāyaduṭṭhullampi na suppaṭippassaddhaṁ hoti, thinamiddhampi na susamūhataṁ hoti, uddhaccakukkuccampi na suppaṭivinītaṁ hoti.</span><br />
<span class="m-text">Their physical discomfort is not completely settled, their dullness and drowsiness is not completely eradicated, and their restlessness and remorse is not completely eliminated.</span><br />
</p>
<p id="mn127c16p8">
<span class="m-text m-primary">So kāyaduṭṭhullassapi na suppaṭippassaddhattā thinamiddhassapi na susamūhatattā uddhaccakukkuccassapi na suppaṭivinītattā andhandhaṁ viya jhāyati.</span><br />
<span class="m-text">Because of this they practice absorption dimly, as it were.</span><br />
</p>
<p id="mn127c16p9">
<span class="m-text m-primary">So kāyassa bhedā paraṁ maraṇā saṅkiliṭṭhābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of corrupted radiance.</span><br />
</p>
<p id="mn127c16p10">
<span class="m-text m-primary">Seyyathāpi, āvuso kaccāna, telappadīpassa jhāyato telampi parisuddhaṁ vaṭṭipi parisuddhā.</span><br />
<span class="m-text">Suppose an oil lamp was burning with pure oil and pure wick.</span><br />
</p>
<p id="mn127c16p11">
<span class="m-text m-primary">So telassapi parisuddhattā vaṭṭiyāpi parisuddhattā na andhandhaṁ viya jhāyati;</span><br />
<span class="m-text">Because of the purity of the oil and the wick it doesn’t burn dimly, as it were.</span><br />
</p>
<p id="mn127c16p12">
<span class="m-text m-primary">evameva kho, āvuso kaccāna, idhekacco bhikkhu ‘parisuddhābhā’ti pharitvā adhimuccitvā viharati.</span><br />
<span class="m-text">In the same way, take some mendicant who meditates determined on pervading ‘pure radiance’.</span><br />
</p>
<p id="mn127c16p13">
<span class="m-text m-primary">Tassa kāyaduṭṭhullampi suppaṭippassaddhaṁ hoti, thinamiddhampi susamūhataṁ hoti, uddhaccakukkuccampi suppaṭivinītaṁ hoti.</span><br />
<span class="m-text">Their physical discomfort is completely settled, their dullness and drowsiness is completely eradicated, and their restlessness and remorse is completely eliminated.</span><br />
</p>
<p id="mn127c16p14">
<span class="m-text m-primary">So kāyaduṭṭhullassapi suppaṭippassaddhattā thinamiddhassapi susamūhatattā uddhaccakukkuccassapi suppaṭivinītattā na andhandhaṁ viya jhāyati.</span><br />
<span class="m-text">Because of this they don’t practice absorption dimly, as it were.</span><br />
</p>
<p id="mn127c16p15">
<span class="m-text m-primary">So kāyassa bhedā paraṁ maraṇā parisuddhābhānaṁ devānaṁ sahabyataṁ upapajjati.</span><br />
<span class="m-text">When their body breaks up, after death, they’re reborn in the company of the gods of pure radiance.</span><br />
</p>
<p id="mn127c16p16">
<span class="m-text m-primary">Ayaṁ kho, āvuso kaccāna, hetu ayaṁ paccayo yena tāsaṁ devatānaṁ ekaṁ devanikāyaṁ upapannānaṁ santettha ekaccā devatā saṅkiliṭṭhābhā, santi panettha ekaccā devatā parisuddhābhā”ti.</span><br />
<span class="m-text">“This is the cause, Reverend Kaccāna, this is the reason why, when those deities have been reborn in a single order of gods, some deities there have corrupted radiance, while some have pure radiance.”</span><br />
</p>
<p id="mn127c17p1">
<span class="m-text m-primary">Evaṁ vutte, āyasmā sabhiyo kaccāno āyasmantaṁ anuruddhaṁ etadavoca:</span><br />
<span class="m-text">When he had spoken, Venerable Abhiya Kaccāna said to Venerable Anuruddha,</span><br />
</p>
<p id="mn127c17p2">
<span class="m-text m-primary">“sādhu, bhante anuruddha.</span><br />
<span class="m-text">“Good, Venerable Anuruddha!</span><br />
</p>
<p id="mn127c17p3">
<span class="m-text m-primary">Na, bhante, āyasmā anuruddho evamāha:</span><br />
<span class="m-text">Venerable Anuruddha, you don’t say,</span><br />
</p>
<p id="mn127c17p4">
<span class="m-text m-primary">‘evaṁ me sutan’ti vā ‘evaṁ arahati bhavitun’ti vā;</span><br />
<span class="m-text">‘So I have heard’ or ‘It ought to be like this.’</span><br />
</p>
<p id="mn127c17p5">
<span class="m-text m-primary">atha ca pana, bhante, āyasmā anuruddho ‘evampi tā devatā, itipi tā devatā’tveva bhāsati.</span><br />
<span class="m-text">Rather, you say: ‘These deities are like this, those deities are like that.’</span><br />
</p>
<p id="mn127c17p6">
<span class="m-text m-primary">Tassa mayhaṁ, bhante, evaṁ hoti:</span><br />
<span class="m-text">Sir, it occurs to me,</span><br />
</p>
<p id="mn127c17p7">
<span class="m-text m-primary">‘addhā āyasmatā anuruddhena tāhi devatāhi saddhiṁ sannivutthapubbañceva sallapitapubbañca sākacchā ca samāpajjitapubbā’”ti.</span><br />
<span class="m-text">‘Clearly, Venerable Anuruddha has previously lived together with those deities, conversed, and engaged in discussion.’”</span><br />
</p>
<p id="mn127c17p8">
<span class="m-text m-primary">“Addhā kho ayaṁ, āvuso kaccāna, āsajja upanīya vācā bhāsitā,</span><br />
<span class="m-text">“Your words are clearly invasive and intrusive, Reverend Kaccāna.</span><br />
</p>
<p id="mn127c17p9">
<span class="m-text m-primary">api ca te ahaṁ byākarissāmi:</span><br />
<span class="m-text">Nevertheless, I will answer you.</span><br />
</p>
<p id="mn127c17p10">
<span class="m-text m-primary">‘dīgharattaṁ kho me, āvuso kaccāna, tāhi devatāhi saddhiṁ sannivutthapubbañceva sallapitapubbañca sākacchā ca samāpajjitapubbā’”ti.</span><br />
<span class="m-text">For a long time I have previously lived together with those deities, conversed, and engaged in discussion.”</span><br />
</p>
<p id="mn127c18p1">
<span class="m-text m-primary">Evaṁ vutte, āyasmā sabhiyo kaccāno pañcakaṅgaṁ thapatiṁ etadavoca:</span><br />
<span class="m-text">When he had spoken, Venerable Abhiya Kaccāna said to Pañcakaṅga the master builder,</span><br />
</p>
<p id="mn127c18p2">
<span class="m-text m-primary">“lābhā te, gahapati, suladdhaṁ te, gahapati,</span><br />
<span class="m-text">“You’re fortunate, householder, so very fortunate,</span><br />
</p>
<p id="mn127c18p3">
<span class="m-text m-primary">yaṁ tvañceva taṁ kaṅkhādhammaṁ pahāsi, mayañcimaṁ dhammapariyāyaṁ alatthamhā savanāyā”ti.</span><br />
<span class="m-text">to have given up your state of uncertainty, and to have got the chance to listen to this exposition of the teaching.”</span><br />
</p>
<p id="mn127c18p4">
<span class="m-text m-primary">Anuruddhasuttaṁ niṭṭhitaṁ sattamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>