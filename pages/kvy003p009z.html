<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy003p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy003p009z.html" />
  <meta property="og:description" content="Mahāpaṇṇāsaka Tatiyavagga Yathākammūpagatañāṇakathā Yathākammūpagataṁ ñāṇaṁ dibbacakkhunti? Āmantā. Yathākammūpagatañca manasi karoti, dibbena cakkhunā rūpaṁ passatīti? Na hevaṁ vattabbe …pe…. Yathākammūpagatañca manasi karoti, dibbena cakkhunā rūpaṁ passatīti? Āmantā. Dvinnaṁ phassānaṁ dvinnaṁ cittānaṁ samodhānaṁ hotīti? Na hevaṁ vattabbe …pe…. Yathākammūpagataṁ ñāṇaṁ dibbacakkhunti? Āmantā. “Ime vata bhonto sattā”ti ca …" />
  <meta name="twitter:description" content="Mahāpaṇṇāsaka Tatiyavagga Yathākammūpagatañāṇakathā Yathākammūpagataṁ ñāṇaṁ dibbacakkhunti? Āmantā. Yathākammūpagatañca manasi karoti, dibbena cakkhunā rūpaṁ passatīti? Na hevaṁ vattabbe …pe…. Yathākammūpagatañca manasi karoti, dibbena cakkhunā rūpaṁ passatīti? Āmantā. Dvinnaṁ phassānaṁ dvinnaṁ cittānaṁ samodhānaṁ hotīti? Na hevaṁ vattabbe …pe…. Yathākammūpagataṁ ñāṇaṁ dibbacakkhunti? Āmantā. “Ime vata bhonto sattā”ti ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<p id="kv3p9c0p2">
<span class="m-text m-primary">Mahāpaṇṇāsaka</span><br />
</p>
<p id="kv3p9c0p3">
<span class="m-text m-primary">Tatiyavagga</span><br />
</p>
<p id="kv3p9c0p4">
<span class="m-text m-primary">Yathākammūpagatañāṇakathā</span><br />
</p>
<p id="kv3p9c1p1">
<span class="m-text m-primary">Yathākammūpagataṁ ñāṇaṁ dibbacakkhunti?</span><br />
</p>
<p id="kv3p9c1p2">
<span class="m-text m-primary">Āmantā.</span><br />
</p>
<p id="kv3p9c1p3">
<span class="m-text m-primary">Yathākammūpagatañca manasi karoti, dibbena cakkhunā rūpaṁ passatīti?</span><br />
</p>
<p id="kv3p9c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p9c2p1">
<span class="m-text m-primary">Yathākammūpagatañca manasi karoti, dibbena cakkhunā rūpaṁ passatīti?</span><br />
</p>
<p id="kv3p9c2p2">
<span class="m-text m-primary">Āmantā.</span><br />
</p>
<p id="kv3p9c2p3">
<span class="m-text m-primary">Dvinnaṁ phassānaṁ dvinnaṁ cittānaṁ samodhānaṁ hotīti?</span><br />
</p>
<p id="kv3p9c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p9c3p1">
<span class="m-text m-primary">Yathākammūpagataṁ ñāṇaṁ dibbacakkhunti?</span><br />
</p>
<p id="kv3p9c3p2">
<span class="m-text m-primary">Āmantā.</span><br />
</p>
<p id="kv3p9c3p3">
<span class="m-text m-primary">“Ime vata bhonto sattā”ti ca manasi karoti, “kāyaduccaritena samannāgatā”ti ca manasi karoti, “vacīduccaritena samannāgatā”ti ca manasi karoti, “manoduccaritena samannāgatā”ti ca manasi karoti, “ariyānaṁ upavādakā”ti ca manasi karoti, “micchādiṭṭhikā”ti ca manasi karoti, “micchādiṭṭhikammasamādānā”ti ca manasi karoti, “te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā”ti ca manasi karoti, “ime vā pana bhonto sattā”ti ca manasi karoti, “kāyasucaritena samannāgatā”ti ca manasi karoti, “vacīsucaritena samannāgatā”ti ca manasi karoti, “manosucaritena samannāgatā”ti ca manasi karoti, “ariyānaṁ anupavādakā”ti ca manasi karoti, “sammādiṭṭhikā”ti ca manasi karoti, “sammādiṭṭhikammasamādānā”ti ca manasi karoti, “te kāyassa bhedā paraṁ maraṇā sugatiṁ saggaṁ lokaṁ upapannā”ti ca manasi karoti, dibbena cakkhunā rūpaṁ passatīti?</span><br />
</p>
<p id="kv3p9c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p9c4p1">
<span class="m-text m-primary">“Te kāyassa bhedā paraṁ maraṇā sugatiṁ saggaṁ lokaṁ upapannā”ti ca manasi karoti, dibbena cakkhunā rūpaṁ passatīti?</span><br />
</p>
<p id="kv3p9c4p2">
<span class="m-text m-primary">Āmantā.</span><br />
</p>
<p id="kv3p9c4p3">
<span class="m-text m-primary">Dvinnaṁ phassānaṁ dvinnaṁ cittānaṁ samodhānaṁ hotīti?</span><br />
</p>
<p id="kv3p9c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p9c5p1">
<span class="m-text m-primary">Yathākammūpagataṁ ñāṇaṁ dibbacakkhunti?</span><br />
</p>
<p id="kv3p9c5p2">
<span class="m-text m-primary">Āmantā.</span><br />
</p>
<p id="kv3p9c5p3">
<span class="m-text m-primary">Atthi koci adibbacakkhuko dibbacakkhuṁ appaṭiladdho anadhigato asacchikato yathākammūpagataṁ jānātīti?</span><br />
</p>
<p id="kv3p9c5p4">
<span class="m-text m-primary">Āmantā.</span><br />
</p>
<p id="kv3p9c5p5">
<span class="m-text m-primary">Hañci atthi koci adibbacakkhuko dibbacakkhuṁ appaṭiladdho anadhigato asacchikato yathākammūpagataṁ jānāti, no ca vata re vattabbe—</span><br />
</p>
<p id="kv3p9c5p6">
<span class="m-text m-primary">“yathākammūpagataṁ ñāṇaṁ dibbacakkhun”ti.</span><br />
</p>
<p id="kv3p9c6p1">
<span class="m-text m-primary">Yathākammūpagataṁ ñāṇaṁ dibbacakkhunti?</span><br />
</p>
<p id="kv3p9c6p2">
<span class="m-text m-primary">Āmantā.</span><br />
</p>
<p id="kv3p9c6p3">
<span class="m-text m-primary">Āyasmā sāriputto yathākammūpagataṁ ñāṇaṁ jānātīti?</span><br />
</p>
<p id="kv3p9c6p4">
<span class="m-text m-primary">Āmantā.</span><br />
</p>
<p id="kv3p9c6p5">
<span class="m-text m-primary">Hañci āyasmā sāriputto yathākammūpagataṁ ñāṇaṁ jānāti, no ca vata re vattabbe—</span><br />
</p>
<p id="kv3p9c6p6">
<span class="m-text m-primary">“yathākammūpagataṁ ñāṇaṁ dibbacakkhun”ti.</span><br />
</p>
<p id="kv3p9c7p1">
<span class="m-text m-primary">Yathākammūpagataṁ ñāṇaṁ dibbacakkhunti?</span><br />
</p>
<p id="kv3p9c7p2">
<span class="m-text m-primary">Āmantā.</span><br />
</p>
<p id="kv3p9c7p3">
<span class="m-text m-primary">Āyasmā sāriputto yathākammūpagataṁ ñāṇaṁ jānātīti?</span><br />
</p>
<p id="kv3p9c7p4">
<span class="m-text m-primary">Āmantā.</span><br />
</p>
<p id="kv3p9c7p5">
<span class="m-text m-primary">Atthāyasmato sāriputtassa dibbacakkhunti?</span><br />
</p>
<p id="kv3p9c7p6">
<span class="m-text m-primary">Na hevaṁ vattabbe …pe….</span><br />
</p>
<p id="kv3p9c8p1">
<span class="m-text m-primary">Atthāyasmato sāriputtassa dibbacakkhunti?</span><br />
</p>
<p id="kv3p9c8p2">
<span class="m-text m-primary">Āmantā.</span><br />
</p>
<p id="kv3p9c8p3">
<span class="m-text m-primary">Nanu āyasmā sāriputto etadavoca—</span><br />
</p>
<p id="kv3p9c9p1">
<span class="m-text m-primary">“Neva pubbenivāsāya,</span><br />
</p>
<p id="kv3p9c9p2">
<span class="m-text m-primary">napi dibbassa cakkhuno;</span><br />
</p>
<p id="kv3p9c9p3">
<span class="m-text m-primary">Cetopariyāya iddhiyā,</span><br />
</p>
<p id="kv3p9c9p4">
<span class="m-text m-primary">sotadhātuvisuddhiyā;</span><br />
</p>
<p id="kv3p9c9p5">
<span class="m-text m-primary">Cutiyā upapattiyā,</span><br />
</p>
<p id="kv3p9c9p6">
<span class="m-text m-primary">paṇidhi me na vijjatī”ti.</span><br />
</p>
<p id="kv3p9c10p1">
<span class="m-text m-primary">Attheva suttantoti?</span><br />
</p>
<p id="kv3p9c10p2">
<span class="m-text m-primary">Āmantā.</span><br />
</p>
<p id="kv3p9c10p3">
<span class="m-text m-primary">Tena hi na vattabbaṁ—</span><br />
</p>
<p id="kv3p9c10p4">
<span class="m-text m-primary">“yathākammūpagataṁ ñāṇaṁ dibbacakkhun”ti.</span><br />
</p>
<p id="kv3p9c10p5">
<span class="m-text m-primary">Yathākammūpagatañāṇakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>