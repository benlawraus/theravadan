<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any006p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://www.theravadan.org/pages/any006p00bz.html" />
  <meta property="og:description" content="Translators: sujato Numbered Discourses 6.10 1. Āhuneyyavagga 1. Worthy of Offerings 10. Mahānāmasutta With Mahānāma Ekaṁ samayaṁ bhagavā sakkesu viharati kapilavatthusmiṁ nigrodhārāme. At one time the Buddha was staying in the land of the Sakyans, near Kapilavatthu in the Banyan Tree Monastery. Atha kho mahānāmo sakko yena bhagavā tenupasa …" />
  <meta name="twitter:description" content="Translators: sujato Numbered Discourses 6.10 1. Āhuneyyavagga 1. Worthy of Offerings 10. Mahānāmasutta With Mahānāma Ekaṁ samayaṁ bhagavā sakkesu viharati kapilavatthusmiṁ nigrodhārāme. At one time the Buddha was staying in the land of the Sakyans, near Kapilavatthu in the Banyan Tree Monastery. Atha kho mahānāmo sakko yena bhagavā tenupasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.10</span></p>
<p id="an6p10c0p2">
<span class="pali m-text">1. Āhuneyyavagga</span><br />
<span class="sujato m-text">1. Worthy of Offerings</span><br />
</p>
<section id="mahanamasutta">
<span id="an6p10c0p3"></span><h2><span class="pali m-text">10. Mahānāmasutta</span></h2>
<p><span class="sujato m-text">With Mahānāma</span></p>
<p id="an6p10c1p1">
<span class="pali m-text">Ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="sujato m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="an6p10c1p2">
<span class="pali m-text">Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno, kho mahānāmo sakko bhagavantaṁ etadavoca:</span><br />
<span class="sujato m-text">Then Mahānāma the Sakyan went up to the Buddha, bowed, sat down to one side, and said to him:</span><br />
</p>
<p id="an6p10c1p3">
<span class="pali m-text">“yo so, bhante, ariyasāvako āgataphalo viññātasāsano, so katamena vihārena bahulaṁ viharatī”ti?</span><br />
<span class="sujato m-text">“Sir, when a noble disciple has reached the fruit and understood the instructions, what kind of meditation do they frequently practice?”</span><br />
</p>
<p id="an6p10c2p1">
<span class="pali m-text">“Yo so, mahānāma, ariyasāvako āgataphalo viññātasāsano, so iminā vihārena bahulaṁ viharati.</span><br />
<span class="sujato m-text">“Mahānāma, when a noble disciple has reached the fruit and understood the instructions they frequently practice this kind of meditation.</span><br />
</p>
<p id="an6p10c2p2">
<span class="pali m-text">Idha, mahānāma, ariyasāvako tathāgataṁ anussarati:</span><br />
<span class="sujato m-text">Firstly, a noble disciple recollects the Realized One:</span><br />
</p>
<p id="an6p10c2p3">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an6p10c2p4">
<span class="pali m-text">Yasmiṁ, mahānāma, samaye ariyasāvako tathāgataṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the Realized One their mind is not full of greed, hate, and delusion.</span><br />
</p>
<p id="an6p10c2p5">
<span class="pali m-text">ujugatamevassa tasmiṁ samaye cittaṁ hoti tathāgataṁ ārabbha.</span><br />
<span class="sujato m-text">At that time their mind is unswerving, based on the Realized One.</span><br />
</p>
<p id="an6p10c2p6">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
<span class="sujato m-text">A noble disciple whose mind is unswerving finds inspiration in the meaning and the teaching, and finds joy connected with the teaching.</span><br />
</p>
<p id="an6p10c2p7">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
<span class="sujato m-text">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi.</span><br />
</p>
<p id="an6p10c2p8">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c2p9">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno buddhānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the Buddha.</span><br />
</p>
<p id="an6p10c3p1">
<span class="pali m-text">Puna caparaṁ, mahānāma, ariyasāvako dhammaṁ anussarati:</span><br />
<span class="sujato m-text">Furthermore, a noble disciple recollects the teaching:</span><br />
</p>
<p id="an6p10c3p2">
<span class="pali m-text">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti.</span><br />
<span class="sujato m-text">‘The teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves.’</span><br />
</p>
<p id="an6p10c3p3">
<span class="pali m-text">Yasmiṁ, mahānāma, samaye ariyasāvako dhammaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the teaching their mind is not full of greed, hate, and delusion. …</span><br />
</p>
<p id="an6p10c3p4">
<span class="pali m-text">ujugatamevassa tasmiṁ samaye cittaṁ hoti dhammaṁ ārabbha.</span><br />
</p>
<p id="an6p10c3p5">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
</p>
<p id="an6p10c3p6">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
</p>
<p id="an6p10c3p7">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c3p8">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno dhammānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the teaching.</span><br />
</p>
<p id="an6p10c4p1">
<span class="pali m-text">Puna caparaṁ, mahānāma, ariyasāvako saṅghaṁ anussarati:</span><br />
<span class="sujato m-text">Furthermore, a noble disciple recollects the Saṅgha:</span><br />
</p>
<p id="an6p10c4p2">
<span class="pali m-text">‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti.</span><br />
<span class="sujato m-text">‘The Saṅgha of the Buddha’s disciples is practicing the way that’s good, direct, methodical, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’</span><br />
</p>
<p id="an6p10c4p3">
<span class="pali m-text">Yasmiṁ, mahānāma, samaye ariyasāvako saṅghaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the Saṅgha their mind is not full of greed, hate, and delusion. …</span><br />
</p>
<p id="an6p10c4p4">
<span class="pali m-text">ujugatamevassa tasmiṁ samaye cittaṁ hoti saṅghaṁ ārabbha.</span><br />
</p>
<p id="an6p10c4p5">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
</p>
<p id="an6p10c4p6">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
</p>
<p id="an6p10c4p7">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c4p8">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno saṅghānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the Saṅgha.</span><br />
</p>
<p id="an6p10c5p1">
<span class="pali m-text">Puna caparaṁ, mahānāma, ariyasāvako attano sīlāni anussarati akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni.</span><br />
<span class="sujato m-text">Furthermore, a noble disciple recollects their own ethical conduct, which is unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="an6p10c5p2">
<span class="pali m-text">Yasmiṁ, mahānāma, samaye ariyasāvako sīlaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects their ethical conduct their mind is not full of greed, hate, and delusion. …</span><br />
</p>
<p id="an6p10c5p3">
<span class="pali m-text">ujugatamevassa tasmiṁ samaye cittaṁ hoti sīlaṁ ārabbha.</span><br />
</p>
<p id="an6p10c5p4">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
</p>
<p id="an6p10c5p5">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
</p>
<p id="an6p10c5p6">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c5p7">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno sīlānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of ethics.</span><br />
</p>
<p id="an6p10c6p1">
<span class="pali m-text">Puna caparaṁ, mahānāma, ariyasāvako attano cāgaṁ anussarati:</span><br />
<span class="sujato m-text">Furthermore, a noble disciple recollects their own generosity:</span><br />
</p>
<p id="an6p10c6p2">
<span class="pali m-text">‘lābhā vata me, suladdhaṁ vata me.</span><br />
<span class="sujato m-text">‘I’m so fortunate, so very fortunate!</span><br />
</p>
<p id="an6p10c6p3">
<span class="pali m-text">Yohaṁ maccheramalapariyuṭṭhitāya pajāya vigatamalamaccherena cetasā agāraṁ ajjhāvasāmi muttacāgo payatapāṇi vosaggarato yācayogo dānasaṁvibhāgarato’ti.</span><br />
<span class="sujato m-text">Among people full of the stain of stinginess I live at home rid of stinginess, freely generous, open-handed, loving to let go, committed to charity, loving to give and to share.’</span><br />
</p>
<p id="an6p10c6p4">
<span class="pali m-text">Yasmiṁ, mahānāma, samaye ariyasāvako cāgaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects their own generosity their mind is not full of greed, hate, and delusion. …</span><br />
</p>
<p id="an6p10c6p5">
<span class="pali m-text">ujugatamevassa tasmiṁ samaye cittaṁ hoti cāgaṁ ārabbha.</span><br />
</p>
<p id="an6p10c6p6">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
</p>
<p id="an6p10c6p7">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
</p>
<p id="an6p10c6p8">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c6p9">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno cāgānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of generosity.</span><br />
</p>
<p id="an6p10c7p1">
<span class="pali m-text">Puna caparaṁ, mahānāma, ariyasāvako devatānussatiṁ bhāveti:</span><br />
<span class="sujato m-text">Furthermore, a noble disciple recollects the deities:</span><br />
</p>
<p id="an6p10c7p2">
<span class="pali m-text">‘santi devā cātumahārājikā, santi devā tāvatiṁsā, santi devā yāmā, santi devā tusitā, santi devā nimmānaratino, santi devā paranimmitavasavattino, santi devā brahmakāyikā, santi devā tatuttari.</span><br />
<span class="sujato m-text">‘There are the Gods of the Four Great Kings, the Gods of the Thirty-Three, the Gods of Yama, the Joyful Gods, the Gods Who Love to Create, the Gods Who Control the Creations of Others, the Gods of Brahmā’s Host, and gods even higher than these.</span><br />
</p>
<p id="an6p10c7p3">
<span class="pali m-text">Yathārūpāya saddhāya samannāgatā tā devatā ito cutā tattha upapannā, mayhampi tathārūpā saddhā saṁvijjati.</span><br />
<span class="sujato m-text">When those deities passed away from here, they were reborn there because of their faith, ethics, learning, generosity, and wisdom. I, too, have the same kind of faith, ethics, learning, generosity, and wisdom.’</span><br />
</p>
<p id="an6p10c7p4">
<span class="pali m-text">Yathārūpena sīlena samannāgatā tā devatā ito cutā tattha upapannā, mayhampi tathārūpaṁ sīlaṁ saṁvijjati.</span><br />
</p>
<p id="an6p10c7p5">
<span class="pali m-text">Yathārūpena sutena samannāgatā tā devatā ito cutā tattha upapannā, mayhampi tathārūpaṁ sutaṁ saṁvijjati.</span><br />
</p>
<p id="an6p10c7p6">
<span class="pali m-text">Yathārūpena cāgena samannāgatā tā devatā ito cutā tattha upapannā, mayhampi tathārūpo cāgo saṁvijjati.</span><br />
</p>
<p id="an6p10c7p7">
<span class="pali m-text">Yathārūpāya paññāya samannāgatā tā devatā ito cutā tattha upapannā, mayhampi tathārūpā paññā saṁvijjatī’ti.</span><br />
</p>
<p id="an6p10c7p8">
<span class="pali m-text">Yasmiṁ, mahānāma, samaye ariyasāvako attano ca tāsañca devatānaṁ saddhañca sīlañca sutañca cāgañca paññañca anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the faith, ethics, learning, generosity, and wisdom of both themselves and the deities their mind is not full of greed, hate, and delusion.</span><br />
</p>
<p id="an6p10c7p9">
<span class="pali m-text">ujugatamevassa tasmiṁ samaye cittaṁ hoti tā devatā ārabbha.</span><br />
<span class="sujato m-text">At that time their mind is unswerving, based on the deities.</span><br />
</p>
<p id="an6p10c7p10">
<span class="pali m-text">Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
<span class="sujato m-text">A noble disciple whose mind is unswerving finds inspiration in the meaning and the teaching, and finds joy connected with the teaching.</span><br />
</p>
<p id="an6p10c7p11">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati.</span><br />
<span class="sujato m-text">When you’re joyful, rapture springs up. When the mind is full of rapture, the body becomes tranquil. When the body is tranquil, you feel bliss. And when you’re blissful, the mind becomes immersed in samādhi.</span><br />
</p>
<p id="an6p10c7p12">
<span class="pali m-text">Ayaṁ vuccati, mahānāma:</span><br />
<span class="sujato m-text">This is called</span><br />
</p>
<p id="an6p10c7p13">
<span class="pali m-text">‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno devatānussatiṁ bhāveti’.</span><br />
<span class="sujato m-text">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the deities.</span><br />
</p>
<p id="an6p10c8p1">
<span class="pali m-text">Yo so, mahānāma, ariyasāvako āgataphalo viññātasāsano, so iminā vihārena bahulaṁ viharatī”ti.</span><br />
<span class="sujato m-text">When a noble disciple has reached the fruit and understood the instructions this is the kind of meditation they frequently practice.”</span><br />
</p>
<p id="an6p10c8p2">
<span class="pali m-text">Dasamaṁ.</span><br />
</p>
<p id="an6p10c8p3">
<span class="pali m-text">Āhuneyyavaggo paṭhamo.</span><br />
</p>
<p id="an6p10c9p0">
<span class="pali m-text">Tassuddānaṁ</span><br />
</p>
<p id="an6p10c9p1">
<span class="pali m-text">Dve āhuneyyā indriya,</span><br />
</p>
<p id="an6p10c9p2">
<span class="pali m-text">balāni tayo ājānīyā;</span><br />
</p>
<p id="an6p10c9p3">
<span class="pali m-text">Anuttariya anussatī,</span><br />
</p>
<p id="an6p10c9p4">
<span class="pali m-text">mahānāmena te dasāti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>