<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/bvy011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="/pages/bvy011z.html" />
  <meta property="og:description" content="29. Dhātubhājanīyakathā Mahāgotamo jinavaro, kusināramhi nibbuto; Dhātuvitthārikaṁ āsi, tesu tesu padesato. Eko ajātasattussa, eko vesāliyā pure; Eko kapilavatthusmiṁ, eko ca allakappake. Eko ca rāmagāmamhi, eko ca veṭhadīpake; Eko pāveyyake malle, eko ca kosinārake. Kumbhassa thūpaṁ kāresi, brāhmaṇo doṇasavhayo; Aṅgārathūpaṁ kāresuṁ, moriyā tuṭṭhamānasā. Aṭṭha sārīrikā …" />
  <meta name="twitter:description" content="29. Dhātubhājanīyakathā Mahāgotamo jinavaro, kusināramhi nibbuto; Dhātuvitthārikaṁ āsi, tesu tesu padesato. Eko ajātasattussa, eko vesāliyā pure; Eko kapilavatthusmiṁ, eko ca allakappake. Eko ca rāmagāmamhi, eko ca veṭhadīpake; Eko pāveyyake malle, eko ca kosinārake. Kumbhassa thūpaṁ kāresi, brāhmaṇo doṇasavhayo; Aṅgārathūpaṁ kāresuṁ, moriyā tuṭṭhamānasā. Aṭṭha sārīrikā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="dhatubhajaniyakatha">
<h2><a href="#dhatubhajaniyakatha">29. Dhātubhājanīyakathā</a></h2>
<p id="bv29c1p1">
<span class="pali m-text">Mahāgotamo jinavaro,</span><br />
</p>
<p id="bv29c1p2">
<span class="pali m-text">kusināramhi nibbuto;</span><br />
</p>
<p id="bv29c1p3">
<span class="pali m-text">Dhātuvitthārikaṁ āsi,</span><br />
</p>
<p id="bv29c1p4">
<span class="pali m-text">tesu tesu padesato.</span><br />
</p>
<p id="bv29c2p1">
<span class="pali m-text">Eko ajātasattussa,</span><br />
</p>
<p id="bv29c2p2">
<span class="pali m-text">eko vesāliyā pure;</span><br />
</p>
<p id="bv29c2p3">
<span class="pali m-text">Eko kapilavatthusmiṁ,</span><br />
</p>
<p id="bv29c2p4">
<span class="pali m-text">eko ca allakappake.</span><br />
</p>
<p id="bv29c3p1">
<span class="pali m-text">Eko ca rāmagāmamhi,</span><br />
</p>
<p id="bv29c3p2">
<span class="pali m-text">eko ca veṭhadīpake;</span><br />
</p>
<p id="bv29c3p3">
<span class="pali m-text">Eko pāveyyake malle,</span><br />
</p>
<p id="bv29c3p4">
<span class="pali m-text">eko ca kosinārake.</span><br />
</p>
<p id="bv29c4p1">
<span class="pali m-text">Kumbhassa thūpaṁ kāresi,</span><br />
</p>
<p id="bv29c4p2">
<span class="pali m-text">brāhmaṇo doṇasavhayo;</span><br />
</p>
<p id="bv29c4p3">
<span class="pali m-text">Aṅgārathūpaṁ kāresuṁ,</span><br />
</p>
<p id="bv29c4p4">
<span class="pali m-text">moriyā tuṭṭhamānasā.</span><br />
</p>
<p id="bv29c5p1">
<span class="pali m-text">Aṭṭha sārīrikā thūpā,</span><br />
</p>
<p id="bv29c5p2">
<span class="pali m-text">navamo kumbhacetiyo;</span><br />
</p>
<p id="bv29c5p3">
<span class="pali m-text">Aṅgārathūpo dasamo,</span><br />
</p>
<p id="bv29c5p4">
<span class="pali m-text">tadāyeva patiṭṭhito.</span><br />
</p>
<p id="bv29c6p1">
<span class="pali m-text">Uṇhīsaṁ catasso dāṭhā,</span><br />
</p>
<p id="bv29c6p2">
<span class="pali m-text">akkhakā dve ca dhātuyo;</span><br />
</p>
<p id="bv29c6p3">
<span class="pali m-text">Asambhinnā imā satta,</span><br />
</p>
<p id="bv29c6p4">
<span class="pali m-text">sesā bhinnāva dhātuyo.</span><br />
</p>
<p id="bv29c7p1">
<span class="pali m-text">Mahantā muggamattā ca,</span><br />
</p>
<p id="bv29c7p2">
<span class="pali m-text">majjhimā bhinnataṇḍulā;</span><br />
</p>
<p id="bv29c7p3">
<span class="pali m-text">Khuddakā sāsapamattā ca,</span><br />
</p>
<p id="bv29c7p4">
<span class="pali m-text">nānāvaṇṇā ca dhātuyo.</span><br />
</p>
<p id="bv29c8p1">
<span class="pali m-text">Mahantā suvaṇṇavaṇṇā ca,</span><br />
</p>
<p id="bv29c8p2">
<span class="pali m-text">muttavaṇṇā ca majjhimā;</span><br />
</p>
<p id="bv29c8p3">
<span class="pali m-text">Khuddakā makulavaṇṇā ca,</span><br />
</p>
<p id="bv29c8p4">
<span class="pali m-text">soḷasadoṇamattikā.</span><br />
</p>
<p id="bv29c9p1">
<span class="pali m-text">Mahantā pañca nāḷiyo,</span><br />
</p>
<p id="bv29c9p2">
<span class="pali m-text">nāḷiyo pañca majjhimā;</span><br />
</p>
<p id="bv29c9p3">
<span class="pali m-text">Khuddakā cha nāḷī ceva,</span><br />
</p>
<p id="bv29c9p4">
<span class="pali m-text">etā sabbāpi dhātuyo.</span><br />
</p>
<p id="bv29c10p1">
<span class="pali m-text">Uṇhīsaṁ sīhaḷe dīpe,</span><br />
</p>
<p id="bv29c10p2">
<span class="pali m-text">brahmaloke ca vāmakaṁ;</span><br />
</p>
<p id="bv29c10p3">
<span class="pali m-text">Sīhaḷe dakkhiṇakkhañca,</span><br />
</p>
<p id="bv29c10p4">
<span class="pali m-text">sabbāpetā patiṭṭhitā.</span><br />
</p>
<p id="bv29c11p1">
<span class="pali m-text">Ekā dāṭhā tidasapure,</span><br />
</p>
<p id="bv29c11p2">
<span class="pali m-text">ekā nāgapure ahu;</span><br />
</p>
<p id="bv29c11p3">
<span class="pali m-text">Ekā gandhāravisaye,</span><br />
</p>
<p id="bv29c11p4">
<span class="pali m-text">ekā kaliṅgarājino.</span><br />
</p>
<p id="bv29c12p1">
<span class="pali m-text">Cattālīsasamā dantā,</span><br />
</p>
<p id="bv29c12p2">
<span class="pali m-text">kesā lomā ca sabbaso;</span><br />
</p>
<p id="bv29c12p3">
<span class="pali m-text">Devā hariṁsu ekekaṁ,</span><br />
</p>
<p id="bv29c12p4">
<span class="pali m-text">cakkavāḷaparamparā.</span><br />
</p>
<p id="bv29c13p1">
<span class="pali m-text">Vajirāyaṁ bhagavato,</span><br />
</p>
<p id="bv29c13p2">
<span class="pali m-text">Patto daṇḍañca cīvaraṁ;</span><br />
</p>
<p id="bv29c13p3">
<span class="pali m-text">Nivāsanaṁ kulaghare,</span><br />
</p>
<p id="bv29c13p4">
<span class="pali m-text">Paccattharaṇaṁ kapilavhaye.</span><br />
</p>
<p id="bv29c14p1">
<span class="pali m-text">Pāṭaliputtapuramhi,</span><br />
</p>
<p id="bv29c14p2">
<span class="pali m-text">karaṇaṁ kāyabandhanaṁ;</span><br />
</p>
<p id="bv29c14p3">
<span class="pali m-text">Campāyudakasāṭiyaṁ,</span><br />
</p>
<p id="bv29c14p4">
<span class="pali m-text">uṇṇalomañca kosale.</span><br />
</p>
<p id="bv29c15p1">
<span class="pali m-text">Kāsāvaṁ brahmaloke ca,</span><br />
</p>
<p id="bv29c15p2">
<span class="pali m-text">veṭhanaṁ tidase pure;</span><br />
</p>
<p id="bv29c15p3">
<span class="pali m-text">Nisīdanaṁ avantīsu,</span><br />
</p>
<p id="bv29c15p4">
<span class="pali m-text">raṭṭhe attharaṇaṁ tadā.</span><br />
</p>
<p id="bv29c16p1">
<span class="pali m-text">Araṇī ca mithilāyaṁ,</span><br />
</p>
<p id="bv29c16p2">
<span class="pali m-text">videhe parisāvanaṁ;</span><br />
</p>
<p id="bv29c16p3">
<span class="pali m-text">Vāsi sūcigharañcāpi,</span><br />
</p>
<p id="bv29c16p4">
<span class="pali m-text">indapatthapure tadā.</span><br />
</p>
<p id="bv29c17p1">
<span class="pali m-text">Parikkhārā avasesā,</span><br />
</p>
<p id="bv29c17p2">
<span class="pali m-text">janapade aparantake;</span><br />
</p>
<p id="bv29c17p3">
<span class="pali m-text">Paribhuttāni muninā,</span><br />
</p>
<p id="bv29c17p4">
<span class="pali m-text">akaṁsu manujā tadā.</span><br />
</p>
<p id="bv29c18p1">
<span class="pali m-text">Dhātuvitthārikaṁ āsi,</span><br />
</p>
<p id="bv29c18p2">
<span class="pali m-text">Gotamassa mahesino;</span><br />
</p>
<p id="bv29c18p3">
<span class="pali m-text">Pāṇīnaṁ anukampāya,</span><br />
</p>
<p id="bv29c18p4">
<span class="pali m-text">Ahu porāṇikaṁ tadāti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>