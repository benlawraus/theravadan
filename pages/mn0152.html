<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 152 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0152.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 152
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/mn0151.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mnd0001.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 152</span></p>
<section id="indriyabhavanasutta">
<span id="mn152c0p2"></span><h2><span class="pali m-text">Indriyabhāvanāsutta</span></h2>
<p><span class="sujato m-text">The Development of the Faculties</span></p>
<p id="mn152c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn152c1p2">
<span class="pali m-text">ekaṁ samayaṁ bhagavā gajaṅgalāyaṁ viharati suveḷuvane.</span><br />
<span class="sujato m-text">At one time the Buddha was staying near Kajaṅgalā in a bamboo grove.</span><br />
</p>
<p id="mn152c2p1">
<span class="pali m-text">Atha kho uttaro māṇavo pārāsiviyantevāsī yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the brahmin student Uttara, a pupil of the brahmin Pārāsariya, approached the Buddha, and exchanged greetings with him.</span><br />
</p>
<p id="mn152c2p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho uttaraṁ māṇavaṁ pārāsiviyantevāsiṁ bhagavā etadavoca:</span><br />
<span class="sujato m-text">When the greetings and polite conversation were over, he sat down to one side. The Buddha said to him,</span><br />
</p>
<p id="mn152c2p3">
<span class="pali m-text">“deseti, uttara, pārāsiviyo brāhmaṇo sāvakānaṁ indriyabhāvanan”ti?</span><br />
<span class="sujato m-text">“Uttara, does Pārāsariya teach his disciples the development of the faculties?”</span><br />
</p>
<p id="mn152c2p4">
<span class="pali m-text">“Deseti, bho gotama, pārāsiviyo brāhmaṇo sāvakānaṁ indriyabhāvanan”ti.</span><br />
<span class="sujato m-text">“He does, Master Gotama.”</span><br />
</p>
<p id="mn152c2p5">
<span class="pali m-text">“Yathā kathaṁ pana, uttara, deseti pārāsiviyo brāhmaṇo sāvakānaṁ indriyabhāvanan”ti?</span><br />
<span class="sujato m-text">“But how does he teach it?”</span><br />
</p>
<p id="mn152c2p6">
<span class="pali m-text">“Idha, bho gotama, cakkhunā rūpaṁ na passati, sotena saddaṁ na suṇāti—</span><br />
<span class="sujato m-text">“Master Gotama, it’s when the eye sees no sight and the ear hears no sound.</span><br />
</p>
<p id="mn152c2p7">
<span class="pali m-text">evaṁ kho, bho gotama, deseti pārāsiviyo brāhmaṇo sāvakānaṁ indriyabhāvanan”ti.</span><br />
<span class="sujato m-text">That’s how Pārāsariya teaches his disciples the development of the faculties.”</span><br />
</p>
<p id="mn152c2p8">
<span class="pali m-text">“Evaṁ sante kho, uttara, andho bhāvitindriyo bhavissati, badhiro bhāvitindriyo bhavissati;</span><br />
<span class="sujato m-text">“In that case, Uttara, a blind person and a deaf person will have developed faculties</span><br />
</p>
<p id="mn152c2p9">
<span class="pali m-text">yathā pārāsiviyassa brāhmaṇassa vacanaṁ.</span><br />
<span class="sujato m-text">according to what Pārāsariya says.</span><br />
</p>
<p id="mn152c2p10">
<span class="pali m-text">Andho hi, uttara, cakkhunā rūpaṁ na passati, badhiro sotena saddaṁ na suṇātī”ti.</span><br />
<span class="sujato m-text">For a blind person sees no sight with the eye and a deaf person hears no sound with the ear.”</span><br />
</p>
<p id="mn152c2p11">
<span class="pali m-text">Evaṁ vutte, uttaro māṇavo pārāsiviyantevāsī tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi.</span><br />
<span class="sujato m-text">When he said this, Uttara sat silent, dismayed, shoulders drooping, downcast, depressed, with nothing to say.</span><br />
</p>
<p id="mn152c3p1">
<span class="pali m-text">Atha kho bhagavā uttaraṁ māṇavaṁ pārāsiviyantevāsiṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā āyasmantaṁ ānandaṁ āmantesi:</span><br />
<span class="sujato m-text">Knowing this, the Buddha addressed Venerable Ānanda,</span><br />
</p>
<p id="mn152c3p2">
<span class="pali m-text">“aññathā kho, ānanda, deseti pārāsiviyo brāhmaṇo sāvakānaṁ indriyabhāvanaṁ, aññathā ca panānanda, ariyassa vinaye anuttarā indriyabhāvanā hotī”ti.</span><br />
<span class="sujato m-text">“Ānanda, the development of the faculties taught by Pārāsariya is quite different from the supreme development of the faculties in the training of the Noble One.”</span><br />
</p>
<p id="mn152c3p3">
<span class="pali m-text">“Etassa, bhagavā, kālo; etassa, sugata, kālo</span><br />
<span class="sujato m-text">“Now is the time, Blessed One! Now is the time, Holy One.</span><br />
</p>
<p id="mn152c3p4">
<span class="pali m-text">yaṁ bhagavā ariyassa vinaye anuttaraṁ indriyabhāvanaṁ deseyya. Bhagavato sutvā bhikkhū dhāressantī”ti.</span><br />
<span class="sujato m-text">Let the Buddha teach the supreme development of the faculties in the training of the Noble One. The mendicants will listen and remember it.”</span><br />
</p>
<p id="mn152c3p5">
<span class="pali m-text">“Tenahānanda, suṇāhi, sādhukaṁ manasi karohi; bhāsissāmī”ti.</span><br />
<span class="sujato m-text">“Well then, Ānanda, listen and pay close attention, I will speak.”</span><br />
</p>
<p id="mn152c3p6">
<span class="pali m-text">“Evaṁ, bhante”ti kho āyasmā ānando bhagavato paccassosi.</span><br />
<span class="sujato m-text">“Yes, sir,” Ānanda replied.</span><br />
</p>
<p id="mn152c3p7">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn152c4p1">
<span class="pali m-text">“Kathañcānanda, ariyassa vinaye anuttarā indriyabhāvanā hoti?</span><br />
<span class="sujato m-text">“And how, Ānanda, is there the supreme development of the faculties in the training of the Noble One?</span><br />
</p>
<p id="mn152c4p2">
<span class="pali m-text">Idhānanda, bhikkhuno cakkhunā rūpaṁ disvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">When a mendicant sees a sight with their eyes, liking, disliking, and both liking and disliking come up in them.</span><br />
</p>
<p id="mn152c4p3">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c4p4">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c4p5">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c4p6">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c4p7">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c4p8">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c4p9">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c4p10">
<span class="pali m-text">Seyyathāpi, ānanda, cakkhumā puriso ummīletvā vā nimīleyya, nimīletvā vā ummīleyya;</span><br />
<span class="sujato m-text">It’s like how a person with good sight might open their eyes then shut them; or might shut their eyes then open them.</span><br />
</p>
<p id="mn152c4p11">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c4p12">
<span class="pali m-text">ayaṁ vuccatānanda, ariyassa vinaye anuttarā indriyabhāvanā cakkhuviññeyyesu rūpesu.</span><br />
<span class="sujato m-text">In the training of the Noble One this is called the supreme development of the faculties regarding sights known by the eye.</span><br />
</p>
<p id="mn152c5p1">
<span class="pali m-text">Puna caparaṁ, ānanda, bhikkhuno sotena saddaṁ sutvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">Furthermore, when a mendicant hears a sound with their ears, liking, disliking, and both liking and disliking come up in them.</span><br />
</p>
<p id="mn152c5p2">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c5p3">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c5p4">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c5p5">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c5p6">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c5p7">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c5p8">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c5p9">
<span class="pali m-text">Seyyathāpi, ānanda, balavā puriso appakasireneva accharaṁ pahareyya;</span><br />
<span class="sujato m-text">It’s like how a strong person can effortlessly snap their fingers.</span><br />
</p>
<p id="mn152c5p10">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c5p11">
<span class="pali m-text">ayaṁ vuccatānanda, ariyassa vinaye anuttarā indriyabhāvanā sotaviññeyyesu saddesu.</span><br />
<span class="sujato m-text">In the training of the Noble One this is called the supreme development of the faculties regarding sounds known by the ear.</span><br />
</p>
<p id="mn152c6p1">
<span class="pali m-text">Puna caparaṁ, ānanda, bhikkhuno ghānena gandhaṁ ghāyitvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">Furthermore, when a mendicant smells an odor with their nose, liking, disliking, and both liking and disliking come up in them.</span><br />
</p>
<p id="mn152c6p2">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c6p3">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c6p4">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c6p5">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c6p6">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c6p7">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c6p8">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c6p9">
<span class="pali m-text">Seyyathāpi, ānanda, īsakampoṇe padumapalāse udakaphusitāni pavattanti, na saṇṭhanti;</span><br />
<span class="sujato m-text">It’s like how a drop of water would roll off a gently sloping lotus leaf, and would not stay there.</span><br />
</p>
<p id="mn152c6p10">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c6p11">
<span class="pali m-text">ayaṁ vuccatānanda, ariyassa vinaye anuttarā indriyabhāvanā ghānaviññeyyesu gandhesu.</span><br />
<span class="sujato m-text">In the training of the Noble One this is called the supreme development of the faculties regarding smells known by the nose.</span><br />
</p>
<p id="mn152c7p1">
<span class="pali m-text">Puna caparaṁ, ānanda, bhikkhuno jivhāya rasaṁ sāyitvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">Furthermore, when a mendicant tastes a flavor with their tongue, liking, disliking, and both liking and disliking come up in them.</span><br />
</p>
<p id="mn152c7p2">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c7p3">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c7p4">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c7p5">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c7p6">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c7p7">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c7p8">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c7p9">
<span class="pali m-text">Seyyathāpi, ānanda, balavā puriso jivhagge kheḷapiṇḍaṁ saṁyūhitvā appakasirena vameyya;</span><br />
<span class="sujato m-text">It’s like how a strong person who’s formed a glob of spit on the tip of their tongue could easily spit it out.</span><br />
</p>
<p id="mn152c7p10">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c7p11">
<span class="pali m-text">ayaṁ vuccatānanda, ariyassa vinaye anuttarā indriyabhāvanā jivhāviññeyyesu rasesu.</span><br />
<span class="sujato m-text">In the training of the Noble One this is called the supreme development of the faculties regarding tastes known by the tongue.</span><br />
</p>
<p id="mn152c8p1">
<span class="pali m-text">Puna caparaṁ, ānanda, bhikkhuno kāyena phoṭṭhabbaṁ phusitvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">Furthermore, when a mendicant feels a touch with their body, liking, disliking, and both liking and disliking come up in them.</span><br />
</p>
<p id="mn152c8p2">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c8p3">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c8p4">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c8p5">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c8p6">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c8p7">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c8p8">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c8p9">
<span class="pali m-text">Seyyathāpi, ānanda, balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya;</span><br />
<span class="sujato m-text">It’s like how a strong person can extend or contract their arm.</span><br />
</p>
<p id="mn152c8p10">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c8p11">
<span class="pali m-text">ayaṁ vuccatānanda, ariyassa vinaye anuttarā indriyabhāvanā kāyaviññeyyesu phoṭṭhabbesu.</span><br />
<span class="sujato m-text">In the training of the Noble One this is called the supreme development of the faculties regarding touches known by the body.</span><br />
</p>
<p id="mn152c9p1">
<span class="pali m-text">Puna caparaṁ, ānanda, bhikkhuno manasā dhammaṁ viññāya uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">Furthermore, when a mendicant knows a thought with their mind, liking, disliking, and both liking and disliking come up in them.</span><br />
</p>
<p id="mn152c9p2">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn152c9p3">
<span class="pali m-text">‘uppannaṁ kho me idaṁ manāpaṁ, uppannaṁ amanāpaṁ, uppannaṁ manāpāmanāpaṁ.</span><br />
<span class="sujato m-text">‘Liking, disliking, and both liking and disliking have come up in me.</span><br />
</p>
<p id="mn152c9p4">
<span class="pali m-text">Tañca kho saṅkhataṁ oḷārikaṁ paṭiccasamuppannaṁ.</span><br />
<span class="sujato m-text">That’s conditioned, coarse, and dependently originated.</span><br />
</p>
<p id="mn152c9p5">
<span class="pali m-text">Etaṁ santaṁ etaṁ paṇītaṁ yadidaṁ—</span><br />
<span class="sujato m-text">But this is peaceful and sublime, namely</span><br />
</p>
<p id="mn152c9p6">
<span class="pali m-text">upekkhā’ti.</span><br />
<span class="sujato m-text">equanimity.’</span><br />
</p>
<p id="mn152c9p7">
<span class="pali m-text">Tassa taṁ uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati;</span><br />
<span class="sujato m-text">Then the liking, disliking, and both liking and disliking that came up in them cease,</span><br />
</p>
<p id="mn152c9p8">
<span class="pali m-text">upekkhā saṇṭhāti.</span><br />
<span class="sujato m-text">and equanimity becomes stabilized.</span><br />
</p>
<p id="mn152c9p9">
<span class="pali m-text">Seyyathāpi, ānanda, balavā puriso divasaṁsantatte ayokaṭāhe dve vā tīṇi vā udakaphusitāni nipāteyya.</span><br />
<span class="sujato m-text">It’s like how a strong person could let two or three drops of water fall onto an iron cauldron that had been heated all day.</span><br />
</p>
<p id="mn152c9p10">
<span class="pali m-text">Dandho, ānanda, udakaphusitānaṁ nipāto, atha kho naṁ khippameva parikkhayaṁ pariyādānaṁ gaccheyya;</span><br />
<span class="sujato m-text">The drops would be slow to fall, but they’d quickly dry up and evaporate.</span><br />
</p>
<p id="mn152c9p11">
<span class="pali m-text">evameva kho, ānanda, yassa kassaci evaṁsīghaṁ evaṁtuvaṭaṁ evaṁappakasirena uppannaṁ manāpaṁ uppannaṁ amanāpaṁ uppannaṁ manāpāmanāpaṁ nirujjhati, upekkhā saṇṭhāti—</span><br />
<span class="sujato m-text">Such is the speed, the swiftness, the ease with which any liking, disliking, and both liking and disliking at all that came up in them cease, and equanimity becomes stabilized.</span><br />
</p>
<p id="mn152c9p12">
<span class="pali m-text">ayaṁ vuccatānanda, ariyassa vinaye anuttarā indriyabhāvanā manoviññeyyesu dhammesu.</span><br />
<span class="sujato m-text">In the training of the Noble One this is called the supreme development of the faculties regarding thoughts known by the mind.</span><br />
</p>
<p id="mn152c9p13">
<span class="pali m-text">Evaṁ kho, ānanda, ariyassa vinaye anuttarā indriyabhāvanā hoti.</span><br />
<span class="sujato m-text">That’s how there is the supreme development of the faculties in the training of the Noble One.</span><br />
</p>
<p id="mn152c10p1">
<span class="pali m-text">Kathañcānanda, sekho hoti pāṭipado?</span><br />
<span class="sujato m-text">And how are they a practicing trainee?</span><br />
</p>
<p id="mn152c10p2">
<span class="pali m-text">Idhānanda, bhikkhuno cakkhunā rūpaṁ disvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">When a mendicant sees a sight with their eyes, liking, disliking, and both liking and disliking come up in them.</span><br />
</p>
<p id="mn152c10p3">
<span class="pali m-text">So tena uppannena manāpena uppannena amanāpena uppannena manāpāmanāpena aṭṭīyati harāyati jigucchati.</span><br />
<span class="sujato m-text">They are horrified, repelled, and disgusted by that.</span><br />
</p>
<p id="mn152c10p4">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn152c10p5">
<span class="pali m-text">ghānena gandhaṁ ghāyitvā …</span><br />
<span class="sujato m-text">When they smell an odor with their nose …</span><br />
</p>
<p id="mn152c10p6">
<span class="pali m-text">jivhāya rasaṁ sāyitvā …</span><br />
<span class="sujato m-text">When they taste a flavor with their tongue …</span><br />
</p>
<p id="mn152c10p7">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When they feel a touch with their body …</span><br />
</p>
<p id="mn152c10p8">
<span class="pali m-text">manasā dhammaṁ viññāya uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">When they know a thought with their mind, liking, disliking, and both liking and disliking come up in them.</span><br />
</p>
<p id="mn152c10p9">
<span class="pali m-text">So tena uppannena manāpena uppannena amanāpena uppannena manāpāmanāpena aṭṭīyati harāyati jigucchati.</span><br />
<span class="sujato m-text">They are horrified, repelled, and disgusted by that.</span><br />
</p>
<p id="mn152c10p10">
<span class="pali m-text">Evaṁ kho, ānanda, sekho hoti pāṭipado.</span><br />
<span class="sujato m-text">That’s how they are a practicing trainee.</span><br />
</p>
<p id="mn152c11-15p1">
<span class="pali m-text">Kathañcānanda, ariyo hoti bhāvitindriyo?</span><br />
<span class="sujato m-text">And how are they a noble one with developed faculties?</span><br />
</p>
<p id="mn152c11-15p2">
<span class="pali m-text">Idhānanda, bhikkhuno cakkhunā rūpaṁ disvā uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">When a mendicant sees a sight with their eyes, liking, disliking, and both liking and disliking come up in them.</span><br />
</p>
<p id="mn152c11-15p3">
<span class="pali m-text">So sace ākaṅkhati: ‘paṭikūle appaṭikūlasaññī vihareyyan’ti, appaṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the unrepulsive in the repulsive,’ that’s what they do.</span><br />
</p>
<p id="mn152c11-15p4">
<span class="pali m-text">Sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the repulsive in the unrepulsive,’ that’s what they do.</span><br />
</p>
<p id="mn152c11-15p5">
<span class="pali m-text">Sace ākaṅkhati: ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the unrepulsive in the repulsive and the unrepulsive,’ that’s what they do.</span><br />
</p>
<p id="mn152c11-15p6">
<span class="pali m-text">Sace ākaṅkhati: ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the repulsive in the unrepulsive and the repulsive,’ that’s what they do.</span><br />
</p>
<p id="mn152c11-15p7">
<span class="pali m-text">Sace ākaṅkhati: ‘paṭikūlañca appaṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno.</span><br />
<span class="sujato m-text">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do.</span><br />
</p>
<p id="mn152c16p1">
<span class="pali m-text">Puna caparaṁ, ānanda, bhikkhuno sotena saddaṁ sutvā …pe…</span><br />
<span class="sujato m-text">When they hear a sound with their ear …</span><br />
</p>
<p id="mn152c16p2">
<span class="pali m-text">ghānena gandhaṁ ghāyitvā …</span><br />
<span class="sujato m-text">When they smell an odor with their nose …</span><br />
</p>
<p id="mn152c16p3">
<span class="pali m-text">jivhāya rasaṁ sāyitvā …</span><br />
<span class="sujato m-text">When they taste a flavor with their tongue …</span><br />
</p>
<p id="mn152c16p4">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When they feel a touch with their body …</span><br />
</p>
<p id="mn152c16p5">
<span class="pali m-text">manasā dhammaṁ viññāya uppajjati manāpaṁ, uppajjati amanāpaṁ, uppajjati manāpāmanāpaṁ.</span><br />
<span class="sujato m-text">When they know a thought with their mind, liking, disliking, and both liking and disliking come up in them.</span><br />
</p>
<p id="mn152c16p6">
<span class="pali m-text">So sace ākaṅkhati: ‘paṭikūle appaṭikūlasaññī vihareyyan’ti, appaṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the unrepulsive in the repulsive,’ that’s what they do.</span><br />
</p>
<p id="mn152c16p7">
<span class="pali m-text">Sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the repulsive in the unrepulsive,’ that’s what they do.</span><br />
</p>
<p id="mn152c16p8">
<span class="pali m-text">Sace ākaṅkhati: ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the unrepulsive in the repulsive and the unrepulsive,’ that’s what they do.</span><br />
</p>
<p id="mn152c16p9">
<span class="pali m-text">Sace ākaṅkhati: ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati.</span><br />
<span class="sujato m-text">If they wish: ‘May I meditate perceiving the repulsive in the unrepulsive and the repulsive,’ that’s what they do.</span><br />
</p>
<p id="mn152c16p10">
<span class="pali m-text">Sace ākaṅkhati: ‘paṭikūlañca appaṭikūlañca tadubhayampi abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno.</span><br />
<span class="sujato m-text">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do.</span><br />
</p>
<p id="mn152c16p11">
<span class="pali m-text">Evaṁ kho, ānanda, ariyo hoti bhāvitindriyo.</span><br />
<span class="sujato m-text">That’s how they are a noble one with developed faculties.</span><br />
</p>
<p id="mn152c17p1">
<span class="pali m-text">Iti kho, ānanda, desitā mayā ariyassa vinaye anuttarā indriyabhāvanā, desito sekho pāṭipado, desito ariyo bhāvitindriyo.</span><br />
<span class="sujato m-text">So, Ānanda, I have taught the supreme development of the faculties in the training of the Noble One, I have taught the practicing trainee, and I have taught the noble one with developed faculties.</span><br />
</p>
<p id="mn152c18p1">
<span class="pali m-text">Yaṁ kho, ānanda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā.</span><br />
<span class="sujato m-text">Out of compassion, I’ve done what a teacher should do who wants what’s best for their disciples.</span><br />
</p>
<p id="mn152c18p2">
<span class="pali m-text">Etāni, ānanda, rukkhamūlāni, etāni suññāgārāni, jhāyathānanda, mā pamādattha, mā pacchā vippaṭisārino ahuvattha. Ayaṁ vo amhākaṁ anusāsanī”ti.</span><br />
<span class="sujato m-text">Here are these roots of trees, and here are these empty huts. Practice absorption, Ānanda! Don’t be negligent! Don’t regret it later! This is my instruction to you.”</span><br />
</p>
<p id="mn152c18p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn152c18p4">
<span class="pali m-text">Attamano āyasmā ānando bhagavato bhāsitaṁ abhinandīti.</span><br />
<span class="sujato m-text">Satisfied, Venerable Ānanda was happy with what the Buddha said.</span><br />
</p>
<p id="mn152c18p5">
<span class="pali m-text">Indriyabhāvanāsuttaṁ niṭṭhitaṁ dasamaṁ.</span><br />
</p>
<p id="mn152c18p6">
<span class="pali m-text">Saḷāyatanavaggo niṭṭhito pañcamo.</span><br />
</p>
<p id="mn152c19p0">
<span class="pali m-text">Tassuddānaṁ</span><br />
</p>
<p id="mn152c19p1">
<span class="pali m-text">Anāthapiṇḍiko channo,</span><br />
</p>
<p id="mn152c19p2">
<span class="pali m-text">puṇṇo nandakarāhulā;</span><br />
</p>
<p id="mn152c19p3">
<span class="pali m-text">Chachakkaṁ saḷāyatanikaṁ,</span><br />
</p>
<p id="mn152c19p4">
<span class="pali m-text">nagaravindeyyasuddhikā;</span><br />
</p>
<p id="mn152c19p5">
<span class="pali m-text">Indriyabhāvanā cāpi,</span><br />
</p>
<p id="mn152c19p6">
<span class="pali m-text">vaggo ovādapañcamoti.</span><br />
</p>
<p id="mn152c20p0">
<span class="pali m-text">Idaṁ vaggānamuddānaṁ</span><br />
</p>
<p id="mn152c20p1">
<span class="pali m-text">Devadahonupado ca,</span><br />
</p>
<p id="mn152c20p2">
<span class="pali m-text">Suññato ca vibhaṅgako;</span><br />
</p>
<p id="mn152c20p3">
<span class="pali m-text">Saḷāyatanoti vaggā,</span><br />
</p>
<p id="mn152c20p4">
<span class="pali m-text">Uparipaṇṇāsake ṭhitāti.</span><br />
</p>
<p id="mn152c20p5">
<span class="pali m-text">Uparipaṇṇāsakaṁ samattaṁ.</span><br />
</p>
<p id="mn152c20p6">
<span class="pali m-text">Tīhi paṇṇāsakehi paṭimaṇḍito sakalo</span><br />
</p>
<p id="mn152c20p7">
<span class="pali m-text">majjhimanikāyo samatto.</span><br />
<span class="sujato m-text">The Middle Discourses are completed.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/mn0151.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mnd0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>