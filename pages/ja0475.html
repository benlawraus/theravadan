<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0475.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0474.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0476.html">Next</a></div>
</div>
<p id="ja475c0p2">
<span class="pali m-text">Terasakanipāta</span><br />
</p>
<p id="ja475c0p3">
<span class="pali m-text">Ambavagga</span><br />
</p>
<section id="phandanajataka">
<span id="ja475c0p4"></span><h2><span class="pali m-text">2. Phandanajātaka</span></h2>
<p id="ja475c1p1">
<span class="pali m-text">“Kuṭhārihattho puriso,</span><br />
</p>
<p id="ja475c1p2">
<span class="pali m-text">vanamogayha tiṭṭhasi;</span><br />
</p>
<p id="ja475c1p3">
<span class="pali m-text">Puṭṭho me samma akkhāhi,</span><br />
</p>
<p id="ja475c1p4">
<span class="pali m-text">kiṁ dāruṁ chetumicchasi”.</span><br />
</p>
<p id="ja475c2p1">
<span class="pali m-text">“Isso vanāni carasi,</span><br />
</p>
<p id="ja475c2p2">
<span class="pali m-text">samāni visamāni ca;</span><br />
</p>
<p id="ja475c2p3">
<span class="pali m-text">Puṭṭho me samma akkhāhi,</span><br />
</p>
<p id="ja475c2p4">
<span class="pali m-text">kiṁ dāruṁ nemiyā daḷhaṁ”.</span><br />
</p>
<p id="ja475c3p1">
<span class="pali m-text">“Neva sālo na khadiro,</span><br />
</p>
<p id="ja475c3p2">
<span class="pali m-text">nāssakaṇṇo kuto dhavo;</span><br />
</p>
<p id="ja475c3p3">
<span class="pali m-text">Rukkho ca phandano nāma,</span><br />
</p>
<p id="ja475c3p4">
<span class="pali m-text">taṁ dāruṁ nemiyā daḷhaṁ”.</span><br />
</p>
<p id="ja475c4p1">
<span class="pali m-text">“Kīdisānissa pattāni,</span><br />
</p>
<p id="ja475c4p2">
<span class="pali m-text">khandho vā pana kīdiso;</span><br />
</p>
<p id="ja475c4p3">
<span class="pali m-text">Puṭṭho me samma akkhāhi,</span><br />
</p>
<p id="ja475c4p4">
<span class="pali m-text">yathā jānemu phandanaṁ”.</span><br />
</p>
<p id="ja475c5p1">
<span class="pali m-text">“Yassa sākhā palambanti,</span><br />
</p>
<p id="ja475c5p2">
<span class="pali m-text">namanti na ca bhañjare;</span><br />
</p>
<p id="ja475c5p3">
<span class="pali m-text">So rukkho phandano nāma,</span><br />
</p>
<p id="ja475c5p4">
<span class="pali m-text">yassa mūle ahaṁ ṭhito.</span><br />
</p>
<p id="ja475c6p1">
<span class="pali m-text">Arānaṁ cakkanābhīnaṁ,</span><br />
</p>
<p id="ja475c6p2">
<span class="pali m-text">īsānemirathassa ca;</span><br />
</p>
<p id="ja475c6p3">
<span class="pali m-text">Sabbassa te kammaniyo,</span><br />
</p>
<p id="ja475c6p4">
<span class="pali m-text">ayaṁ hessati phandano”.</span><br />
</p>
<p id="ja475c7p1">
<span class="pali m-text">“Iti phandanarukkhopi,</span><br />
</p>
<p id="ja475c7p2">
<span class="pali m-text">tāvade ajjhabhāsatha;</span><br />
</p>
<p id="ja475c7p3">
<span class="pali m-text">Mayhampi vacanaṁ atthi,</span><br />
</p>
<p id="ja475c7p4">
<span class="pali m-text">bhāradvāja suṇohi me.</span><br />
</p>
<p id="ja475c8p1">
<span class="pali m-text">Issassa upakkhandhamhā,</span><br />
</p>
<p id="ja475c8p2">
<span class="pali m-text">Ukkacca caturaṅgulaṁ;</span><br />
</p>
<p id="ja475c8p3">
<span class="pali m-text">Tena nemiṁ pasāresi,</span><br />
</p>
<p id="ja475c8p4">
<span class="pali m-text">Evaṁ daḷhataraṁ siyā.</span><br />
</p>
<p id="ja475c9p1">
<span class="pali m-text">Iti phandanarukkhopi,</span><br />
</p>
<p id="ja475c9p2">
<span class="pali m-text">veraṁ appesi tāvade;</span><br />
</p>
<p id="ja475c9p3">
<span class="pali m-text">Jātānañca ajātānaṁ,</span><br />
</p>
<p id="ja475c9p4">
<span class="pali m-text">issānaṁ dukkhamāvahi.</span><br />
</p>
<p id="ja475c10p1">
<span class="pali m-text">Iccevaṁ phandano issaṁ,</span><br />
</p>
<p id="ja475c10p2">
<span class="pali m-text">isso ca pana phandanaṁ;</span><br />
</p>
<p id="ja475c10p3">
<span class="pali m-text">Aññamaññaṁ vivādena,</span><br />
</p>
<p id="ja475c10p4">
<span class="pali m-text">aññamaññamaghātayuṁ.</span><br />
</p>
<p id="ja475c11p1">
<span class="pali m-text">Evameva manussānaṁ,</span><br />
</p>
<p id="ja475c11p2">
<span class="pali m-text">vivādo yattha jāyati;</span><br />
</p>
<p id="ja475c11p3">
<span class="pali m-text">Mayūranaccaṁ naccanti,</span><br />
</p>
<p id="ja475c11p4">
<span class="pali m-text">yathā te issaphandanā.</span><br />
</p>
<p id="ja475c12p1">
<span class="pali m-text">Taṁ vo vadāmi bhaddaṁ vo,</span><br />
</p>
<p id="ja475c12p2">
<span class="pali m-text">yāvantettha samāgatā;</span><br />
</p>
<p id="ja475c12p3">
<span class="pali m-text">Sammodatha mā vivadatha,</span><br />
</p>
<p id="ja475c12p4">
<span class="pali m-text">mā hotha issaphandanā.</span><br />
</p>
<p id="ja475c13p1">
<span class="pali m-text">Sāmaggimeva sikkhetha,</span><br />
</p>
<p id="ja475c13p2">
<span class="pali m-text">buddhehetaṁ pasaṁsitaṁ;</span><br />
</p>
<p id="ja475c13p3">
<span class="pali m-text">Sāmaggirato dhammaṭṭho,</span><br />
</p>
<p id="ja475c13p4">
<span class="pali m-text">yogakkhemā na dhaṁsatī”ti.</span><br />
</p>
<p id="ja475c14p1">
<span class="pali m-text">Phandanajātakaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0474.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0476.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>