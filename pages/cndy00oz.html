<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cndy00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="/pages/cndy00oz.html" />
  <meta property="og:description" content="Pārāyanavagganiddesa Pucchāniddesa 16. Piṅgiyamāṇavapucchāniddesa **Jiṇṇohamasmi abalo vītavaṇṇo**, (iccāyasmā piṅgiyo) **Nettā na suddhā savanaṁ na phāsu;** **Māhaṁ nassaṁ momuho antarāva,** **Ācikkha dhammaṁ yamahaṁ vijaññaṁ;** **Jātijarāya idha vippahānaṁ. ** **Jiṇṇohamasmi abalo vītavaṇṇo**ti. **Jiṇṇohamasmī**ti jiṇṇo vuḍḍho mahallako addhagato vayoanuppatto vīsavassasatiko jātiyā. **Abalo …" />
  <meta name="twitter:description" content="Pārāyanavagganiddesa Pucchāniddesa 16. Piṅgiyamāṇavapucchāniddesa **Jiṇṇohamasmi abalo vītavaṇṇo**, (iccāyasmā piṅgiyo) **Nettā na suddhā savanaṁ na phāsu;** **Māhaṁ nassaṁ momuho antarāva,** **Ācikkha dhammaṁ yamahaṁ vijaññaṁ;** **Jātijarāya idha vippahānaṁ. ** **Jiṇṇohamasmi abalo vītavaṇṇo**ti. **Jiṇṇohamasmī**ti jiṇṇo vuḍḍho mahallako addhagato vayoanuppatto vīsavassasatiko jātiyā. **Abalo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavagganiddesa">
<h2><a href="#parayanavagganiddesa">Pārāyanavagganiddesa</a></h2>
<section id="pucchaniddesa">
<h3><a href="#pucchaniddesa">Pucchāniddesa</a></h3>
<section id="pingiyamanavapucchaniddesa">
<h4><a href="#pingiyamanavapucchaniddesa">16. Piṅgiyamāṇavapucchāniddesa</a></h4>
<p id="cnd20c1p1">
<span class="pali m-text">**Jiṇṇohamasmi abalo vītavaṇṇo**,</span><br />
</p>
<p id="cnd20c1p2">
<span class="pali m-text">(iccāyasmā piṅgiyo)</span><br />
</p>
<p id="cnd20c1p3">
<span class="pali m-text">**Nettā na suddhā savanaṁ na phāsu;**</span><br />
</p>
<p id="cnd20c1p4">
<span class="pali m-text">**Māhaṁ nassaṁ momuho antarāva,**</span><br />
</p>
<p id="cnd20c1p5">
<span class="pali m-text">**Ācikkha dhammaṁ yamahaṁ vijaññaṁ;**</span><br />
</p>
<p id="cnd20c1p6">
<span class="pali m-text">**Jātijarāya idha vippahānaṁ. **</span><br />
</p>
<p id="cnd20c2p1">
<span class="pali m-text">**Jiṇṇohamasmi abalo vītavaṇṇo**ti.</span><br />
</p>
<p id="cnd20c2p2">
<span class="pali m-text">**Jiṇṇohamasmī**ti jiṇṇo vuḍḍho mahallako addhagato vayoanuppatto vīsavassasatiko jātiyā.</span><br />
</p>
<p id="cnd20c2p3">
<span class="pali m-text">**Abalo**ti dubbalo appabalo appathāmo.</span><br />
</p>
<p id="cnd20c2p4">
<span class="pali m-text">**Vītavaṇṇo**ti vītavaṇṇo vigatavaṇṇo vigacchitavaṇṇo.</span><br />
</p>
<p id="cnd20c2p5">
<span class="pali m-text">Yā sā purimā subhā vaṇṇanibhā sā antarahitā, ādīnavo pātubhūtoti—</span><br />
</p>
<p id="cnd20c2p6">
<span class="pali m-text">jiṇṇohamasmi abalo vītavaṇṇo.</span><br />
</p>
<p id="cnd20c3p1">
<span class="pali m-text">**Iccāyasmā piṅgiyo**ti.</span><br />
</p>
<p id="cnd20c3p2">
<span class="pali m-text">**Iccā**ti padasandhi …pe….</span><br />
</p>
<p id="cnd20c3p3">
<span class="pali m-text">**Āyasmā**ti piyavacanaṁ …pe….</span><br />
</p>
<p id="cnd20c3p4">
<span class="pali m-text">**Piṅgiyo**ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd20c3p5">
<span class="pali m-text">iccāyasmā piṅgiyo.</span><br />
</p>
<p id="cnd20c4p1">
<span class="pali m-text">**Nettā na suddhā savanaṁ na phāsū**ti nettā asuddhā avisuddhā aparisuddhā avodātā.</span><br />
</p>
<p id="cnd20c4p2">
<span class="pali m-text">No tathā cakkhunā rūpe passāmīti—</span><br />
</p>
<p id="cnd20c4p3">
<span class="pali m-text">nettā na suddhā.</span><br />
</p>
<p id="cnd20c4p4">
<span class="pali m-text">**Savanaṁ na phāsū**ti sotaṁ asuddhaṁ avisuddhaṁ aparisuddhaṁ avodātaṁ.</span><br />
</p>
<p id="cnd20c4p5">
<span class="pali m-text">No tathā sotena saddaṁ suṇomīti—</span><br />
</p>
<p id="cnd20c4p6">
<span class="pali m-text">nettā na suddhā savanaṁ na phāsu.</span><br />
</p>
<p id="cnd20c5p1">
<span class="pali m-text">**Māhaṁ nassaṁ momuho antarāvā**ti.</span><br />
</p>
<p id="cnd20c5p2">
<span class="pali m-text">**Māhaṁ nassan**ti māhaṁ nassaṁ māhaṁ vinassaṁ māhaṁ panassaṁ.</span><br />
</p>
<p id="cnd20c5p3">
<span class="pali m-text">**Momuho**ti mohamuho avijjāgato aññāṇī avibhāvī duppañño.</span><br />
</p>
<p id="cnd20c5p4">
<span class="pali m-text">**Antarāvā**ti tuyhaṁ dhammaṁ diṭṭhiṁ paṭipadaṁ maggaṁ anaññāya anadhigantvā aviditvā appaṭilabhitvā aphassayitvā asacchikaritvā antarāyeva kālaṁ kareyyanti—</span><br />
</p>
<p id="cnd20c5p5">
<span class="pali m-text">māhaṁ nassaṁ momuho antarāva.</span><br />
</p>
<p id="cnd20c6p1">
<span class="pali m-text">**Ācikkha dhammaṁ yamahaṁ vijaññan**ti.</span><br />
</p>
<p id="cnd20c6p2">
<span class="pali m-text">**Dhamman**ti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ, cattāro satipaṭṭhāne, cattāro sammappadhāne, cattāro iddhipāde, pañcindriyāni, pañca balāni, satta bojjhaṅge, ariyaṁ aṭṭhaṅgikaṁ maggaṁ, nibbānañca nibbānagāminiñca paṭipadaṁ ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span><br />
</p>
<p id="cnd20c6p3">
<span class="pali m-text">ācikkha dhammaṁ.</span><br />
</p>
<p id="cnd20c6p4">
<span class="pali m-text">**Yamahaṁ vijaññan**ti yamahaṁ jāneyyaṁ ājāneyyaṁ vijāneyyaṁ paṭivijāneyyaṁ paṭivijjheyyaṁ adhigaccheyyaṁ phasseyyaṁ sacchikareyyanti—</span><br />
</p>
<p id="cnd20c6p5">
<span class="pali m-text">ācikkha dhammaṁ yamahaṁ vijaññaṁ.</span><br />
</p>
<p id="cnd20c7p1">
<span class="pali m-text">**Jātijarāya idha vippahānan**ti idheva jātijarāmaraṇassa pahānaṁ vūpasamaṁ paṭinissaggaṁ paṭippassaddhiṁ amataṁ nibbānanti—</span><br />
</p>
<p id="cnd20c7p2">
<span class="pali m-text">jātijarāya idha vippahānaṁ.</span><br />
</p>
<p id="cnd20c7p3">
<span class="pali m-text">Tenāha so brāhmaṇo—</span><br />
</p>
<p id="cnd20c8p1">
<span class="pali m-text">“Jiṇṇohamasmi abalo vītavaṇṇo,</span><br />
</p>
<p id="cnd20c8p2">
<span class="pali m-text">(iccāyasmā piṅgiyo)</span><br />
</p>
<p id="cnd20c8p3">
<span class="pali m-text">Nettā na suddhā savanaṁ na phāsu;</span><br />
</p>
<p id="cnd20c8p4">
<span class="pali m-text">Māhaṁ nassaṁ momuho antarāva,</span><br />
</p>
<p id="cnd20c8p5">
<span class="pali m-text">Ācikkha dhammaṁ yamahaṁ vijaññaṁ;</span><br />
</p>
<p id="cnd20c8p6">
<span class="pali m-text">Jātijarāya idha vippahānan”ti.</span><br />
</p>
<p id="cnd20c9p1">
<span class="pali m-text">**Disvāna rūpesu vihaññamāne,**</span><br />
</p>
<p id="cnd20c9p2">
<span class="pali m-text">(piṅgiyāti bhagavā)</span><br />
</p>
<p id="cnd20c9p3">
<span class="pali m-text">**Ruppanti rūpesu janā pamattā;**</span><br />
</p>
<p id="cnd20c9p4">
<span class="pali m-text">**Tasmā tuvaṁ piṅgiya appamatto,**</span><br />
</p>
<p id="cnd20c9p5">
<span class="pali m-text">**Jahassu rūpaṁ apunabbhavāya. **</span><br />
</p>
<p id="cnd20c10p1">
<span class="pali m-text">**Disvāna rūpesu vihaññamāne**ti.</span><br />
</p>
<p id="cnd20c10p2">
<span class="pali m-text">**Rūpan**ti cattāro ca mahābhūtā catunnañca mahābhūtānaṁ upādāya rūpaṁ.</span><br />
</p>
<p id="cnd20c10p3">
<span class="pali m-text">Sattā rūpahetu rūpappaccayā rūpakāraṇā haññanti vihaññanti upahaññanti upaghātiyanti.</span><br />
</p>
<p id="cnd20c10p4">
<span class="pali m-text">Rūpe sati vividhakammakāraṇā kārenti.</span><br />
</p>
<p id="cnd20c10p5">
<span class="pali m-text">Kasāhipi tāḷenti, vettehipi tāḷenti, aḍḍhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti.</span><br />
</p>
<p id="cnd20c10p6">
<span class="pali m-text">Evaṁ sattā rūpahetu rūpappaccayā rūpakāraṇā haññanti vihaññanti upahaññanti upaghātiyanti.</span><br />
</p>
<p id="cnd20c10p7">
<span class="pali m-text">Evaṁ haññamāne vihaññamāne upahaññamāne upaghātiyamāne disvā passitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="cnd20c10p8">
<span class="pali m-text">disvāna rūpesu vihaññamāne.</span><br />
</p>
<p id="cnd20c11p1">
<span class="pali m-text">**Piṅgiyāti bhagavā**ti.</span><br />
</p>
<p id="cnd20c11p2">
<span class="pali m-text">**Piṅgiyā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd20c11p3">
<span class="pali m-text">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd20c11p4">
<span class="pali m-text">piṅgiyāti bhagavā.</span><br />
</p>
<p id="cnd20c12p1">
<span class="pali m-text">**Ruppanti rūpesu janā pamattā**ti.</span><br />
</p>
<p id="cnd20c12p2">
<span class="pali m-text">**Ruppantī**ti ruppanti kuppanti pīḷayanti ghaṭṭayanti, byādhitā domanassitā honti.</span><br />
</p>
<p id="cnd20c12p3">
<span class="pali m-text">Cakkhurogena ruppanti kuppanti pīḷayanti ghaṭṭayanti, byādhitā domanassitā honti.</span><br />
</p>
<p id="cnd20c12p4">
<span class="pali m-text">Sotarogena …pe…</span><br />
</p>
<p id="cnd20c12p5">
<span class="pali m-text">kāyarogena …pe…</span><br />
</p>
<p id="cnd20c12p6">
<span class="pali m-text">ḍaṁsamakasavātātapasarīsapasamphassehi ruppanti kuppanti pīḷayanti ghaṭṭayanti, byādhitā domanassitā hontīti—</span><br />
</p>
<p id="cnd20c12p7">
<span class="pali m-text">ruppanti rūpesu.</span><br />
</p>
<p id="cnd20c13p1">
<span class="pali m-text">Atha vā cakkhusmiṁ hīyamāne hāyamāne parihāyamāne vemāne vigacchamāne antaradhāyamāne ruppanti …pe…</span><br />
</p>
<p id="cnd20c13p2">
<span class="pali m-text">domanassitā honti.</span><br />
</p>
<p id="cnd20c13p3">
<span class="pali m-text">Sotasmiṁ …pe…</span><br />
</p>
<p id="cnd20c13p4">
<span class="pali m-text">ghānasmiṁ …</span><br />
</p>
<p id="cnd20c13p5">
<span class="pali m-text">jivhāya …</span><br />
</p>
<p id="cnd20c13p6">
<span class="pali m-text">kāyasmiṁ …</span><br />
</p>
<p id="cnd20c13p7">
<span class="pali m-text">rūpasmiṁ …</span><br />
</p>
<p id="cnd20c13p8">
<span class="pali m-text">saddasmiṁ …</span><br />
</p>
<p id="cnd20c13p9">
<span class="pali m-text">gandhasmiṁ …</span><br />
</p>
<p id="cnd20c13p10">
<span class="pali m-text">rasasmiṁ …</span><br />
</p>
<p id="cnd20c13p11">
<span class="pali m-text">phoṭṭhabbasmiṁ …</span><br />
</p>
<p id="cnd20c13p12">
<span class="pali m-text">kulasmiṁ …</span><br />
</p>
<p id="cnd20c13p13">
<span class="pali m-text">gaṇasmiṁ …</span><br />
</p>
<p id="cnd20c13p14">
<span class="pali m-text">āvāsasmiṁ …</span><br />
</p>
<p id="cnd20c13p15">
<span class="pali m-text">lābhasmiṁ …</span><br />
</p>
<p id="cnd20c13p16">
<span class="pali m-text">yasasmiṁ …</span><br />
</p>
<p id="cnd20c13p17">
<span class="pali m-text">pasaṁsāya …</span><br />
</p>
<p id="cnd20c13p18">
<span class="pali m-text">sukhasmiṁ …</span><br />
</p>
<p id="cnd20c13p19">
<span class="pali m-text">cīvarasmiṁ …</span><br />
</p>
<p id="cnd20c13p20">
<span class="pali m-text">piṇḍapātasmiṁ …</span><br />
</p>
<p id="cnd20c13p21">
<span class="pali m-text">senāsanasmiṁ …</span><br />
</p>
<p id="cnd20c13p22">
<span class="pali m-text">gilānapaccayabhesajjaparikkhārasmiṁ hīyamāne hāyamāne parihāyamāne vemāne vigacchamāne antaradhāyamāne ruppanti kuppanti pīḷayanti ghaṭṭayanti, byādhitā domanassitā hontīti—</span><br />
</p>
<p id="cnd20c13p23">
<span class="pali m-text">evampi ruppanti rūpesu.</span><br />
</p>
<p id="cnd20c14p1">
<span class="pali m-text">**Janā**ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca.</span><br />
</p>
<p id="cnd20c14p2">
<span class="pali m-text">**Pamattā**ti pamādo vattabbo kāyaduccaritena vā vacīduccaritena vā manoduccaritena vā pañcasu kāmaguṇesu cittassa vosaggo vosaggānuppadānaṁ kusalānaṁ vā dhammānaṁ bhāvanāya asakkaccakiriyatā asātaccakiriyatā anaṭṭhitakiriyatā olīnavuttitā nikkhittacchandatā nikkhittadhuratā anāsevanā abhāvanā abahulīkammaṁ anadhiṭṭhānaṁ ananuyogo pamādo.</span><br />
</p>
<p id="cnd20c14p3">
<span class="pali m-text">Yo evarūpo pamādo pamajjanā pamajjitattaṁ—</span><br />
</p>
<p id="cnd20c14p4">
<span class="pali m-text">ayaṁ vuccati pamādo.</span><br />
</p>
<p id="cnd20c14p5">
<span class="pali m-text">Iminā pamādena samannāgatā janā pamattāti—</span><br />
</p>
<p id="cnd20c14p6">
<span class="pali m-text">ruppanti rūpesu janā pamattā.</span><br />
</p>
<p id="cnd20c15p1">
<span class="pali m-text">**Tasmā tuvaṁ piṅgiya appamatto**ti.</span><br />
</p>
<p id="cnd20c15p2">
<span class="pali m-text">**Tasmā**ti tasmā taṅkāraṇā taṁhetu tappaccayā taṁnidānā evaṁ ādīnavaṁ sampassamāno rūpesūti—</span><br />
</p>
<p id="cnd20c15p3">
<span class="pali m-text">tasmā tuvaṁ piṅgiya.</span><br />
</p>
<p id="cnd20c15p4">
<span class="pali m-text">**Appamatto**ti sakkaccakārī sātaccakārī …pe… appamādo kusalesu dhammesūti—</span><br />
</p>
<p id="cnd20c15p5">
<span class="pali m-text">tasmā tuvaṁ piṅgiya appamatto.</span><br />
</p>
<p id="cnd20c16p1">
<span class="pali m-text">**Jahassu rūpaṁ apunabbhavāyā**ti.</span><br />
</p>
<p id="cnd20c16p2">
<span class="pali m-text">**Rūpan**ti cattāro ca mahābhūtā catunnañca mahābhūtānaṁ upādāya rūpaṁ.</span><br />
</p>
<p id="cnd20c16p3">
<span class="pali m-text">**Jahassu rūpan**ti jahassu rūpaṁ, pajahassu rūpaṁ, vinodehi rūpaṁ, byantīkarohi rūpaṁ, anabhāvaṁ gamehi rūpaṁ.</span><br />
</p>
<p id="cnd20c16p4">
<span class="pali m-text">**Apunabbhavāyā**ti yathā te rūpaṁ idheva nirujjheyya, punapaṭisandhiko bhavo na nibbatteyya kāmadhātuyā vā rūpadhātuyā vā arūpadhātuyā vā, kāmabhave vā rūpabhave vā arūpabhave vā, saññābhave vā asaññābhave vā nevasaññānāsaññābhave vā, ekavokārabhave vā catuvokārabhave vā pañcavokārabhave vā, puna gatiyā vā upapattiyā vā paṭisandhiyā vā bhave vā saṁsāre vā vaṭṭe vā na janeyya na sañjaneyya na nibbatteyya nābhinibbatteyya, idheva nirujjheyya vūpasameyya atthaṁ gaccheyya paṭippassambheyyāti—</span><br />
</p>
<p id="cnd20c16p5">
<span class="pali m-text">jahassu rūpaṁ apunabbhavāya.</span><br />
</p>
<p id="cnd20c16p6">
<span class="pali m-text">Tenāha bhagavā—</span><br />
</p>
<p id="cnd20c17p1">
<span class="pali m-text">“Disvāna rūpesu vihaññamāne,</span><br />
</p>
<p id="cnd20c17p2">
<span class="pali m-text">(piṅgiyāti bhagavā)</span><br />
</p>
<p id="cnd20c17p3">
<span class="pali m-text">Ruppanti rūpesu janā pamattā;</span><br />
</p>
<p id="cnd20c17p4">
<span class="pali m-text">Tasmā tuvaṁ piṅgiya appamatto,</span><br />
</p>
<p id="cnd20c17p5">
<span class="pali m-text">Jahassu rūpaṁ apunabbhavāyā”ti.</span><br />
</p>
<p id="cnd20c18p1">
<span class="pali m-text">**Disā catasso vidisā catasso,**</span><br />
</p>
<p id="cnd20c18p2">
<span class="pali m-text">**Uddhaṁ adho dasa disā imāyo;**</span><br />
</p>
<p id="cnd20c18p3">
<span class="pali m-text">**Na tuyhaṁ adiṭṭhaṁ asutaṁ amutaṁ,**</span><br />
</p>
<p id="cnd20c18p4">
<span class="pali m-text">**Atho aviññātaṁ kiñcanamatthi loke;**</span><br />
</p>
<p id="cnd20c18p5">
<span class="pali m-text">**Ācikkha dhammaṁ yamahaṁ vijaññaṁ,**</span><br />
</p>
<p id="cnd20c18p6">
<span class="pali m-text">**Jātijarāya idha vippahānaṁ. **</span><br />
</p>
<p id="cnd20c19p1">
<span class="pali m-text">**Disā catasso vidisā catasso, uddhaṁ adho dasa disā imāyo**ti dasa disā.</span><br />
</p>
<p id="cnd20c20p1">
<span class="pali m-text">**Na tuyhaṁ adiṭṭhaṁ asutaṁ amutaṁ, atho aviññātaṁ kiñcanamatthi loke**ti na tuyhaṁ adiṭṭhaṁ asutaṁ amutaṁ aviññātaṁ kiñci attattho vā parattho vā ubhayattho vā diṭṭhadhammiko vā attho samparāyiko vā attho uttāno vā attho gambhīro vā attho gūḷho vā attho paṭicchanno vā attho neyyo vā attho nīto vā attho anavajjo vā attho nikkileso vā attho vodāno vā attho paramattho vā attho natthi na atthi na saṁvijjati nupalabbhatīti—</span><br />
</p>
<p id="cnd20c20p2">
<span class="pali m-text">na tuyhaṁ adiṭṭhaṁ asutaṁ amutaṁ, atho aviññātaṁ kiñcanamatthi loke.</span><br />
</p>
<p id="cnd20c21p1">
<span class="pali m-text">**Ācikkha dhammaṁ yamahaṁ vijaññan**ti.</span><br />
</p>
<p id="cnd20c21p2">
<span class="pali m-text">**Dhamman**ti ādikalyāṇaṁ …pe…</span><br />
</p>
<p id="cnd20c21p3">
<span class="pali m-text">nibbānañca nibbānagāminiñca paṭipadaṁ ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi.</span><br />
</p>
<p id="cnd20c21p4">
<span class="pali m-text">**Yamahaṁ vijaññan**ti yamahaṁ jāneyyaṁ ājāneyyaṁ vijāneyyaṁ paṭivijāneyyaṁ paṭivijjheyyaṁ adhigaccheyyaṁ phasseyyaṁ sacchikareyyanti—</span><br />
</p>
<p id="cnd20c21p5">
<span class="pali m-text">ācikkha dhammaṁ yamahaṁ vijaññaṁ.</span><br />
</p>
<p id="cnd20c22p1">
<span class="pali m-text">**Jātijarāya idha vippahānan**ti idheva jātijarāmaraṇassa pahānaṁ vūpasamaṁ paṭinissaggaṁ paṭippassaddhiṁ amataṁ nibbānanti—</span><br />
</p>
<p id="cnd20c22p2">
<span class="pali m-text">jātijarāya idha vippahānaṁ.</span><br />
</p>
<p id="cnd20c22p3">
<span class="pali m-text">Tenāha so brāhmaṇo—</span><br />
</p>
<p id="cnd20c23p1">
<span class="pali m-text">“Disā catasso vidisā catasso,</span><br />
</p>
<p id="cnd20c23p2">
<span class="pali m-text">Uddhaṁ adho dasa disā imāyo;</span><br />
</p>
<p id="cnd20c23p3">
<span class="pali m-text">Na tuyhaṁ adiṭṭhaṁ asutaṁ amutaṁ,</span><br />
</p>
<p id="cnd20c23p4">
<span class="pali m-text">Atho aviññātaṁ kiñcanamatthi loke;</span><br />
</p>
<p id="cnd20c23p5">
<span class="pali m-text">Ācikkha dhammaṁ yamahaṁ vijaññaṁ,</span><br />
</p>
<p id="cnd20c23p6">
<span class="pali m-text">Jātijarāya idha vippahānan”ti.</span><br />
</p>
<p id="cnd20c24p1">
<span class="pali m-text">**Taṇhādhipanne manuje pekkhamāno,**</span><br />
</p>
<p id="cnd20c24p2">
<span class="pali m-text">(piṅgiyāti bhagavā)</span><br />
</p>
<p id="cnd20c24p3">
<span class="pali m-text">**Santāpajāte jarasā parete;**</span><br />
</p>
<p id="cnd20c24p4">
<span class="pali m-text">**Tasmā tuvaṁ piṅgiya appamatto,**</span><br />
</p>
<p id="cnd20c24p5">
<span class="pali m-text">**Jahassu taṇhaṁ apunabbhavāya. **</span><br />
</p>
<p id="cnd20c25p1">
<span class="pali m-text">**Taṇhādhipanne manuje pekkhamāno**ti.</span><br />
</p>
<p id="cnd20c25p2">
<span class="pali m-text">**Taṇhā**ti rūpataṇhā …pe… dhammataṇhā.</span><br />
</p>
<p id="cnd20c25p3">
<span class="pali m-text">**Taṇhādhipanne**ti taṇhādhipanne taṇhānuge taṇhānugate taṇhānusaṭe taṇhāya panne paṭipanne abhibhūte pariyādinnacitte.</span><br />
</p>
<p id="cnd20c25p4">
<span class="pali m-text">**Manuje**ti sattādhivacanaṁ.</span><br />
</p>
<p id="cnd20c25p5">
<span class="pali m-text">**Pekkhamāno**ti pekkhamāno dakkhamāno olokayamāno nijjhāyamāno upaparikkhamānoti—</span><br />
</p>
<p id="cnd20c25p6">
<span class="pali m-text">taṇhādhipanne manuje pekkhamāno.</span><br />
</p>
<p id="cnd20c25p7">
<span class="pali m-text">**Piṅgiyāti bhagavā**ti.</span><br />
</p>
<p id="cnd20c25p8">
<span class="pali m-text">**Piṅgiyā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd20c25p9">
<span class="pali m-text">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd20c25p10">
<span class="pali m-text">piṅgiyāti bhagavā.</span><br />
</p>
<p id="cnd20c26p1">
<span class="pali m-text">**Santāpajāte jarasā parete**ti.</span><br />
</p>
<p id="cnd20c26p2">
<span class="pali m-text">**Santāpajāte**ti jātiyā santāpajāte, jarāya santāpajāte, byādhinā santāpajāte, maraṇena santāpajāte, sokaparidevadukkhadomanassupāyāsehi santāpajāte, nerayikena dukkhena santāpajāte …pe…</span><br />
</p>
<p id="cnd20c26p3">
<span class="pali m-text">diṭṭhibyasanena dukkhena santāpajāte ītijāte upaddavajāte upasaggajāteti—</span><br />
</p>
<p id="cnd20c26p4">
<span class="pali m-text">santāpajāte.</span><br />
</p>
<p id="cnd20c26p5">
<span class="pali m-text">**Jarasā parete**ti jarāya phuṭṭhe parete samohite samannāgate.</span><br />
</p>
<p id="cnd20c26p6">
<span class="pali m-text">Jātiyā anugate jarāya anusaṭe byādhinā abhibhūte maraṇena abbhāhate atāṇe aleṇe asaraṇe asaraṇībhūteti—</span><br />
</p>
<p id="cnd20c26p7">
<span class="pali m-text">santāpajāte jarasā parete.</span><br />
</p>
<p id="cnd20c27p1">
<span class="pali m-text">**Tasmā tuvaṁ piṅgiya appamatto**ti.</span><br />
</p>
<p id="cnd20c27p2">
<span class="pali m-text">**Tasmā**ti tasmā taṅkāraṇā taṁhetu tappaccayā taṁnidānā evaṁ ādīnavaṁ sampassamāno taṇhāyāti—</span><br />
</p>
<p id="cnd20c27p3">
<span class="pali m-text">tasmā tuvaṁ piṅgiya.</span><br />
</p>
<p id="cnd20c27p4">
<span class="pali m-text">**Appamatto**ti sakkaccakārī …pe…</span><br />
</p>
<p id="cnd20c27p5">
<span class="pali m-text">appamādo kusalesu dhammesūti—</span><br />
</p>
<p id="cnd20c27p6">
<span class="pali m-text">tasmā tuvaṁ piṅgiya appamatto.</span><br />
</p>
<p id="cnd20c28p1">
<span class="pali m-text">**Jahassu taṇhaṁ apunabbhavāyā**ti.</span><br />
</p>
<p id="cnd20c28p2">
<span class="pali m-text">**Taṇhā**ti rūpataṇhā …pe… dhammataṇhā.</span><br />
</p>
<p id="cnd20c28p3">
<span class="pali m-text">**Jahassu taṇhan**ti jahassu taṇhaṁ pajahassu taṇhaṁ vinodehi taṇhaṁ byantīkarohi taṇhaṁ anabhāvaṁ gamehi taṇhaṁ.</span><br />
</p>
<p id="cnd20c28p4">
<span class="pali m-text">**Apunabbhavāyā**ti yathā te …pe…</span><br />
</p>
<p id="cnd20c28p5">
<span class="pali m-text">punapaṭisandhiko bhavo na nibbatteyya kāmadhātuyā vā rūpadhātuyā vā arūpadhātuyā vā, kāmabhave vā rūpabhave vā arūpabhave vā, saññābhave vā asaññābhave vā nevasaññānāsaññābhave vā, ekavokārabhave vā catuvokārabhave vā pañcavokārabhave vā, punagatiyā vā upapattiyā vā paṭisandhiyā vā bhave vā saṁsāre vā vaṭṭe vā na janeyya na sañjaneyya na nibbatteyya nābhinibbatteyya, idheva nirujjheyya vūpasameyya atthaṁ gaccheyya paṭippassambheyyāti—</span><br />
</p>
<p id="cnd20c28p6">
<span class="pali m-text">jahassu taṇhaṁ apunabbhavāya.</span><br />
</p>
<p id="cnd20c28p7">
<span class="pali m-text">Tenāha bhagavā—</span><br />
</p>
<p id="cnd20c29p1">
<span class="pali m-text">“Taṇhādhipanne manuje pekkhamāno,</span><br />
</p>
<p id="cnd20c29p2">
<span class="pali m-text">(piṅgiyāti bhagavā)</span><br />
</p>
<p id="cnd20c29p3">
<span class="pali m-text">Santāpajāte jarasā parete;</span><br />
</p>
<p id="cnd20c29p4">
<span class="pali m-text">Tasmā tuvaṁ piṅgiya appamatto,</span><br />
</p>
<p id="cnd20c29p5">
<span class="pali m-text">Jahassu taṇhaṁ apunabbhavāyā”ti.</span><br />
</p>
<p id="cnd20c30p1">
<span class="pali m-text">Saha gāthāpariyosānā ye te brāhmaṇena saddhiṁ ekacchandā ekapayogā ekādhippāyā ekavāsanavāsitā, tesaṁ anekapāṇasahassānaṁ virajaṁ vītamalaṁ dhammacakkhuṁ udapādi—</span><br />
</p>
<p id="cnd20c30p2">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
</p>
<p id="cnd20c30p3">
<span class="pali m-text">Tassa ca brāhmaṇassa virajaṁ vītamalaṁ dhammacakkhuṁ udapādi—</span><br />
</p>
<p id="cnd20c30p4">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
</p>
<p id="cnd20c30p5">
<span class="pali m-text">Saha dhammacakkhussa paṭilābhā ajinajaṭāvākacīratidaṇḍakamaṇḍalukesā ca massū ca antarahitā bhaṇḍukāsāyavatthavasano saṅghāṭipattacīvaradharo anvatthapaṭipattiyā pañjaliko bhagavantaṁ namassamāno nisinno hoti—</span><br />
</p>
<p id="cnd20c30p6">
<span class="pali m-text">“satthā me, bhante, bhagavā, sāvakohamasmī”ti.</span><br />
</p>
<p id="cnd20c30p7">
<span class="pali m-text">Piṅgiyamāṇavapucchāniddeso soḷasamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>