<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0115.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0114.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0116.html">Next</a></div>
</div>
<p id="tha-ap115c0p2">
<span class="pali m-text">Mahāparivāravagga</span><br />
</p>
<section id="saranagamaniyattheraapadana">
<span id="tha-ap115c0p3"></span><h2><span class="pali m-text">3 Saraṇagamaniyattheraapadāna</span></h2>
<p id="tha-ap115c1p1">
<span class="pali m-text">“Ubhinnaṁ devarājūnaṁ,</span><br />
</p>
<p id="tha-ap115c1p2">
<span class="pali m-text">saṅgāmo samupaṭṭhito;</span><br />
</p>
<p id="tha-ap115c1p3">
<span class="pali m-text">Ahosi samupabyūḷho,</span><br />
</p>
<p id="tha-ap115c1p4">
<span class="pali m-text">mahāghoso avattatha.</span><br />
</p>
<p id="tha-ap115c2p1">
<span class="pali m-text">Padumuttaro lokavidū,</span><br />
</p>
<p id="tha-ap115c2p2">
<span class="pali m-text">āhutīnaṁ paṭiggaho;</span><br />
</p>
<p id="tha-ap115c2p3">
<span class="pali m-text">Antalikkhe ṭhito satthā,</span><br />
</p>
<p id="tha-ap115c2p4">
<span class="pali m-text">saṁvejesi mahājanaṁ.</span><br />
</p>
<p id="tha-ap115c3p1">
<span class="pali m-text">Sabbe devā attamanā,</span><br />
</p>
<p id="tha-ap115c3p2">
<span class="pali m-text">nikkhittakavacāvudhā;</span><br />
</p>
<p id="tha-ap115c3p3">
<span class="pali m-text">Sambuddhaṁ abhivādetvā,</span><br />
</p>
<p id="tha-ap115c3p4">
<span class="pali m-text">ekaggāsiṁsu tāvade.</span><br />
</p>
<p id="tha-ap115c4p1">
<span class="pali m-text">Mayhaṁ saṅkappamaññāya,</span><br />
</p>
<p id="tha-ap115c4p2">
<span class="pali m-text">vācāsabhimudīrayi;</span><br />
</p>
<p id="tha-ap115c4p3">
<span class="pali m-text">Anukampako lokavidū,</span><br />
</p>
<p id="tha-ap115c4p4">
<span class="pali m-text">nibbāpesi mahājanaṁ.</span><br />
</p>
<p id="tha-ap115c5p1">
<span class="pali m-text">Paduṭṭhacitto manujo,</span><br />
</p>
<p id="tha-ap115c5p2">
<span class="pali m-text">ekapāṇaṁ viheṭhayaṁ;</span><br />
</p>
<p id="tha-ap115c5p3">
<span class="pali m-text">Tena cittappadosena,</span><br />
</p>
<p id="tha-ap115c5p4">
<span class="pali m-text">apāyaṁ upapajjati.</span><br />
</p>
<p id="tha-ap115c6p1">
<span class="pali m-text">Saṅgāmasīse nāgova,</span><br />
</p>
<p id="tha-ap115c6p2">
<span class="pali m-text">bahū pāṇe viheṭhayaṁ;</span><br />
</p>
<p id="tha-ap115c6p3">
<span class="pali m-text">Nibbāpetha sakaṁ cittaṁ,</span><br />
</p>
<p id="tha-ap115c6p4">
<span class="pali m-text">mā haññittho punappunaṁ.</span><br />
</p>
<p id="tha-ap115c7p1">
<span class="pali m-text">Dvinnampi yakkharājūnaṁ,</span><br />
</p>
<p id="tha-ap115c7p2">
<span class="pali m-text">senā sā vimhitā ahu;</span><br />
</p>
<p id="tha-ap115c7p3">
<span class="pali m-text">Saraṇañca upāgacchuṁ,</span><br />
</p>
<p id="tha-ap115c7p4">
<span class="pali m-text">lokajeṭṭhaṁ sutādinaṁ.</span><br />
</p>
<p id="tha-ap115c8p1">
<span class="pali m-text">Saññāpetvāna janataṁ,</span><br />
</p>
<p id="tha-ap115c8p2">
<span class="pali m-text">padamuddhari cakkhumā;</span><br />
</p>
<p id="tha-ap115c8p3">
<span class="pali m-text">Pekkhamānova devehi,</span><br />
</p>
<p id="tha-ap115c8p4">
<span class="pali m-text">pakkāmi uttarāmukho.</span><br />
</p>
<p id="tha-ap115c9p1">
<span class="pali m-text">Paṭhamaṁ saraṇaṁ gacchiṁ,</span><br />
</p>
<p id="tha-ap115c9p2">
<span class="pali m-text">dvipadindassa tādino;</span><br />
</p>
<p id="tha-ap115c9p3">
<span class="pali m-text">Kappānaṁ satasahassaṁ,</span><br />
</p>
<p id="tha-ap115c9p4">
<span class="pali m-text">duggatiṁ nupapajjahaṁ.</span><br />
</p>
<p id="tha-ap115c10p1">
<span class="pali m-text">Mahādundubhināmā ca,</span><br />
</p>
<p id="tha-ap115c10p2">
<span class="pali m-text">soḷasāsuṁ rathesabhā;</span><br />
</p>
<p id="tha-ap115c10p3">
<span class="pali m-text">Tiṁsakappasahassamhi,</span><br />
</p>
<p id="tha-ap115c10p4">
<span class="pali m-text">rājāno cakkavattino.</span><br />
</p>
<p id="tha-ap115c11p1">
<span class="pali m-text">Paṭisambhidā catasso,</span><br />
</p>
<p id="tha-ap115c11p2">
<span class="pali m-text">…pe…</span><br />
</p>
<p id="tha-ap115c11p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap115c12p1">
<span class="pali m-text">Itthaṁ sudaṁ āyasmā saraṇagamaniyo thero imā gāthāyo abhāsitthāti.</span><br />
</p>
<p id="tha-ap115c13p1">
<span class="pali m-text">Saraṇagamaniyattherassāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0114.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0116.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>