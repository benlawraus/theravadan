<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; ds &raquo; ds2 &raquo; Dhammasaṅgaṇī | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ds0002p0001p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ds-index.html">ds</a> &raquo;
            <a href="https://www.theravadan.org/pages/ms-abhidhamma-ds-ds2-index.html">ds2</a> &raquo;
          </span>
          Dhammasaṅgaṇī
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ds0002p0001p0004.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ds0002p0001p0006.html">Next</a></div>
</div>
<p id="ds2p1p5c0p2">
<span class="pali m-text">2 Niddesa</span><br />
</p>
<p id="ds2p1p5c0p3">
<span class="pali m-text">2.1 Cittuppādakaṇḍa</span><br />
</p>
<section id="lokuttarakusala">
<span id="ds2p1p5c0p4"></span><h2><span class="pali m-text">2.1.5. Lokuttarakusala</span></h2>
<p id="ds2p1p5c1p0">
<span class="pali m-text">2.1.5.1. Suddhikapaṭipadā</span><br />
</p>
<p id="ds2p1p5c1p1">
<span class="pali m-text">Katame dhammā kusalā?</span><br />
</p>
<p id="ds2p1p5c1p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, anaññātaññassāmītindriyaṁ hoti, sammādiṭṭhi hoti, sammāsaṅkappo hoti, sammāvācā hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, sampajaññaṁ hoti, samatho hoti, vipassanā hoti, paggāho hoti, avikkhepo hoti;</span><br />
</p>
<p id="ds2p1p5c1p3">
<span class="pali m-text">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p5c1p4">
<span class="pali m-text">ime dhammā kusalā.</span><br />
</p>
<p id="ds2p1p5c2p1">
<span class="pali m-text">Katamo tasmiṁ samaye phasso hoti?</span><br />
</p>
<p id="ds2p1p5c2p2">
<span class="pali m-text">Yo tasmiṁ samaye phasso phusanā samphusanā samphusitattaṁ—</span><br />
</p>
<p id="ds2p1p5c2p3">
<span class="pali m-text">ayaṁ tasmiṁ samaye phasso hoti.</span><br />
</p>
<p id="ds2p1p5c3p1">
<span class="pali m-text">Katamā tasmiṁ samaye vedanā hoti?</span><br />
</p>
<p id="ds2p1p5c3p2">
<span class="pali m-text">Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p5c3p3">
<span class="pali m-text">ayaṁ tasmiṁ samaye vedanā hoti.</span><br />
</p>
<p id="ds2p1p5c4p1">
<span class="pali m-text">Katamā tasmiṁ samaye saññā hoti?</span><br />
</p>
<p id="ds2p1p5c4p2">
<span class="pali m-text">Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span><br />
</p>
<p id="ds2p1p5c4p3">
<span class="pali m-text">ayaṁ tasmiṁ samaye saññā hoti.</span><br />
</p>
<p id="ds2p1p5c5p1">
<span class="pali m-text">Katamā tasmiṁ samaye cetanā hoti?</span><br />
</p>
<p id="ds2p1p5c5p2">
<span class="pali m-text">Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span><br />
</p>
<p id="ds2p1p5c5p3">
<span class="pali m-text">ayaṁ tasmiṁ samaye cetanā hoti.</span><br />
</p>
<p id="ds2p1p5c6p1">
<span class="pali m-text">Katamaṁ tasmiṁ samaye cittaṁ hoti?</span><br />
</p>
<p id="ds2p1p5c6p2">
<span class="pali m-text">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p5c6p3">
<span class="pali m-text">idaṁ tasmiṁ samaye cittaṁ hoti.</span><br />
</p>
<p id="ds2p1p5c7p1">
<span class="pali m-text">Katamo tasmiṁ samaye vitakko hoti?</span><br />
</p>
<p id="ds2p1p5c7p2">
<span class="pali m-text">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṁ maggapariyāpannaṁ—</span><br />
</p>
<p id="ds2p1p5c7p3">
<span class="pali m-text">ayaṁ tasmiṁ samaye vitakko hoti.</span><br />
</p>
<p id="ds2p1p5c8p1">
<span class="pali m-text">Katamo tasmiṁ samaye vicāro hoti?</span><br />
</p>
<p id="ds2p1p5c8p2">
<span class="pali m-text">Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span><br />
</p>
<p id="ds2p1p5c8p3">
<span class="pali m-text">ayaṁ tasmiṁ samaye vicāro hoti.</span><br />
</p>
<p id="ds2p1p5c9p1">
<span class="pali m-text">Katamā tasmiṁ samaye pīti hoti?</span><br />
</p>
<p id="ds2p1p5c9p2">
<span class="pali m-text">Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa pītisambojjhaṅgo—</span><br />
</p>
<p id="ds2p1p5c9p3">
<span class="pali m-text">ayaṁ tasmiṁ samaye pīti hoti.</span><br />
</p>
<p id="ds2p1p5c10p1">
<span class="pali m-text">Katamaṁ tasmiṁ samaye sukhaṁ hoti?</span><br />
</p>
<p id="ds2p1p5c10p2">
<span class="pali m-text">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p5c10p3">
<span class="pali m-text">idaṁ tasmiṁ samaye sukhaṁ hoti.</span><br />
</p>
<p id="ds2p1p5c11p1">
<span class="pali m-text">Katamā tasmiṁ samaye cittassekaggatā hoti?</span><br />
</p>
<p id="ds2p1p5c11p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c11p3">
<span class="pali m-text">ayaṁ tasmiṁ samaye cittassekaggatā hoti.</span><br />
</p>
<p id="ds2p1p5c12p1">
<span class="pali m-text">Katamaṁ tasmiṁ samaye saddhindriyaṁ hoti?</span><br />
</p>
<p id="ds2p1p5c12p2">
<span class="pali m-text">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p5c12p3">
<span class="pali m-text">idaṁ tasmiṁ samaye saddhindriyaṁ hoti.</span><br />
</p>
<p id="ds2p1p5c13p1">
<span class="pali m-text">Katamaṁ tasmiṁ samaye vīriyindriyaṁ hoti?</span><br />
</p>
<p id="ds2p1p5c13p2">
<span class="pali m-text">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c13p3">
<span class="pali m-text">idaṁ tasmiṁ samaye vīriyindriyaṁ hoti.</span><br />
</p>
<p id="ds2p1p5c14p1">
<span class="pali m-text">Katamaṁ tasmiṁ samaye satindriyaṁ hoti?</span><br />
</p>
<p id="ds2p1p5c14p2">
<span class="pali m-text">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c14p3">
<span class="pali m-text">idaṁ tasmiṁ samaye satindriyaṁ hoti.</span><br />
</p>
<p id="ds2p1p5c15p1">
<span class="pali m-text">Katamaṁ tasmiṁ samaye samādhindriyaṁ hoti?</span><br />
</p>
<p id="ds2p1p5c15p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c15p3">
<span class="pali m-text">idaṁ tasmiṁ samaye samādhindriyaṁ hoti.</span><br />
</p>
<p id="ds2p1p5c16p1">
<span class="pali m-text">Katamaṁ tasmiṁ samaye paññindriyaṁ hoti?</span><br />
</p>
<p id="ds2p1p5c16p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c16p3">
<span class="pali m-text">idaṁ tasmiṁ samaye paññindriyaṁ hoti.</span><br />
</p>
<p id="ds2p1p5c17p1">
<span class="pali m-text">Katamaṁ tasmiṁ samaye manindriyaṁ hoti?</span><br />
</p>
<p id="ds2p1p5c17p2">
<span class="pali m-text">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p5c17p3">
<span class="pali m-text">idaṁ tasmiṁ samaye manindriyaṁ hoti.</span><br />
</p>
<p id="ds2p1p5c18p1">
<span class="pali m-text">Katamaṁ tasmiṁ samaye somanassindriyaṁ hoti?</span><br />
</p>
<p id="ds2p1p5c18p2">
<span class="pali m-text">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p5c18p3">
<span class="pali m-text">idaṁ tasmiṁ samaye somanassindriyaṁ hoti.</span><br />
</p>
<p id="ds2p1p5c19p1">
<span class="pali m-text">Katamaṁ tasmiṁ samaye jīvitindriyaṁ hoti?</span><br />
</p>
<p id="ds2p1p5c19p2">
<span class="pali m-text">Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="ds2p1p5c19p3">
<span class="pali m-text">idaṁ tasmiṁ samaye jīvitindriyaṁ hoti.</span><br />
</p>
<p id="ds2p1p5c20p1">
<span class="pali m-text">Katamaṁ tasmiṁ samaye anaññātaññassāmītindriyaṁ hoti?</span><br />
</p>
<p id="ds2p1p5c20p2">
<span class="pali m-text">Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c20p3">
<span class="pali m-text">idaṁ tasmiṁ samaye anaññātaññassāmītindriyaṁ hoti.</span><br />
</p>
<p id="ds2p1p5c21p1">
<span class="pali m-text">Katamā tasmiṁ samaye sammādiṭṭhi hoti?</span><br />
</p>
<p id="ds2p1p5c21p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c21p3">
<span class="pali m-text">ayaṁ tasmiṁ samaye sammādiṭṭhi hoti.</span><br />
</p>
<p id="ds2p1p5c22p1">
<span class="pali m-text">Katamo tasmiṁ samaye sammāsaṅkappo hoti?</span><br />
</p>
<p id="ds2p1p5c22p2">
<span class="pali m-text">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṁ maggapariyāpannaṁ—</span><br />
</p>
<p id="ds2p1p5c22p3">
<span class="pali m-text">ayaṁ tasmiṁ samaye sammāsaṅkappo hoti.</span><br />
</p>
<p id="ds2p1p5c23p1">
<span class="pali m-text">Katamā tasmiṁ samaye sammāvācā hoti?</span><br />
</p>
<p id="ds2p1p5c23p2">
<span class="pali m-text">Yā tasmiṁ samaye catūhi vacīduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāvācā maggaṅgaṁ maggapariyāpannaṁ—</span><br />
</p>
<p id="ds2p1p5c23p3">
<span class="pali m-text">ayaṁ tasmiṁ samaye sammāvācā hoti.</span><br />
</p>
<p id="ds2p1p5c24p1">
<span class="pali m-text">Katamo tasmiṁ samaye sammākammanto hoti?</span><br />
</p>
<p id="ds2p1p5c24p2">
<span class="pali m-text">Yā tasmiṁ samaye tīhi kāyaduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammākammanto maggaṅgaṁ maggapariyāpannaṁ—</span><br />
</p>
<p id="ds2p1p5c24p3">
<span class="pali m-text">ayaṁ tasmiṁ samaye sammākammanto hoti.</span><br />
</p>
<p id="ds2p1p5c25p1">
<span class="pali m-text">Katamo tasmiṁ samaye sammāājīvo hoti?</span><br />
</p>
<p id="ds2p1p5c25p2">
<span class="pali m-text">Yā tasmiṁ samaye micchāājīvā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāājīvo maggaṅgaṁ maggapariyāpannaṁ—</span><br />
</p>
<p id="ds2p1p5c25p3">
<span class="pali m-text">ayaṁ tasmiṁ samaye sammāājīvo hoti.</span><br />
</p>
<p id="ds2p1p5c26p1">
<span class="pali m-text">Katamo tasmiṁ samaye sammāvāyāmo hoti?</span><br />
</p>
<p id="ds2p1p5c26p2">
<span class="pali m-text">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c26p3">
<span class="pali m-text">ayaṁ tasmiṁ samaye sammāvāyāmo hoti.</span><br />
</p>
<p id="ds2p1p5c27p1">
<span class="pali m-text">Katamā tasmiṁ samaye sammāsati hoti?</span><br />
</p>
<p id="ds2p1p5c27p2">
<span class="pali m-text">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c27p3">
<span class="pali m-text">ayaṁ tasmiṁ samaye sammāsati hoti.</span><br />
</p>
<p id="ds2p1p5c28p1">
<span class="pali m-text">Katamo tasmiṁ samaye sammāsamādhi hoti?</span><br />
</p>
<p id="ds2p1p5c28p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c28p3">
<span class="pali m-text">ayaṁ tasmiṁ samaye sammāsamādhi hoti.</span><br />
</p>
<p id="ds2p1p5c29p1">
<span class="pali m-text">Katamaṁ tasmiṁ samaye saddhābalaṁ hoti?</span><br />
</p>
<p id="ds2p1p5c29p2">
<span class="pali m-text">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p5c29p3">
<span class="pali m-text">idaṁ tasmiṁ samaye saddhābalaṁ hoti.</span><br />
</p>
<p id="ds2p1p5c30p1">
<span class="pali m-text">Katamaṁ tasmiṁ samaye vīriyabalaṁ hoti?</span><br />
</p>
<p id="ds2p1p5c30p2">
<span class="pali m-text">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c30p3">
<span class="pali m-text">idaṁ tasmiṁ samaye vīriyabalaṁ hoti.</span><br />
</p>
<p id="ds2p1p5c31p1">
<span class="pali m-text">Katamaṁ tasmiṁ samaye satibalaṁ hoti?</span><br />
</p>
<p id="ds2p1p5c31p2">
<span class="pali m-text">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c31p3">
<span class="pali m-text">idaṁ tasmiṁ samaye satibalaṁ hoti.</span><br />
</p>
<p id="ds2p1p5c32p1">
<span class="pali m-text">Katamaṁ tasmiṁ samaye samādhibalaṁ hoti?</span><br />
</p>
<p id="ds2p1p5c32p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c32p3">
<span class="pali m-text">idaṁ tasmiṁ samaye samādhibalaṁ hoti.</span><br />
</p>
<p id="ds2p1p5c33p1">
<span class="pali m-text">Katamaṁ tasmiṁ samaye paññābalaṁ hoti?</span><br />
</p>
<p id="ds2p1p5c33p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c33p3">
<span class="pali m-text">idaṁ tasmiṁ samaye paññābalaṁ hoti.</span><br />
</p>
<p id="ds2p1p5c34p1">
<span class="pali m-text">Katamaṁ tasmiṁ samaye hiribalaṁ hoti?</span><br />
</p>
<p id="ds2p1p5c34p2">
<span class="pali m-text">Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p5c34p3">
<span class="pali m-text">idaṁ tasmiṁ samaye hiribalaṁ hoti.</span><br />
</p>
<p id="ds2p1p5c35p1">
<span class="pali m-text">Katamaṁ tasmiṁ samaye ottappabalaṁ hoti?</span><br />
</p>
<p id="ds2p1p5c35p2">
<span class="pali m-text">Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p5c35p3">
<span class="pali m-text">idaṁ tasmiṁ samaye ottappabalaṁ hoti.</span><br />
</p>
<p id="ds2p1p5c36p1">
<span class="pali m-text">Katamo tasmiṁ samaye alobho hoti?</span><br />
</p>
<p id="ds2p1p5c36p2">
<span class="pali m-text">Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span><br />
</p>
<p id="ds2p1p5c36p3">
<span class="pali m-text">ayaṁ tasmiṁ samaye alobho hoti.</span><br />
</p>
<p id="ds2p1p5c37p1">
<span class="pali m-text">Katamo tasmiṁ samaye adoso hoti?</span><br />
</p>
<p id="ds2p1p5c37p2">
<span class="pali m-text">Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span><br />
</p>
<p id="ds2p1p5c37p3">
<span class="pali m-text">ayaṁ tasmiṁ samaye adoso hoti.</span><br />
</p>
<p id="ds2p1p5c38p1">
<span class="pali m-text">Katamo tasmiṁ samaye amoho hoti?</span><br />
</p>
<p id="ds2p1p5c38p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c38p3">
<span class="pali m-text">ayaṁ tasmiṁ samaye amoho hoti.</span><br />
</p>
<p id="ds2p1p5c39p1">
<span class="pali m-text">Katamā tasmiṁ samaye anabhijjhā hoti?</span><br />
</p>
<p id="ds2p1p5c39p2">
<span class="pali m-text">Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span><br />
</p>
<p id="ds2p1p5c39p3">
<span class="pali m-text">ayaṁ tasmiṁ samaye anabhijjhā hoti.</span><br />
</p>
<p id="ds2p1p5c40p1">
<span class="pali m-text">Katamo tasmiṁ samaye abyāpādo hoti?</span><br />
</p>
<p id="ds2p1p5c40p2">
<span class="pali m-text">Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span><br />
</p>
<p id="ds2p1p5c40p3">
<span class="pali m-text">ayaṁ tasmiṁ samaye abyāpādo hoti.</span><br />
</p>
<p id="ds2p1p5c41p1">
<span class="pali m-text">Katamā tasmiṁ samaye sammādiṭṭhi hoti?</span><br />
</p>
<p id="ds2p1p5c41p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c41p3">
<span class="pali m-text">ayaṁ tasmiṁ samaye sammādiṭṭhi hoti.</span><br />
</p>
<p id="ds2p1p5c42p1">
<span class="pali m-text">Katamā tasmiṁ samaye hirī hoti?</span><br />
</p>
<p id="ds2p1p5c42p2">
<span class="pali m-text">Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p5c42p3">
<span class="pali m-text">ayaṁ tasmiṁ samaye hirī hoti.</span><br />
</p>
<p id="ds2p1p5c43p1">
<span class="pali m-text">Katamaṁ tasmiṁ samaye ottappaṁ hoti?</span><br />
</p>
<p id="ds2p1p5c43p2">
<span class="pali m-text">Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p5c43p3">
<span class="pali m-text">idaṁ tasmiṁ samaye ottappaṁ hoti.</span><br />
</p>
<p id="ds2p1p5c44p1">
<span class="pali m-text">Katamā tasmiṁ samaye kāyapassaddhi hoti?</span><br />
</p>
<p id="ds2p1p5c44p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṁ passaddhisambojjhaṅgo—</span><br />
</p>
<p id="ds2p1p5c44p3">
<span class="pali m-text">ayaṁ tasmiṁ samaye kāyapassaddhi hoti.</span><br />
</p>
<p id="ds2p1p5c45p1">
<span class="pali m-text">Katamā tasmiṁ samaye cittapassaddhi hoti?</span><br />
</p>
<p id="ds2p1p5c45p2">
<span class="pali m-text">Yā tasmiṁ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṁ passaddhisambojjhaṅgo—</span><br />
</p>
<p id="ds2p1p5c45p3">
<span class="pali m-text">ayaṁ tasmiṁ samaye cittapassaddhi hoti.</span><br />
</p>
<p id="ds2p1p5c46p1">
<span class="pali m-text">Katamā tasmiṁ samaye kāyalahutā hoti?</span><br />
</p>
<p id="ds2p1p5c46p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—</span><br />
</p>
<p id="ds2p1p5c46p3">
<span class="pali m-text">ayaṁ tasmiṁ samaye kāyalahutā hoti.</span><br />
</p>
<p id="ds2p1p5c47p1">
<span class="pali m-text">Katamā tasmiṁ samaye cittalahutā hoti?</span><br />
</p>
<p id="ds2p1p5c47p2">
<span class="pali m-text">Yā tasmiṁ samaye viññāṇakkhandhassa lahutā lahupariṇāmatā adandhanatā avitthanatā—</span><br />
</p>
<p id="ds2p1p5c47p3">
<span class="pali m-text">ayaṁ tasmiṁ samaye cittalahutā hoti.</span><br />
</p>
<p id="ds2p1p5c48p1">
<span class="pali m-text">Katamā tasmiṁ samaye kāyamudutā hoti?</span><br />
</p>
<p id="ds2p1p5c48p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—</span><br />
</p>
<p id="ds2p1p5c48p3">
<span class="pali m-text">ayaṁ tasmiṁ samaye kāyamudutā hoti.</span><br />
</p>
<p id="ds2p1p5c49p1">
<span class="pali m-text">Katamā tasmiṁ samaye cittamudutā hoti?</span><br />
</p>
<p id="ds2p1p5c49p2">
<span class="pali m-text">Yā tasmiṁ samaye viññāṇakkhandhassa mudutā maddavatā akakkhaḷatā akathinatā—</span><br />
</p>
<p id="ds2p1p5c49p3">
<span class="pali m-text">ayaṁ tasmiṁ samaye cittamudutā hoti.</span><br />
</p>
<p id="ds2p1p5c50p1">
<span class="pali m-text">Katamā tasmiṁ samaye kāyakammaññatā hoti?</span><br />
</p>
<p id="ds2p1p5c50p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa kammaññatā kammaññattaṁ kammaññabhāvo—</span><br />
</p>
<p id="ds2p1p5c50p3">
<span class="pali m-text">ayaṁ tasmiṁ samaye kāyakammaññatā hoti.</span><br />
</p>
<p id="ds2p1p5c51p1">
<span class="pali m-text">Katamā tasmiṁ samaye cittakammaññatā hoti?</span><br />
</p>
<p id="ds2p1p5c51p2">
<span class="pali m-text">Yā tasmiṁ samaye viññāṇakkhandhassa kammaññatā kammaññattaṁ kammaññabhāvo—</span><br />
</p>
<p id="ds2p1p5c51p3">
<span class="pali m-text">ayaṁ tasmiṁ samaye cittakammaññatā hoti.</span><br />
</p>
<p id="ds2p1p5c52p1">
<span class="pali m-text">Katamā tasmiṁ samaye kāyapāguññatā hoti?</span><br />
</p>
<p id="ds2p1p5c52p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa paguṇatā paguṇattaṁ paguṇabhāvo—</span><br />
</p>
<p id="ds2p1p5c52p3">
<span class="pali m-text">ayaṁ tasmiṁ samaye kāyapāguññatā hoti.</span><br />
</p>
<p id="ds2p1p5c53p1">
<span class="pali m-text">Katamā tasmiṁ samaye cittapāguññatā hoti?</span><br />
</p>
<p id="ds2p1p5c53p2">
<span class="pali m-text">Yā tasmiṁ samaye viññāṇakkhandhassa paguṇatā paguṇattaṁ paguṇabhāvo—</span><br />
</p>
<p id="ds2p1p5c53p3">
<span class="pali m-text">ayaṁ tasmiṁ samaye cittapāguññatā hoti.</span><br />
</p>
<p id="ds2p1p5c54p1">
<span class="pali m-text">Katamā tasmiṁ samaye kāyujukatā hoti?</span><br />
</p>
<p id="ds2p1p5c54p2">
<span class="pali m-text">Yā tasmiṁ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—</span><br />
</p>
<p id="ds2p1p5c54p3">
<span class="pali m-text">ayaṁ tasmiṁ samaye kāyujukatā hoti.</span><br />
</p>
<p id="ds2p1p5c55p1">
<span class="pali m-text">Katamā tasmiṁ samaye cittujukatā hoti?</span><br />
</p>
<p id="ds2p1p5c55p2">
<span class="pali m-text">Yā tasmiṁ samaye viññāṇakkhandhassa ujutā ujukatā ajimhatā avaṅkatā akuṭilatā—</span><br />
</p>
<p id="ds2p1p5c55p3">
<span class="pali m-text">ayaṁ tasmiṁ samaye cittujukatā hoti.</span><br />
</p>
<p id="ds2p1p5c56p1">
<span class="pali m-text">Katamā tasmiṁ samaye sati hoti?</span><br />
</p>
<p id="ds2p1p5c56p2">
<span class="pali m-text">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati satisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c56p3">
<span class="pali m-text">ayaṁ tasmiṁ samaye sati hoti.</span><br />
</p>
<p id="ds2p1p5c57p1">
<span class="pali m-text">Katamaṁ tasmiṁ samaye sampajaññaṁ hoti?</span><br />
</p>
<p id="ds2p1p5c57p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c57p3">
<span class="pali m-text">idaṁ tasmiṁ samaye sampajaññaṁ hoti.</span><br />
</p>
<p id="ds2p1p5c58p1">
<span class="pali m-text">Katamo tasmiṁ samaye samatho hoti?</span><br />
</p>
<p id="ds2p1p5c58p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c58p3">
<span class="pali m-text">ayaṁ tasmiṁ samaye samatho hoti.</span><br />
</p>
<p id="ds2p1p5c59p1">
<span class="pali m-text">Katamā tasmiṁ samaye vipassanā hoti?</span><br />
</p>
<p id="ds2p1p5c59p2">
<span class="pali m-text">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c59p3">
<span class="pali m-text">ayaṁ tasmiṁ samaye vipassanā hoti.</span><br />
</p>
<p id="ds2p1p5c60p1">
<span class="pali m-text">Katamo tasmiṁ samaye paggāho hoti?</span><br />
</p>
<p id="ds2p1p5c60p2">
<span class="pali m-text">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c60p3">
<span class="pali m-text">ayaṁ tasmiṁ samaye paggāho hoti.</span><br />
</p>
<p id="ds2p1p5c61p1">
<span class="pali m-text">Katamo tasmiṁ samaye avikkhepo hoti?</span><br />
</p>
<p id="ds2p1p5c61p2">
<span class="pali m-text">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi samādhisambojjhaṅgo maggaṅgaṁ maggapariyāpannaṁ—</span><br />
</p>
<p id="ds2p1p5c61p3">
<span class="pali m-text">ayaṁ tasmiṁ samaye avikkhepo hoti;</span><br />
</p>
<p id="ds2p1p5c61p4">
<span class="pali m-text">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p5c61p5">
<span class="pali m-text">ime dhammā kusalā.</span><br />
</p>
<p id="ds2p1p5c62p1">
<span class="pali m-text">Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, navindriyāni honti, pañcaṅgikaṁ jhānaṁ hoti, aṭṭhaṅgiko maggo hoti, satta balāni honti, tayo hetū honti, eko phasso hoti, ekā vedanā hoti, ekā saññā hoti, ekā cetanā hoti, ekaṁ cittaṁ hoti, eko vedanākkhandho hoti, eko saññākkhandho hoti, eko saṅkhārakkhandho hoti, eko viññāṇakkhandho hoti, ekaṁ manāyatanaṁ hoti, ekaṁ manindriyaṁ hoti, ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti;</span><br />
</p>
<p id="ds2p1p5c62p2">
<span class="pali m-text">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p5c62p3">
<span class="pali m-text">ime dhammā kusalā …pe….</span><br />
</p>
<p id="ds2p1p5c63p1">
<span class="pali m-text">Katamo tasmiṁ samaye saṅkhārakkhandho hoti?</span><br />
</p>
<p id="ds2p1p5c63p2">
<span class="pali m-text">Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ anaññātaññassāmītindriyaṁ sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;</span><br />
</p>
<p id="ds2p1p5c63p3">
<span class="pali m-text">ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p5c63p4">
<span class="pali m-text">ayaṁ tasmiṁ samaye saṅkhārakkhandho hoti …pe…</span><br />
</p>
<p id="ds2p1p5c63p5">
<span class="pali m-text">ime dhammā kusalā.</span><br />
</p>
<p id="ds2p1p5c64p1">
<span class="pali m-text">Katame dhammā kusalā?</span><br />
</p>
<p id="ds2p1p5c64p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c64p3">
<span class="pali m-text">ime dhammā kusalā.</span><br />
</p>
<p id="ds2p1p5c65p1">
<span class="pali m-text">Katame dhammā kusalā?</span><br />
</p>
<p id="ds2p1p5c65p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c65p3">
<span class="pali m-text">ime dhammā kusalā.</span><br />
</p>
<p id="ds2p1p5c66p1">
<span class="pali m-text">Katame dhammā kusalā?</span><br />
</p>
<p id="ds2p1p5c66p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c66p3">
<span class="pali m-text">ime dhammā kusalā.</span><br />
</p>
<p id="ds2p1p5c67p1">
<span class="pali m-text">Katame dhammā kusalā?</span><br />
</p>
<p id="ds2p1p5c67p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c67p3">
<span class="pali m-text">ime dhammā kusalā.</span><br />
</p>
<p id="ds2p1p5c68p1">
<span class="pali m-text">Katame dhammā kusalā?</span><br />
</p>
<p id="ds2p1p5c68p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c68p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c68p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c68p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c68p6">
<span class="pali m-text">pañcamaṁ jhānaṁ upasampajja viharati dukkhapaṭipadaṁ dandhābhiññaṁ …pe…</span><br />
</p>
<p id="ds2p1p5c68p7">
<span class="pali m-text">dukkhapaṭipadaṁ khippābhiññaṁ …pe…</span><br />
</p>
<p id="ds2p1p5c68p8">
<span class="pali m-text">sukhapaṭipadaṁ dandhābhiññaṁ …pe…</span><br />
</p>
<p id="ds2p1p5c68p9">
<span class="pali m-text">sukhapaṭipadaṁ khippābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c68p10">
<span class="pali m-text">ime dhammā kusalā.</span><br />
</p>
<p id="ds2p1p5c68p11">
<span class="pali m-text">Suddhikapaṭipadā.</span><br />
</p>
<p id="ds2p1p5c69p0">
<span class="pali m-text">2.1.5.2. Suññata</span><br />
</p>
<p id="ds2p1p5c69p1">
<span class="pali m-text">Katame dhammā kusalā?</span><br />
</p>
<p id="ds2p1p5c69p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c69p3">
<span class="pali m-text">ime dhammā kusalā.</span><br />
</p>
<p id="ds2p1p5c70p1">
<span class="pali m-text">Katame dhammā kusalā?</span><br />
</p>
<p id="ds2p1p5c70p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c70p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c70p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c70p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c70p6">
<span class="pali m-text">pañcamaṁ jhānaṁ upasampajja viharati suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c70p7">
<span class="pali m-text">ime dhammā kusalā.</span><br />
</p>
<p id="ds2p1p5c70p8">
<span class="pali m-text">Suññataṁ.</span><br />
</p>
<p id="ds2p1p5c71p0">
<span class="pali m-text">2.1.5.3. Suññatamūlakapaṭipadā</span><br />
</p>
<p id="ds2p1p5c71p1">
<span class="pali m-text">Katame dhammā kusalā?</span><br />
</p>
<p id="ds2p1p5c71p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c71p3">
<span class="pali m-text">ime dhammā kusalā.</span><br />
</p>
<p id="ds2p1p5c72p1">
<span class="pali m-text">Katame dhammā kusalā?</span><br />
</p>
<p id="ds2p1p5c72p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c72p3">
<span class="pali m-text">ime dhammā kusalā.</span><br />
</p>
<p id="ds2p1p5c73p1">
<span class="pali m-text">Katame dhammā kusalā?</span><br />
</p>
<p id="ds2p1p5c73p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ dandhābhiññaṁ suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c73p3">
<span class="pali m-text">ime dhammā kusalā.</span><br />
</p>
<p id="ds2p1p5c74p1">
<span class="pali m-text">Katame dhammā kusalā?</span><br />
</p>
<p id="ds2p1p5c74p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c74p3">
<span class="pali m-text">ime dhammā kusalā.</span><br />
</p>
<p id="ds2p1p5c75p1">
<span class="pali m-text">Katame dhammā kusalā?</span><br />
</p>
<p id="ds2p1p5c75p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c75p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c75p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c75p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c75p6">
<span class="pali m-text">pañcamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ …pe…</span><br />
</p>
<p id="ds2p1p5c75p7">
<span class="pali m-text">dukkhapaṭipadaṁ khippābhiññaṁ suññataṁ …pe…</span><br />
</p>
<p id="ds2p1p5c75p8">
<span class="pali m-text">sukhapaṭipadaṁ dandhābhiññaṁ suññataṁ …pe…</span><br />
</p>
<p id="ds2p1p5c75p9">
<span class="pali m-text">sukhapaṭipadaṁ khippābhiññaṁ suññataṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c75p10">
<span class="pali m-text">ime dhammā kusalā.</span><br />
</p>
<p id="ds2p1p5c75p11">
<span class="pali m-text">Suññatamūlakapaṭipadā.</span><br />
</p>
<p id="ds2p1p5c76p0">
<span class="pali m-text">2.1.5.4. Appaṇihita</span><br />
</p>
<p id="ds2p1p5c76p1">
<span class="pali m-text">Katame dhammā kusalā?</span><br />
</p>
<p id="ds2p1p5c76p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c76p3">
<span class="pali m-text">ime dhammā kusalā.</span><br />
</p>
<p id="ds2p1p5c77p1">
<span class="pali m-text">Katame dhammā kusalā?</span><br />
</p>
<p id="ds2p1p5c77p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c77p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c77p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c77p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c77p6">
<span class="pali m-text">pañcamaṁ jhānaṁ upasampajja viharati appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c77p7">
<span class="pali m-text">ime dhammā kusalā.</span><br />
</p>
<p id="ds2p1p5c77p8">
<span class="pali m-text">Appaṇihitaṁ.</span><br />
</p>
<p id="ds2p1p5c78p0">
<span class="pali m-text">2.1.5.5. Appaṇihitamūlakapaṭipadā</span><br />
</p>
<p id="ds2p1p5c78p1">
<span class="pali m-text">Katame dhammā kusalā?</span><br />
</p>
<p id="ds2p1p5c78p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c78p3">
<span class="pali m-text">ime dhammā kusalā.</span><br />
</p>
<p id="ds2p1p5c79p1">
<span class="pali m-text">Katame dhammā kusalā?</span><br />
</p>
<p id="ds2p1p5c79p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c79p3">
<span class="pali m-text">ime dhammā kusalā.</span><br />
</p>
<p id="ds2p1p5c80p1">
<span class="pali m-text">Katame dhammā kusalā?</span><br />
</p>
<p id="ds2p1p5c80p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ dandhābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c80p3">
<span class="pali m-text">ime dhammā kusalā.</span><br />
</p>
<p id="ds2p1p5c81p1">
<span class="pali m-text">Katame dhammā kusalā?</span><br />
</p>
<p id="ds2p1p5c81p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati sukhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c81p3">
<span class="pali m-text">ime dhammā kusalā.</span><br />
</p>
<p id="ds2p1p5c82p1">
<span class="pali m-text">Katame dhammā kusalā?</span><br />
</p>
<p id="ds2p1p5c82p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c82p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c82p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c82p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c82p6">
<span class="pali m-text">pañcamaṁ jhānaṁ upasampajja viharati dukkhapaṭipadaṁ dandhābhiññaṁ appaṇihitaṁ …pe…</span><br />
</p>
<p id="ds2p1p5c82p7">
<span class="pali m-text">dukkhapaṭipadaṁ khippābhiññaṁ appaṇihitaṁ …pe…</span><br />
</p>
<p id="ds2p1p5c82p8">
<span class="pali m-text">sukhapaṭipadaṁ dandhābhiññaṁ appaṇihitaṁ …pe…</span><br />
</p>
<p id="ds2p1p5c82p9">
<span class="pali m-text">sukhapaṭipadaṁ khippābhiññaṁ appaṇihitaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c82p10">
<span class="pali m-text">ime dhammā kusalā.</span><br />
</p>
<p id="ds2p1p5c82p11">
<span class="pali m-text">Appaṇihitamūlakapaṭipadā.</span><br />
</p>
<p id="ds2p1p5c83p0">
<span class="pali m-text">2.1.5.6. Vīsati mahānaya</span><br />
</p>
<p id="ds2p1p5c83p1">
<span class="pali m-text">Katame dhammā kusalā?</span><br />
</p>
<p id="ds2p1p5c83p2">
<span class="pali m-text">Yasmiṁ samaye lokuttaraṁ maggaṁ bhāveti …pe…</span><br />
</p>
<p id="ds2p1p5c83p3">
<span class="pali m-text">lokuttaraṁ satipaṭṭhānaṁ bhāveti …pe…</span><br />
</p>
<p id="ds2p1p5c83p4">
<span class="pali m-text">lokuttaraṁ sammappadhānaṁ bhāveti …pe…</span><br />
</p>
<p id="ds2p1p5c83p5">
<span class="pali m-text">lokuttaraṁ iddhipādaṁ bhāveti …pe…</span><br />
</p>
<p id="ds2p1p5c83p6">
<span class="pali m-text">lokuttaraṁ indriyaṁ bhāveti …pe…</span><br />
</p>
<p id="ds2p1p5c83p7">
<span class="pali m-text">lokuttaraṁ balaṁ bhāveti …pe…</span><br />
</p>
<p id="ds2p1p5c83p8">
<span class="pali m-text">lokuttaraṁ bojjhaṅgaṁ bhāveti …pe…</span><br />
</p>
<p id="ds2p1p5c83p9">
<span class="pali m-text">lokuttaraṁ saccaṁ bhāveti …pe…</span><br />
</p>
<p id="ds2p1p5c83p10">
<span class="pali m-text">lokuttaraṁ samathaṁ bhāveti …pe…</span><br />
</p>
<p id="ds2p1p5c83p11">
<span class="pali m-text">lokuttaraṁ dhammaṁ bhāveti …pe…</span><br />
</p>
<p id="ds2p1p5c83p12">
<span class="pali m-text">lokuttaraṁ khandhaṁ bhāveti …pe…</span><br />
</p>
<p id="ds2p1p5c83p13">
<span class="pali m-text">lokuttaraṁ āyatanaṁ bhāveti …pe…</span><br />
</p>
<p id="ds2p1p5c83p14">
<span class="pali m-text">lokuttaraṁ dhātuṁ bhāveti …pe…</span><br />
</p>
<p id="ds2p1p5c83p15">
<span class="pali m-text">lokuttaraṁ āhāraṁ bhāveti …pe…</span><br />
</p>
<p id="ds2p1p5c83p16">
<span class="pali m-text">lokuttaraṁ phassaṁ bhāveti …pe…</span><br />
</p>
<p id="ds2p1p5c83p17">
<span class="pali m-text">lokuttaraṁ vedanaṁ bhāveti …pe…</span><br />
</p>
<p id="ds2p1p5c83p18">
<span class="pali m-text">lokuttaraṁ saññaṁ bhāveti …pe…</span><br />
</p>
<p id="ds2p1p5c83p19">
<span class="pali m-text">lokuttaraṁ cetanaṁ bhāveti …pe…</span><br />
</p>
<p id="ds2p1p5c83p20">
<span class="pali m-text">lokuttaraṁ cittaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c83p21">
<span class="pali m-text">ime dhammā kusalā.</span><br />
</p>
<p id="ds2p1p5c83p22">
<span class="pali m-text">Vīsati mahānayā.</span><br />
</p>
<p id="ds2p1p5c84p0">
<span class="pali m-text">2.1.5.7. Adhipati</span><br />
</p>
<p id="ds2p1p5c84p1">
<span class="pali m-text">Katame dhammā kusalā?</span><br />
</p>
<p id="ds2p1p5c84p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ chandādhipateyyaṁ …pe…</span><br />
</p>
<p id="ds2p1p5c84p3">
<span class="pali m-text">vīriyādhipateyyaṁ …pe…</span><br />
</p>
<p id="ds2p1p5c84p4">
<span class="pali m-text">cittādhipateyyaṁ …pe…</span><br />
</p>
<p id="ds2p1p5c84p5">
<span class="pali m-text">vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c84p6">
<span class="pali m-text">ime dhammā kusalā.</span><br />
</p>
<p id="ds2p1p5c85p1">
<span class="pali m-text">Katame dhammā kusalā?</span><br />
</p>
<p id="ds2p1p5c85p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="ds2p1p5c85p3">
<span class="pali m-text">tatiyaṁ jhānaṁ …pe…</span><br />
</p>
<p id="ds2p1p5c85p4">
<span class="pali m-text">catutthaṁ jhānaṁ …pe…</span><br />
</p>
<p id="ds2p1p5c85p5">
<span class="pali m-text">paṭhamaṁ jhānaṁ …pe…</span><br />
</p>
<p id="ds2p1p5c85p6">
<span class="pali m-text">pañcamaṁ jhānaṁ upasampajja viharati dukkhapaṭipadaṁ dandhābhiññaṁ chandādhipateyyaṁ …pe…</span><br />
</p>
<p id="ds2p1p5c85p7">
<span class="pali m-text">vīriyādhipateyyaṁ …pe…</span><br />
</p>
<p id="ds2p1p5c85p8">
<span class="pali m-text">cittādhipateyyaṁ …pe…</span><br />
</p>
<p id="ds2p1p5c85p9">
<span class="pali m-text">vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c85p10">
<span class="pali m-text">ime dhammā kusalā.</span><br />
</p>
<p id="ds2p1p5c86p1">
<span class="pali m-text">Katame dhammā kusalā?</span><br />
</p>
<p id="ds2p1p5c86p2">
<span class="pali m-text">Yasmiṁ samaye lokuttaraṁ maggaṁ bhāveti …pe…</span><br />
</p>
<p id="ds2p1p5c86p3">
<span class="pali m-text">lokuttaraṁ satipaṭṭhānaṁ bhāveti …pe…</span><br />
</p>
<p id="ds2p1p5c86p4">
<span class="pali m-text">lokuttaraṁ sammappadhānaṁ bhāveti …pe…</span><br />
</p>
<p id="ds2p1p5c86p5">
<span class="pali m-text">lokuttaraṁ iddhipādaṁ bhāveti …pe…</span><br />
</p>
<p id="ds2p1p5c86p6">
<span class="pali m-text">lokuttaraṁ indriyaṁ bhāveti …pe…</span><br />
</p>
<p id="ds2p1p5c86p7">
<span class="pali m-text">lokuttaraṁ balaṁ bhāveti …pe…</span><br />
</p>
<p id="ds2p1p5c86p8">
<span class="pali m-text">lokuttaraṁ bojjhaṅgaṁ bhāveti …pe…</span><br />
</p>
<p id="ds2p1p5c86p9">
<span class="pali m-text">lokuttaraṁ saccaṁ bhāveti …pe…</span><br />
</p>
<p id="ds2p1p5c86p10">
<span class="pali m-text">lokuttaraṁ samathaṁ bhāveti …pe…</span><br />
</p>
<p id="ds2p1p5c86p11">
<span class="pali m-text">lokuttaraṁ dhammaṁ bhāveti …pe…</span><br />
</p>
<p id="ds2p1p5c86p12">
<span class="pali m-text">lokuttaraṁ khandhaṁ bhāveti …pe…</span><br />
</p>
<p id="ds2p1p5c86p13">
<span class="pali m-text">lokuttaraṁ āyatanaṁ bhāveti …pe…</span><br />
</p>
<p id="ds2p1p5c86p14">
<span class="pali m-text">lokuttaraṁ dhātuṁ bhāveti …pe…</span><br />
</p>
<p id="ds2p1p5c86p15">
<span class="pali m-text">lokuttaraṁ āhāraṁ bhāveti …pe…</span><br />
</p>
<p id="ds2p1p5c86p16">
<span class="pali m-text">lokuttaraṁ phassaṁ bhāveti …pe…</span><br />
</p>
<p id="ds2p1p5c86p17">
<span class="pali m-text">lokuttaraṁ vedanaṁ bhāveti …pe…</span><br />
</p>
<p id="ds2p1p5c86p18">
<span class="pali m-text">lokuttaraṁ saññaṁ bhāveti …pe…</span><br />
</p>
<p id="ds2p1p5c86p19">
<span class="pali m-text">lokuttaraṁ cetanaṁ bhāveti …pe…</span><br />
</p>
<p id="ds2p1p5c86p20">
<span class="pali m-text">lokuttaraṁ cittaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ chandādhipateyyaṁ …pe…</span><br />
</p>
<p id="ds2p1p5c86p21">
<span class="pali m-text">vīriyādhipateyyaṁ …pe…</span><br />
</p>
<p id="ds2p1p5c86p22">
<span class="pali m-text">cittādhipateyyaṁ …pe…</span><br />
</p>
<p id="ds2p1p5c86p23">
<span class="pali m-text">vīmaṁsādhipateyyaṁ, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p5c86p24">
<span class="pali m-text">ime dhammā kusalā.</span><br />
</p>
<p id="ds2p1p5c86p25">
<span class="pali m-text">Adhipati.</span><br />
</p>
<p id="ds2p1p5c86p26">
<span class="pali m-text">Paṭhamo maggo.</span><br />
</p>
<p id="ds2p1p5c87p1">
<span class="pali m-text">Katame dhammā kusalā?</span><br />
</p>
<p id="ds2p1p5c87p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ kāmarāgabyāpādānaṁ tanubhāvāya dutiyāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… aññindriyaṁ hoti …pe… avikkhepo hoti …pe…</span><br />
</p>
<p id="ds2p1p5c87p3">
<span class="pali m-text">ime dhammā kusalā.</span><br />
</p>
<p id="ds2p1p5c87p4">
<span class="pali m-text">Dutiyo maggo.</span><br />
</p>
<p id="ds2p1p5c88p1">
<span class="pali m-text">Katame dhammā kusalā?</span><br />
</p>
<p id="ds2p1p5c88p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ kāmarāgabyāpādānaṁ anavasesappahānāya tatiyāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… aññindriyaṁ hoti …pe… avikkhepo hoti …pe…</span><br />
</p>
<p id="ds2p1p5c88p3">
<span class="pali m-text">ime dhammā kusalā.</span><br />
</p>
<p id="ds2p1p5c88p4">
<span class="pali m-text">Tatiyo maggo.</span><br />
</p>
<p id="ds2p1p5c89p1">
<span class="pali m-text">Katame dhammā kusalā?</span><br />
</p>
<p id="ds2p1p5c89p2">
<span class="pali m-text">Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ rūparāgaarūparāgamānauddhaccaavijjāya anavasesappahānāya catutthāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… aññindriyaṁ hoti …pe… avikkhepo hoti …pe…</span><br />
</p>
<p id="ds2p1p5c89p3">
<span class="pali m-text">ime dhammā kusalā …pe….</span><br />
</p>
<p id="ds2p1p5c90p1">
<span class="pali m-text">Katamaṁ tasmiṁ samaye aññindriyaṁ hoti?</span><br />
</p>
<p id="ds2p1p5c90p2">
<span class="pali m-text">Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ, idaṁ tasmiṁ samaye aññindriyaṁ hoti …pe… avikkhepo hoti …pe…</span><br />
</p>
<p id="ds2p1p5c90p3">
<span class="pali m-text">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p5c90p4">
<span class="pali m-text">ime dhammā kusalā.</span><br />
</p>
<p id="ds2p1p5c90p5">
<span class="pali m-text">Catuttho maggo.</span><br />
</p>
<p id="ds2p1p5c90p6">
<span class="pali m-text">Lokuttaraṁ cittaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ds0002p0001p0004.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ds0002p0001p0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>