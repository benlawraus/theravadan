<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 21 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 21" />
  <meta name="twitter:title" content="Majjhima Nikāya 21" />
  <meta property="og:url" content="https://theravadan.org/pages/mny00qz.html" />
  <meta property="og:description" content="Middle Discourses 21 Kakacūpamasutta The Simile of the Saw Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā moḷiyaphagguno bhikkhunīhi …" />
  <meta name="twitter:description" content="Middle Discourses 21 Kakacūpamasutta The Simile of the Saw Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā moḷiyaphagguno bhikkhunīhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 21
        </h1>
<!-- content -->
<p><span class="m-text">Middle Discourses 21</span></p>
<p id="mn21c0p2">
<span class="m-text m-primary">Kakacūpamasutta</span><br />
<span class="m-text">The Simile of the Saw</span><br />
</p>
<p id="mn21c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn21c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn21c2p1">
<span class="m-text m-primary">Tena kho pana samayena āyasmā moḷiyaphagguno bhikkhunīhi saddhiṁ ativelaṁ saṁsaṭṭho viharati.</span><br />
<span class="m-text">Now at that time, Venerable Phagguna of the Top-Knot was mixing too closely together with the nuns.</span><br />
</p>
<p id="mn21c2p2">
<span class="m-text m-primary">Evaṁ saṁsaṭṭho āyasmā moḷiyaphagguno bhikkhunīhi saddhiṁ viharati—</span><br />
<span class="m-text">So much so that</span><br />
</p>
<p id="mn21c2p3">
<span class="m-text m-primary">sace koci bhikkhu āyasmato moḷiyaphaggunassa sammukhā tāsaṁ bhikkhunīnaṁ avaṇṇaṁ bhāsati, tenāyasmā moḷiyaphagguno kupito anattamano adhikaraṇampi karoti.</span><br />
<span class="m-text">if any mendicant criticized those nuns in his presence, Phagguna of the Top-Knot got angry and upset, and even instigated disciplinary proceedings.</span><br />
</p>
<p id="mn21c2p4">
<span class="m-text m-primary">Sace pana koci bhikkhu tāsaṁ bhikkhunīnaṁ sammukhā āyasmato moḷiyaphaggunassa avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti.</span><br />
<span class="m-text">And if any mendicant criticized Phagguna of the Top-Knot in their presence, those nuns got angry and upset, and even instigated disciplinary proceedings.</span><br />
</p>
<p id="mn21c2p5">
<span class="m-text m-primary">Evaṁ saṁsaṭṭho āyasmā moḷiyaphagguno bhikkhunīhi saddhiṁ viharati.</span><br />
<span class="m-text">That’s how much Phagguna of the Top-Knot was mixing too closely together with the nuns.</span><br />
</p>
<p id="mn21c3p1">
<span class="m-text m-primary">Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="m-text">Then a mendicant went up to the Buddha, bowed, sat down to one side, and told him what was going on.</span><br />
</p>
<p id="mn21c3p2">
<span class="m-text m-primary">“āyasmā, bhante, moḷiyaphagguno bhikkhunīhi saddhiṁ ativelaṁ saṁsaṭṭho viharati.</span><br />
</p>
<p id="mn21c3p3">
<span class="m-text m-primary">Evaṁ saṁsaṭṭho, bhante, āyasmā moḷiyaphagguno bhikkhunīhi saddhiṁ viharati—</span><br />
</p>
<p id="mn21c3p4">
<span class="m-text m-primary">sace koci bhikkhu āyasmato moḷiyaphaggunassa sammukhā tāsaṁ bhikkhunīnaṁ avaṇṇaṁ bhāsati, tenāyasmā moḷiyaphagguno kupito anattamano adhikaraṇampi karoti.</span><br />
</p>
<p id="mn21c3p5">
<span class="m-text m-primary">Sace pana koci bhikkhu tāsaṁ bhikkhunīnaṁ sammukhā āyasmato moḷiyaphaggunassa avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti.</span><br />
</p>
<p id="mn21c3p6">
<span class="m-text m-primary">Evaṁ saṁsaṭṭho, bhante, āyasmā moḷiyaphagguno bhikkhunīhi saddhiṁ viharatī”ti.</span><br />
</p>
<p id="mn21c4p1">
<span class="m-text m-primary">Atha kho bhagavā aññataraṁ bhikkhuṁ āmantesi:</span><br />
<span class="m-text">So the Buddha addressed a certain monk,</span><br />
</p>
<p id="mn21c4p2">
<span class="m-text m-primary">“ehi tvaṁ, bhikkhu, mama vacanena moḷiyaphaggunaṁ bhikkhuṁ āmantehi:</span><br />
<span class="m-text">“Please, monk, in my name tell the mendicant Phagguna of the Top-Knot that</span><br />
</p>
<p id="mn21c4p3">
<span class="m-text m-primary">‘satthā taṁ, āvuso phagguna, āmantetī’”ti.</span><br />
<span class="m-text">the teacher summons him.”</span><br />
</p>
<p id="mn21c4p4">
<span class="m-text m-primary">“Evaṁ, bhante”ti kho so bhikkhu bhagavato paṭissutvā yenāyasmā moḷiyaphagguno tenupasaṅkami; upasaṅkamitvā āyasmantaṁ moḷiyaphaggunaṁ etadavoca:</span><br />
<span class="m-text">“Yes, sir,” that monk replied. He went to Phagguna of the Top-Knot and said to him,</span><br />
</p>
<p id="mn21c4p5">
<span class="m-text m-primary">“satthā taṁ, āvuso phagguna, āmantetī”ti.</span><br />
<span class="m-text">“Reverend Phagguna, the teacher summons you.”</span><br />
</p>
<p id="mn21c4p6">
<span class="m-text m-primary">“Evamāvuso”ti kho āyasmā moḷiyaphagguno tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ moḷiyaphaggunaṁ bhagavā etadavoca:</span><br />
<span class="m-text">“Yes, reverend,” Phagguna replied. He went to the Buddha, bowed, and sat down to one side. The Buddha said to him:</span><br />
</p>
<p id="mn21c5p1">
<span class="m-text m-primary">“Saccaṁ kira tvaṁ, phagguna, bhikkhunīhi saddhiṁ ativelaṁ saṁsaṭṭho viharasi?</span><br />
<span class="m-text">“Is it really true, Phagguna, that you’ve been mixing overly closely together with the nuns?</span><br />
</p>
<p id="mn21c5p2">
<span class="m-text m-primary">Evaṁ saṁsaṭṭho kira tvaṁ, phagguna, bhikkhunīhi saddhiṁ viharasi—</span><br />
<span class="m-text">So much so that</span><br />
</p>
<p id="mn21c5p3">
<span class="m-text m-primary">sace koci bhikkhu tuyhaṁ sammukhā tāsaṁ bhikkhunīnaṁ avaṇṇaṁ bhāsati, tena tvaṁ kupito anattamano adhikaraṇampi karosi.</span><br />
<span class="m-text">if any mendicant criticizes those nuns in your presence, you get angry and upset, and even instigate disciplinary proceedings?</span><br />
</p>
<p id="mn21c5p4">
<span class="m-text m-primary">Sace pana koci bhikkhu tāsaṁ bhikkhunīnaṁ sammukhā tuyhaṁ avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti.</span><br />
<span class="m-text">And if any mendicant criticizes you in those nuns’ presence, they get angry and upset, and even instigate disciplinary proceedings?</span><br />
</p>
<p id="mn21c5p5">
<span class="m-text m-primary">Evaṁ saṁsaṭṭho kira tvaṁ, phagguna, bhikkhunīhi saddhiṁ viharasī”ti?</span><br />
<span class="m-text">Is that how much you’re mixing overly closely together with the nuns?”</span><br />
</p>
<p id="mn21c5p6">
<span class="m-text m-primary">“Evaṁ, bhante”ti.</span><br />
<span class="m-text">“Yes, sir.”</span><br />
</p>
<p id="mn21c5p7">
<span class="m-text m-primary">“Nanu tvaṁ, phagguna, kulaputto saddhā agārasmā anagāriyaṁ pabbajito”ti?</span><br />
<span class="m-text">“Phagguna, are you not a gentleman who has gone forth from the lay life to homelessness?”</span><br />
</p>
<p id="mn21c5p8">
<span class="m-text m-primary">“Evaṁ, bhante”ti.</span><br />
<span class="m-text">“Yes, sir.”</span><br />
</p>
<p id="mn21c6p1">
<span class="m-text m-primary">“Na kho te etaṁ, phagguna, patirūpaṁ kulaputtassa saddhā agārasmā anagāriyaṁ pabbajitassa, yaṁ tvaṁ bhikkhunīhi saddhiṁ ativelaṁ saṁsaṭṭho vihareyyāsi.</span><br />
<span class="m-text">“As such, it’s not appropriate for you to mix so closely with the nuns.</span><br />
</p>
<p id="mn21c6p2">
<span class="m-text m-primary">Tasmātiha, phagguna, tava cepi koci sammukhā tāsaṁ bhikkhunīnaṁ avaṇṇaṁ bhāseyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi.</span><br />
<span class="m-text">So if anyone criticizes those nuns in your presence, you should give up any desires or thoughts of the lay life.</span><br />
</p>
<p id="mn21c6p3">
<span class="m-text m-primary">Tatrāpi te, phagguna, evaṁ sikkhitabbaṁ:</span><br />
<span class="m-text">If that happens, you should train like this:</span><br />
</p>
<p id="mn21c6p4">
<span class="m-text m-primary">‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti.</span><br />
<span class="m-text">‘My mind will be unaffected. I will blurt out no bad words. I will remain full of compassion, with a heart of love and no secret hate.’</span><br />
</p>
<p id="mn21c6p5">
<span class="m-text m-primary">Evañhi te, phagguna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c6p6">
<span class="m-text m-primary">Tasmātiha, phagguna, tava cepi koci sammukhā tāsaṁ bhikkhunīnaṁ pāṇinā pahāraṁ dadeyya, leḍḍunā pahāraṁ dadeyya, daṇḍena pahāraṁ dadeyya, satthena pahāraṁ dadeyya. Tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi.</span><br />
<span class="m-text">So even if someone strikes those nuns with fists, stones, rods, and swords in your presence, you should give up any desires or thoughts of the lay life.</span><br />
</p>
<p id="mn21c6p7">
<span class="m-text m-primary">Tatrāpi te, phagguna, evaṁ sikkhitabbaṁ</span><br />
<span class="m-text">If that happens, you should train like this:</span><br />
</p>
<p id="mn21c6p8">
<span class="m-text m-primary">‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti.</span><br />
<span class="m-text">‘My mind will be unaffected. I will blurt out no bad words. I will remain full of compassion, with a heart of love and no secret hate.’</span><br />
</p>
<p id="mn21c6p9">
<span class="m-text m-primary">Evañhi te, phagguna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c6p10">
<span class="m-text m-primary">Tasmātiha, phagguna, tava cepi koci sammukhā avaṇṇaṁ bhāseyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi.</span><br />
<span class="m-text">So if anyone criticizes you in your presence, you should give up any desires or thoughts of the lay life.</span><br />
</p>
<p id="mn21c6p11">
<span class="m-text m-primary">Tatrāpi te, phagguna, evaṁ sikkhitabbaṁ ‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti.</span><br />
<span class="m-text">If that happens, you should train like this: ‘My mind will be unaffected. I will blurt out no bad words. I will remain full of compassion, with a heart of love and no secret hate.’</span><br />
</p>
<p id="mn21c6p12">
<span class="m-text m-primary">Evañhi te, phagguna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c6p13">
<span class="m-text m-primary">Tasmātiha, phagguna, tava cepi koci pāṇinā pahāraṁ dadeyya, leḍḍunā pahāraṁ dadeyya, daṇḍena pahāraṁ dadeyya, satthena pahāraṁ dadeyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi.</span><br />
<span class="m-text">So Phagguṇa, even if someone strikes you with fists, stones, rods, and swords, you should give up any desires or thoughts of the lay life.</span><br />
</p>
<p id="mn21c6p14">
<span class="m-text m-primary">Tatrāpi te, phagguna, evaṁ sikkhitabbaṁ ‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti.</span><br />
<span class="m-text">If that happens, you should train like this: ‘My mind will be unaffected. I will blurt out no bad words. I will remain full of compassion, with a heart of love and no secret hate.’</span><br />
</p>
<p id="mn21c6p15">
<span class="m-text m-primary">Evañhi te, phagguna, sikkhitabban”ti.</span><br />
<span class="m-text">That’s how you should train.”</span><br />
</p>
<p id="mn21c7p1">
<span class="m-text m-primary">Atha kho bhagavā bhikkhū āmantesi:</span><br />
<span class="m-text">Then the Buddha said to the mendicants:</span><br />
</p>
<p id="mn21c7p2">
<span class="m-text m-primary">“ārādhayiṁsu vata me, bhikkhave, bhikkhū ekaṁ samayaṁ cittaṁ.</span><br />
<span class="m-text">“Mendicants, I used to be satisfied with the mendicants.</span><br />
</p>
<p id="mn21c7p3">
<span class="m-text m-primary">Idhāhaṁ, bhikkhave, bhikkhū āmantesiṁ—</span><br />
<span class="m-text">Once, I addressed them:</span><br />
</p>
<p id="mn21c7p4">
<span class="m-text m-primary">ahaṁ kho, bhikkhave, ekāsanabhojanaṁ bhuñjāmi.</span><br />
<span class="m-text">‘I eat my food in one sitting per day.</span><br />
</p>
<p id="mn21c7p5">
<span class="m-text m-primary">Ekāsanabhojanaṁ kho ahaṁ, bhikkhave, bhuñjamāno appābādhatañca sañjānāmi appātaṅkatañca lahuṭṭhānañca balañca phāsuvihārañca.</span><br />
<span class="m-text">Doing so, I find that I’m healthy and well, nimble, strong, and living comfortably.</span><br />
</p>
<p id="mn21c7p6">
<span class="m-text m-primary">Etha tumhepi, bhikkhave, ekāsanabhojanaṁ bhuñjatha.</span><br />
<span class="m-text">You too should eat your food in one sitting per day.</span><br />
</p>
<p id="mn21c7p7">
<span class="m-text m-primary">Ekāsanabhojanaṁ kho, bhikkhave, tumhepi bhuñjamānā appābādhatañca sañjānissatha appātaṅkatañca lahuṭṭhānañca balañca phāsuvihārañcāti.</span><br />
<span class="m-text">Doing so, you’ll find that you’re healthy and well, nimble, strong, and living comfortably.’</span><br />
</p>
<p id="mn21c7p8">
<span class="m-text m-primary">Na me, bhikkhave, tesu bhikkhūsu anusāsanī karaṇīyā ahosi;</span><br />
<span class="m-text">I didn’t have to keep on instructing those mendicants;</span><br />
</p>
<p id="mn21c7p9">
<span class="m-text m-primary">satuppādakaraṇīyameva me, bhikkhave, tesu bhikkhūsu ahosi.</span><br />
<span class="m-text">I just had to prompt their mindfulness.</span><br />
</p>
<p id="mn21c7p10">
<span class="m-text m-primary">Seyyathāpi, bhikkhave, subhūmiyaṁ catumahāpathe ājaññaratho yutto assa ṭhito odhastapatodo.</span><br />
<span class="m-text">Suppose a chariot stood harnessed to thoroughbreds at a level crossroads, with a goad ready.</span><br />
</p>
<p id="mn21c7p11">
<span class="m-text m-primary">Tamenaṁ dakkho yoggācariyo assadammasārathi abhiruhitvā, vāmena hatthena rasmiyo gahetvā, dakkhiṇena hatthena patodaṁ gahetvā, yenicchakaṁ yadicchakaṁ sāreyyapi paccāsāreyyapi.</span><br />
<span class="m-text">Then a deft horse trainer, a master charioteer, might mount the chariot, taking the reins in his right hand and goad in the left. He’d drive out and back wherever he wishes, whenever he wishes.</span><br />
</p>
<p id="mn21c7p12">
<span class="m-text m-primary">Evameva kho, bhikkhave, na me tesu bhikkhūsu anusāsanī karaṇīyā ahosi,</span><br />
<span class="m-text">In the same way, I didn’t have to keep on instructing those mendicants;</span><br />
</p>
<p id="mn21c7p13">
<span class="m-text m-primary">satuppādakaraṇīyameva me, bhikkhave, tesu bhikkhūsu ahosi.</span><br />
<span class="m-text">I just had to prompt their mindfulness.</span><br />
</p>
<p id="mn21c7p14">
<span class="m-text m-primary">Tasmātiha, bhikkhave, tumhepi akusalaṁ pajahatha, kusalesu dhammesu āyogaṁ karotha.</span><br />
<span class="m-text">So, mendicants, you too should give up what’s unskillful and devote yourselves to skillful qualities.</span><br />
</p>
<p id="mn21c7p15">
<span class="m-text m-primary">Evañhi tumhepi imasmiṁ dhammavinaye vuddhiṁ virūḷhiṁ vepullaṁ āpajjissatha.</span><br />
<span class="m-text">In this way you’ll achieve growth, improvement, and maturity in this teaching and training.</span><br />
</p>
<p id="mn21c8p1">
<span class="m-text m-primary">Seyyathāpi, bhikkhave, gāmassa vā nigamassa vā avidūre mahantaṁ sālavanaṁ.</span><br />
<span class="m-text">Suppose that not far from a town or village there was a large grove of sal trees</span><br />
</p>
<p id="mn21c8p2">
<span class="m-text m-primary">Tañcassa eḷaṇḍehi sañchannaṁ.</span><br />
<span class="m-text">that was choked with castor-oil weeds.</span><br />
</p>
<p id="mn21c8p3">
<span class="m-text m-primary">Tassa kocideva puriso uppajjeyya atthakāmo hitakāmo yogakkhemakāmo.</span><br />
<span class="m-text">Then along comes a person who wants to help protect and nurture that grove.</span><br />
</p>
<p id="mn21c8p4">
<span class="m-text m-primary">So yā tā sālalaṭṭhiyo kuṭilā ojāpaharaṇiyo tā chetvā bahiddhā nīhareyya, antovanaṁ suvisodhitaṁ visodheyya.</span><br />
<span class="m-text">They’d cut down the crooked sal saplings that were robbing the sap, and throw them out. They’d clean up the interior of the grove,</span><br />
</p>
<p id="mn21c8p5">
<span class="m-text m-primary">Yā pana tā sālalaṭṭhiyo ujukā sujātā tā sammā parihareyya.</span><br />
<span class="m-text">and properly care for the straight, well-formed sal saplings.</span><br />
</p>
<p id="mn21c8p6">
<span class="m-text m-primary">Evañhetaṁ, bhikkhave, sālavanaṁ aparena samayena vuddhiṁ virūḷhiṁ vepullaṁ āpajjeyya.</span><br />
<span class="m-text">In this way, in due course, that sal grove would grow, increase, and mature.</span><br />
</p>
<p id="mn21c8p7">
<span class="m-text m-primary">Evameva kho, bhikkhave, tumhepi akusalaṁ pajahatha, kusalesu dhammesu āyogaṁ karotha.</span><br />
<span class="m-text">In the same way, mendicants, you too should give up what’s unskillful and devote yourselves to skillful qualities.</span><br />
</p>
<p id="mn21c8p8">
<span class="m-text m-primary">Evañhi tumhepi imasmiṁ dhammavinaye vuddhiṁ virūḷhiṁ vepullaṁ āpajjissatha.</span><br />
<span class="m-text">In this way you’ll achieve growth, improvement, and maturity in this teaching and training.</span><br />
</p>
<p id="mn21c9p1">
<span class="m-text m-primary">Bhūtapubbaṁ, bhikkhave, imissāyeva sāvatthiyā vedehikā nāma gahapatānī ahosi.</span><br />
<span class="m-text">Once upon a time, mendicants, right here in Sāvatthī there was a housewife named Vedehikā.</span><br />
</p>
<p id="mn21c9p2">
<span class="m-text m-primary">Vedehikāya, bhikkhave, gahapatāniyā evaṁ kalyāṇo kittisaddo abbhuggato:</span><br />
<span class="m-text">She had this good reputation:</span><br />
</p>
<p id="mn21c9p3">
<span class="m-text m-primary">‘soratā vedehikā gahapatānī, nivātā vedehikā gahapatānī, upasantā vedehikā gahapatānī’ti.</span><br />
<span class="m-text">‘The housewife Vedehikā is sweet, even-tempered, and calm.’</span><br />
</p>
<p id="mn21c9p4">
<span class="m-text m-primary">Vedehikāya kho pana, bhikkhave, gahapatāniyā kāḷī nāma dāsī ahosi dakkhā analasā susaṁvihitakammantā.</span><br />
<span class="m-text">Now, Vedehikā had a bonded maid named Kāḷī who was skilled, tireless, and well-organized in her work.</span><br />
</p>
<p id="mn21c9p5">
<span class="m-text m-primary">Atha kho, bhikkhave, kāḷiyā dāsiyā etadahosi:</span><br />
<span class="m-text">Then Kāḷī thought,</span><br />
</p>
<p id="mn21c9p6">
<span class="m-text m-primary">‘mayhaṁ kho ayyāya evaṁ kalyāṇo kittisaddo abbhuggato:</span><br />
<span class="m-text">‘My mistress has a good reputation as being</span><br />
</p>
<p id="mn21c9p7">
<span class="m-text m-primary">“soratā vedehikā gahapatānī, nivātā vedehikā gahapatānī, upasantā vedehikā gahapatānī”ti.</span><br />
<span class="m-text">sweet, even-tempered, and calm.</span><br />
</p>
<p id="mn21c9p8">
<span class="m-text m-primary">Kiṁ nu kho me ayyā santaṁyeva nu kho ajjhattaṁ kopaṁ na pātukaroti udāhu asantaṁ</span><br />
<span class="m-text">But does she actually have anger in her and just not show it? Or does she have no anger?</span><br />
</p>
<p id="mn21c9p9">
<span class="m-text m-primary">udāhu mayhamevete kammantā susaṁvihitā yena me ayyā santaṁyeva ajjhattaṁ kopaṁ na pātukaroti, no asantaṁ?</span><br />
<span class="m-text">Or is it just because my work is well-organized that she doesn’t show anger, even though she still has it inside?</span><br />
</p>
<p id="mn21c9p10">
<span class="m-text m-primary">Yannūnāhaṁ ayyaṁ vīmaṁseyyan’ti.</span><br />
<span class="m-text">Why don’t I test my mistress?’</span><br />
</p>
<p id="mn21c9p11">
<span class="m-text m-primary">Atha kho, bhikkhave, kāḷī dāsī divā uṭṭhāsi.</span><br />
<span class="m-text">So Kāḷī got up during the day.</span><br />
</p>
<p id="mn21c9p12">
<span class="m-text m-primary">Atha kho, bhikkhave, vedehikā gahapatānī kāḷiṁ dāsiṁ etadavoca:</span><br />
<span class="m-text">Vedehikā said to her,</span><br />
</p>
<p id="mn21c9p13">
<span class="m-text m-primary">‘he je kāḷī’ti.</span><br />
<span class="m-text">‘What the hell, Kāḷī!’</span><br />
</p>
<p id="mn21c9p14">
<span class="m-text m-primary">‘Kiṁ, ayye’ti?</span><br />
<span class="m-text">‘What is it, madam?’</span><br />
</p>
<p id="mn21c9p15">
<span class="m-text m-primary">‘Kiṁ, je, divā uṭṭhāsī’ti?</span><br />
<span class="m-text">‘You’re getting up in the day—what’s up with you, girl?’</span><br />
</p>
<p id="mn21c9p16">
<span class="m-text m-primary">‘Na khvayye, kiñcī’ti.</span><br />
<span class="m-text">‘Nothing, madam.’</span><br />
</p>
<p id="mn21c9p17">
<span class="m-text m-primary">‘No vata re kiñci, pāpi dāsi, divā uṭṭhāsī’ti kupitā anattamanā bhākuṭiṁ akāsi.</span><br />
<span class="m-text">‘Nothing’s up, you bad girl, but you get up in the day!’ Angry and upset, she scowled.</span><br />
</p>
<p id="mn21c9p18">
<span class="m-text m-primary">Atha kho, bhikkhave, kāḷiyā dāsiyā etadahosi:</span><br />
<span class="m-text">Then Kāḷī thought,</span><br />
</p>
<p id="mn21c9p19">
<span class="m-text m-primary">‘santaṁyeva kho me ayyā ajjhattaṁ kopaṁ na pātukaroti, no asantaṁ;</span><br />
<span class="m-text">‘My mistress actually has anger in her and just doesn’t show it; it’s not that she has no anger.</span><br />
</p>
<p id="mn21c9p20">
<span class="m-text m-primary">mayhamevete kammantā susaṁvihitā, yena me ayyā santaṁyeva ajjhattaṁ kopaṁ na pātukaroti, no asantaṁ.</span><br />
<span class="m-text">It’s just because my work is well-organized that she doesn’t show anger, even though she still has it inside.</span><br />
</p>
<p id="mn21c9p21">
<span class="m-text m-primary">Yannūnāhaṁ bhiyyoso mattāya ayyaṁ vīmaṁseyyan’ti.</span><br />
<span class="m-text">Why don’t I test my mistress further?’</span><br />
</p>
<p id="mn21c9p22">
<span class="m-text m-primary">Atha kho, bhikkhave, kāḷī dāsī divātaraṁyeva uṭṭhāsi.</span><br />
<span class="m-text">So Kāḷī got up later in the day.</span><br />
</p>
<p id="mn21c9p23">
<span class="m-text m-primary">Atha kho, bhikkhave, vedehikā gahapatānī kāḷiṁ dāsiṁ etadavoca:</span><br />
<span class="m-text">Vedehikā said to her,</span><br />
</p>
<p id="mn21c9p24">
<span class="m-text m-primary">‘he je kāḷī’ti.</span><br />
<span class="m-text">‘What the hell, Kāḷī!’</span><br />
</p>
<p id="mn21c9p25">
<span class="m-text m-primary">‘Kiṁ, ayye’ti?</span><br />
<span class="m-text">‘What is it, madam?’</span><br />
</p>
<p id="mn21c9p26">
<span class="m-text m-primary">‘Kiṁ, je, divātaraṁ uṭṭhāsī’ti?</span><br />
<span class="m-text">‘You’re getting up later in the day—what’s up with you, girl?’</span><br />
</p>
<p id="mn21c9p27">
<span class="m-text m-primary">‘Na khvayye, kiñcī’ti.</span><br />
<span class="m-text">‘Nothing, madam.’</span><br />
</p>
<p id="mn21c9p28">
<span class="m-text m-primary">‘No vata re kiñci, pāpi dāsi, divātaraṁ uṭṭhāsī’ti kupitā anattamanā anattamanavācaṁ nicchāresi.</span><br />
<span class="m-text">‘Nothing’s up, you bad girl, but you get up later in the day!’ Angry and upset, she blurted out angry words.</span><br />
</p>
<p id="mn21c9p29">
<span class="m-text m-primary">Atha kho, bhikkhave, kāḷiyā dāsiyā etadahosi:</span><br />
<span class="m-text">Then Kāḷī thought,</span><br />
</p>
<p id="mn21c9p30">
<span class="m-text m-primary">‘santaṁyeva kho me ayyā ajjhattaṁ kopaṁ na pātukaroti, no asantaṁ.</span><br />
<span class="m-text">‘My mistress actually has anger in her and just doesn’t show it; it’s not that she has no anger.</span><br />
</p>
<p id="mn21c9p31">
<span class="m-text m-primary">Mayhamevete kammantā susaṁvihitā, yena me ayyā santaṁyeva ajjhattaṁ kopaṁ na pātukaroti, no asantaṁ.</span><br />
<span class="m-text">It’s just because my work is well-organized that she doesn’t show anger, even though she still has it inside.</span><br />
</p>
<p id="mn21c9p32">
<span class="m-text m-primary">Yannūnāhaṁ bhiyyoso mattāya ayyaṁ vīmaṁseyyan’ti.</span><br />
<span class="m-text">Why don’t I test my mistress further?’</span><br />
</p>
<p id="mn21c9p33">
<span class="m-text m-primary">Atha kho, bhikkhave, kāḷī dāsī divātaraṁyeva uṭṭhāsi.</span><br />
<span class="m-text">So Kāḷī got up even later in the day.</span><br />
</p>
<p id="mn21c9p34">
<span class="m-text m-primary">Atha kho, bhikkhave, vedehikā gahapatānī kāḷiṁ dāsiṁ etadavoca:</span><br />
<span class="m-text">Vedehikā said to her,</span><br />
</p>
<p id="mn21c9p35">
<span class="m-text m-primary">‘he je kāḷī’ti.</span><br />
<span class="m-text">‘What the hell, Kāḷī!’</span><br />
</p>
<p id="mn21c9p36">
<span class="m-text m-primary">‘Kiṁ, ayye’ti?</span><br />
<span class="m-text">‘What is it, madam?’</span><br />
</p>
<p id="mn21c9p37">
<span class="m-text m-primary">‘Kiṁ, je, divā uṭṭhāsī’ti?</span><br />
<span class="m-text">‘You’re getting up even later in the day—what’s up with you, girl?’</span><br />
</p>
<p id="mn21c9p38">
<span class="m-text m-primary">‘Na khvayye, kiñcī’ti.</span><br />
<span class="m-text">‘Nothing, madam.’</span><br />
</p>
<p id="mn21c9p39">
<span class="m-text m-primary">‘No vata re kiñci, pāpi dāsi, divā uṭṭhāsī’ti kupitā anattamanā aggaḷasūciṁ gahetvā sīse pahāraṁ adāsi, sīsaṁ vobhindi.</span><br />
<span class="m-text">‘Nothing’s up, you bad girl, but you get up even later in the day!’ Angry and upset, she grabbed a rolling-pin and hit Kāḷī on the head, cracking it open.</span><br />
</p>
<p id="mn21c9p40">
<span class="m-text m-primary">Atha kho, bhikkhave, kāḷī dāsī bhinnena sīsena lohitena galantena paṭivissakānaṁ ujjhāpesi:</span><br />
<span class="m-text">Then Kāḷī, with blood pouring from her cracked skull, denounced her mistress to the neighbors,</span><br />
</p>
<p id="mn21c9p41">
<span class="m-text m-primary">‘passathayye, soratāya kammaṁ;</span><br />
<span class="m-text">‘See, ladies, what the sweet one did!</span><br />
</p>
<p id="mn21c9p42">
<span class="m-text m-primary">passathayye, nivātāya kammaṁ, passathayye, upasantāya kammaṁ.</span><br />
<span class="m-text">See what the even-tempered one did! See what the calm one did!</span><br />
</p>
<p id="mn21c9p43">
<span class="m-text m-primary">Kathañhi nāma ekadāsikāya divā uṭṭhāsīti kupitā anattamanā aggaḷasūciṁ gahetvā sīse pahāraṁ dassati, sīsaṁ vobhindissatī’ti.</span><br />
<span class="m-text">How on earth can she grab a rolling-pin and hit her only maid on the head, cracking it open, just for getting up late?’</span><br />
</p>
<p id="mn21c9p44">
<span class="m-text m-primary">Atha kho, bhikkhave, vedehikāya gahapatāniyā aparena samayena evaṁ pāpako kittisaddo abbhuggacchi:</span><br />
<span class="m-text">Then after some time the housewife Vedehikā got this bad reputation:</span><br />
</p>
<p id="mn21c9p45">
<span class="m-text m-primary">‘caṇḍī vedehikā gahapatānī, anivātā vedehikā gahapatānī, anupasantā vedehikā gahapatānī’ti.</span><br />
<span class="m-text">‘The housewife Vedehikā is fierce, ill-tempered, and not calm at all.’</span><br />
</p>
<p id="mn21c10p1">
<span class="m-text m-primary">Evameva kho, bhikkhave, idhekacco bhikkhu tāvadeva soratasorato hoti nivātanivāto hoti upasantūpasanto hoti yāva na amanāpā vacanapathā phusanti.</span><br />
<span class="m-text">In the same way, a mendicant may be the sweetest of the sweet, the most even-tempered of the even-tempered, the calmest of the calm, so long as they don’t encounter any disagreeable criticism.</span><br />
</p>
<p id="mn21c10p2">
<span class="m-text m-primary">Yato ca, bhikkhave, bhikkhuṁ amanāpā vacanapathā phusanti, atha bhikkhu ‘sorato’ti veditabbo, ‘nivāto’ti veditabbo, ‘upasanto’ti veditabbo.</span><br />
<span class="m-text">But it’s when they encounter disagreeable criticism that you’ll know whether they’re really sweet, even-tempered, and calm.</span><br />
</p>
<p id="mn21c10p3">
<span class="m-text m-primary">Nāhaṁ taṁ, bhikkhave, bhikkhuṁ ‘suvaco’ti vadāmi yo cīvarapiṇḍapātasenāsanagilānappaccayabhesajjaparikkhārahetu suvaco hoti, sovacassataṁ āpajjati.</span><br />
<span class="m-text">I don’t say that a mendicant is easy to admonish if they make themselves easy to admonish only for the sake of robes, almsfood, lodgings, and medicines and supplies for the sick.</span><br />
</p>
<p id="mn21c10p4">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn21c10p5">
<span class="m-text m-primary">Tañhi so, bhikkhave, bhikkhu cīvarapiṇḍapātasenāsanagilānappaccayabhesajjaparikkhāraṁ alabhamāno na suvaco hoti, na sovacassataṁ āpajjati.</span><br />
<span class="m-text">Because when they don’t get robes, almsfood, lodgings, and medicines and supplies for the sick, they’re no longer easy to admonish.</span><br />
</p>
<p id="mn21c10p6">
<span class="m-text m-primary">Yo ca kho, bhikkhave, bhikkhu dhammaṁyeva sakkaronto, dhammaṁ garuṁ karonto, dhammaṁ mānento, dhammaṁ pūjento, dhammaṁ apacāyamāno suvaco hoti, sovacassataṁ āpajjati, tamahaṁ ‘suvaco’ti vadāmi.</span><br />
<span class="m-text">But when a mendicant is easy to admonish purely because they honor, respect, revere, worship, and venerate the teaching, then I say that they’re easy to admonish.</span><br />
</p>
<p id="mn21c10p7">
<span class="m-text m-primary">Tasmātiha, bhikkhave, ‘dhammaṁyeva sakkarontā, dhammaṁ garuṁ karontā, dhammaṁ mānentā, dhammaṁ pūjentā, dhammaṁ apacāyamānā suvacā bhavissāma, sovacassataṁ āpajjissāmā’ti.</span><br />
<span class="m-text">So, mendicants, you should train yourselves: ‘We will be easy to admonish purely because we honor, respect, revere, worship, and venerate the teaching.’</span><br />
</p>
<p id="mn21c10p8">
<span class="m-text m-primary">Evañhi vo, bhikkhave, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c11p1">
<span class="m-text m-primary">Pañcime, bhikkhave, vacanapathā yehi vo pare vadamānā vadeyyuṁ—</span><br />
<span class="m-text">Mendicants, there are these five ways in which others might criticize you.</span><br />
</p>
<p id="mn21c11p2">
<span class="m-text m-primary">kālena vā akālena vā;</span><br />
<span class="m-text">Their speech may be timely or untimely,</span><br />
</p>
<p id="mn21c11p3">
<span class="m-text m-primary">bhūtena vā abhūtena vā;</span><br />
<span class="m-text">true or false,</span><br />
</p>
<p id="mn21c11p4">
<span class="m-text m-primary">saṇhena vā pharusena vā;</span><br />
<span class="m-text">gentle or harsh,</span><br />
</p>
<p id="mn21c11p5">
<span class="m-text m-primary">atthasaṁhitena vā anatthasaṁhitena vā;</span><br />
<span class="m-text">beneficial or harmful,</span><br />
</p>
<p id="mn21c11p6">
<span class="m-text m-primary">mettacittā vā dosantarā vā.</span><br />
<span class="m-text">from a heart of love or from secret hate.</span><br />
</p>
<p id="mn21c11p7">
<span class="m-text m-primary">Kālena vā, bhikkhave, pare vadamānā vadeyyuṁ akālena vā;</span><br />
<span class="m-text">When others criticize you, they may do so in any of these ways.</span><br />
</p>
<p id="mn21c11p8">
<span class="m-text m-primary">bhūtena vā, bhikkhave, pare vadamānā vadeyyuṁ abhūtena vā;</span><br />
</p>
<p id="mn21c11p9">
<span class="m-text m-primary">saṇhena vā, bhikkhave, pare vadamānā vadeyyuṁ pharusena vā;</span><br />
</p>
<p id="mn21c11p10">
<span class="m-text m-primary">atthasaṁhitena vā, bhikkhave, pare vadamānā vadeyyuṁ anatthasaṁhitena vā;</span><br />
</p>
<p id="mn21c11p11">
<span class="m-text m-primary">mettacittā vā, bhikkhave, pare vadamānā vadeyyuṁ dosantarā vā.</span><br />
</p>
<p id="mn21c11p12">
<span class="m-text m-primary">Tatrāpi vo, bhikkhave, evaṁ sikkhitabbaṁ:</span><br />
<span class="m-text">If that happens, you should train like this:</span><br />
</p>
<p id="mn21c11p13">
<span class="m-text m-primary">‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā, na dosantarā.</span><br />
<span class="m-text">‘Our minds will remain unaffected. We will blurt out no bad words. We will remain full of compassion, with a heart of love and no secret hate.</span><br />
</p>
<p id="mn21c11p14">
<span class="m-text m-primary">Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ mettāsahagatena cittena vipulena mahaggatena appamāṇena averena abyābajjhena pharitvā viharissāmā’ti.</span><br />
<span class="m-text">We will meditate spreading a heart of love to that person. And with them as a basis, we will meditate spreading a heart full of love to everyone in the world—abundant, expansive, limitless, free of enmity and ill will.’</span><br />
</p>
<p id="mn21c11p15">
<span class="m-text m-primary">Evañhi vo, bhikkhave, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c12p1">
<span class="m-text m-primary">Seyyathāpi, bhikkhave, puriso āgaccheyya kudālapiṭakaṁ ādāya.</span><br />
<span class="m-text">Suppose a person was to come along carrying a spade and basket</span><br />
</p>
<p id="mn21c12p2">
<span class="m-text m-primary">So evaṁ vadeyya:</span><br />
<span class="m-text">and say,</span><br />
</p>
<p id="mn21c12p3">
<span class="m-text m-primary">‘ahaṁ imaṁ mahāpathaviṁ apathaviṁ karissāmī’ti.</span><br />
<span class="m-text">‘I shall make this great earth be without earth!’</span><br />
</p>
<p id="mn21c12p4">
<span class="m-text m-primary">So tatra tatra vikhaṇeyya, tatra tatra vikireyya, tatra tatra oṭṭhubheyya, tatra tatra omutteyya:</span><br />
<span class="m-text">And they’d dig all over, scatter all over, spit all over, and urinate all over, saying,</span><br />
</p>
<p id="mn21c12p5">
<span class="m-text m-primary">‘apathavī bhavasi, apathavī bhavasī’ti.</span><br />
<span class="m-text">‘Be without earth! Be without earth!’</span><br />
</p>
<p id="mn21c12p6">
<span class="m-text m-primary">Taṁ kiṁ maññatha, bhikkhave,</span><br />
<span class="m-text">What do you think, mendicants?</span><br />
</p>
<p id="mn21c12p7">
<span class="m-text m-primary">api nu so puriso imaṁ mahāpathaviṁ apathaviṁ kareyyā”ti?</span><br />
<span class="m-text">Could that person make this great earth be without earth?”</span><br />
</p>
<p id="mn21c12p8">
<span class="m-text m-primary">“No hetaṁ, bhante”.</span><br />
<span class="m-text">“No, sir.</span><br />
</p>
<p id="mn21c12p9">
<span class="m-text m-primary">“Taṁ kissa hetu”?</span><br />
<span class="m-text">Why is that?</span><br />
</p>
<p id="mn21c12p10">
<span class="m-text m-primary">“Ayañhi, bhante, mahāpathavī gambhīrā appameyyā.</span><br />
<span class="m-text">Because this great earth is deep and limitless.</span><br />
</p>
<p id="mn21c12p11">
<span class="m-text m-primary">Sā na sukarā apathavī kātuṁ;</span><br />
<span class="m-text">It’s not easy to make it be without earth.</span><br />
</p>
<p id="mn21c12p12">
<span class="m-text m-primary">yāvadeva ca pana so puriso kilamathassa vighātassa bhāgī assā”ti.</span><br />
<span class="m-text">That person will eventually get weary and frustrated.”</span><br />
</p>
<p id="mn21c13p1">
<span class="m-text m-primary">“Evameva kho, bhikkhave, pañcime vacanapathā yehi vo pare vadamānā vadeyyuṁ—</span><br />
<span class="m-text">“In the same way, there are these five ways in which others might criticize you.</span><br />
</p>
<p id="mn21c13p2">
<span class="m-text m-primary">kālena vā akālena vā;</span><br />
<span class="m-text">Their speech may be timely or untimely,</span><br />
</p>
<p id="mn21c13p3">
<span class="m-text m-primary">bhūtena vā abhūtena vā;</span><br />
<span class="m-text">true or false,</span><br />
</p>
<p id="mn21c13p4">
<span class="m-text m-primary">saṇhena vā pharusena vā;</span><br />
<span class="m-text">gentle or harsh,</span><br />
</p>
<p id="mn21c13p5">
<span class="m-text m-primary">atthasaṁhitena vā anatthasaṁhitena vā;</span><br />
<span class="m-text">beneficial or harmful,</span><br />
</p>
<p id="mn21c13p6">
<span class="m-text m-primary">mettacittā vā dosantarā vā.</span><br />
<span class="m-text">from a heart of love or from secret hate.</span><br />
</p>
<p id="mn21c13p7">
<span class="m-text m-primary">Kālena vā, bhikkhave, pare vadamānā vadeyyuṁ akālena vā;</span><br />
<span class="m-text">When others criticize you, they may do so in any of these ways.</span><br />
</p>
<p id="mn21c13p8">
<span class="m-text m-primary">bhūtena vā bhikkhave, pare vadamānā vadeyyuṁ abhūtena vā;</span><br />
</p>
<p id="mn21c13p9">
<span class="m-text m-primary">saṇhena vā, bhikkhave, pare vadamānā vadeyyuṁ pharusena vā;</span><br />
</p>
<p id="mn21c13p10">
<span class="m-text m-primary">atthasaṁhitena vā, bhikkhave, pare vadamānā vadeyyuṁ anatthasaṁhitena vā;</span><br />
</p>
<p id="mn21c13p11">
<span class="m-text m-primary">mettacittā vā, bhikkhave, pare vadamānā vadeyyuṁ dosantarā vā.</span><br />
</p>
<p id="mn21c13p12">
<span class="m-text m-primary">Tatrāpi vo, bhikkhave, evaṁ sikkhitabbaṁ:</span><br />
<span class="m-text">If that happens, you should train like this:</span><br />
</p>
<p id="mn21c13p13">
<span class="m-text m-primary">‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā na dosantarā.</span><br />
<span class="m-text">‘Our minds will remain unaffected. We will blurt out no bad words. We will remain full of compassion, with a heart of love and no secret hate.</span><br />
</p>
<p id="mn21c13p14">
<span class="m-text m-primary">Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ pathavisamena cetasā vipulena mahaggatena appamāṇena averena abyābajjhena pharitvā viharissāmā’ti.</span><br />
<span class="m-text">We will meditate spreading a heart of love to that person. And with them as a basis, we will meditate spreading a heart like the earth to everyone in the world—abundant, expansive, limitless, free of enmity and ill will.’</span><br />
</p>
<p id="mn21c13p15">
<span class="m-text m-primary">Evañhi vo, bhikkhave, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c14p1">
<span class="m-text m-primary">Seyyathāpi, bhikkhave, puriso āgaccheyya lākhaṁ vā haliddiṁ vā nīlaṁ vā mañjiṭṭhaṁ vā ādāya.</span><br />
<span class="m-text">Suppose a person was to come along with dye such as red lac, turmeric, indigo, or rose madder,</span><br />
</p>
<p id="mn21c14p2">
<span class="m-text m-primary">So evaṁ vadeyya:</span><br />
<span class="m-text">and say,</span><br />
</p>
<p id="mn21c14p3">
<span class="m-text m-primary">‘ahaṁ imasmiṁ ākāse rūpaṁ likhissāmi, rūpapātubhāvaṁ karissāmī’ti.</span><br />
<span class="m-text">‘I shall draw pictures on the sky, making pictures appear there.’</span><br />
</p>
<p id="mn21c14p4">
<span class="m-text m-primary">Taṁ kiṁ maññatha, bhikkhave,</span><br />
<span class="m-text">What do you think, mendicants?</span><br />
</p>
<p id="mn21c14p5">
<span class="m-text m-primary">api nu so puriso imasmiṁ ākāse rūpaṁ likheyya, rūpapātubhāvaṁ kareyyā”ti?</span><br />
<span class="m-text">Could that person draw pictures on the sky?”</span><br />
</p>
<p id="mn21c14p6">
<span class="m-text m-primary">“No hetaṁ, bhante”.</span><br />
<span class="m-text">“No, sir.</span><br />
</p>
<p id="mn21c14p7">
<span class="m-text m-primary">“Taṁ kissa hetu”?</span><br />
<span class="m-text">Why is that?</span><br />
</p>
<p id="mn21c14p8">
<span class="m-text m-primary">“Ayañhi, bhante, ākāso arūpī anidassano.</span><br />
<span class="m-text">Because the sky is formless and invisible.</span><br />
</p>
<p id="mn21c14p9">
<span class="m-text m-primary">Tattha na sukaraṁ rūpaṁ likhituṁ, rūpapātubhāvaṁ kātuṁ;</span><br />
<span class="m-text">It’s not easy to draw pictures there.</span><br />
</p>
<p id="mn21c14p10">
<span class="m-text m-primary">yāvadeva ca pana so puriso kilamathassa vighātassa bhāgī assā”ti.</span><br />
<span class="m-text">That person will eventually get weary and frustrated.”</span><br />
</p>
<p id="mn21c15p1">
<span class="m-text m-primary">“Evameva kho, bhikkhave, pañcime vacanapathā yehi vo pare vadamānā vadeyyuṁ kālena vā akālena vā …pe…</span><br />
<span class="m-text">“In the same way, there are these five ways in which others might criticize you …</span><br />
</p>
<p id="mn21c15p2">
<span class="m-text m-primary">tadārammaṇañca sabbāvantaṁ lokaṁ ākāsasamena cetasā vipulena mahaggatena appamāṇena averena abyābajjhena pharitvā viharissāmā’ti.</span><br />
</p>
<p id="mn21c15p3">
<span class="m-text m-primary">Evañhi vo, bhikkhave, sikkhitabbaṁ.</span><br />
</p>
<p id="mn21c16p1">
<span class="m-text m-primary">Seyyathāpi, bhikkhave, puriso āgaccheyya ādittaṁ tiṇukkaṁ ādāya.</span><br />
<span class="m-text">Suppose a person was to come along carrying a blazing grass torch,</span><br />
</p>
<p id="mn21c16p2">
<span class="m-text m-primary">So evaṁ vadeyya:</span><br />
<span class="m-text">and say,</span><br />
</p>
<p id="mn21c16p3">
<span class="m-text m-primary">‘ahaṁ imāya ādittāya tiṇukkāya gaṅgaṁ nadiṁ santāpessāmi samparitāpessāmī’ti.</span><br />
<span class="m-text">‘I shall burn and scorch the river Ganges with this blazing grass torch.’</span><br />
</p>
<p id="mn21c16p4">
<span class="m-text m-primary">Taṁ kiṁ maññatha, bhikkhave,</span><br />
<span class="m-text">What do you think, mendicants?</span><br />
</p>
<p id="mn21c16p5">
<span class="m-text m-primary">api nu so puriso ādittāya tiṇukkāya gaṅgaṁ nadiṁ santāpeyya samparitāpeyyā”ti?</span><br />
<span class="m-text">Could that person burn and scorch the river Ganges with a blazing grass torch?”</span><br />
</p>
<p id="mn21c16p6">
<span class="m-text m-primary">“No hetaṁ, bhante”.</span><br />
<span class="m-text">“No, sir.</span><br />
</p>
<p id="mn21c16p7">
<span class="m-text m-primary">“Taṁ kissa hetu”?</span><br />
<span class="m-text">Why is that?</span><br />
</p>
<p id="mn21c16p8">
<span class="m-text m-primary">“Gaṅgā hi, bhante, nadī gambhīrā appameyyā.</span><br />
<span class="m-text">Because the river Ganges is deep and limitless.</span><br />
</p>
<p id="mn21c16p9">
<span class="m-text m-primary">Sā na sukarā ādittāya tiṇukkāya santāpetuṁ samparitāpetuṁ;</span><br />
<span class="m-text">It’s not easy to burn and scorch it with a blazing grass torch.</span><br />
</p>
<p id="mn21c16p10">
<span class="m-text m-primary">yāvadeva ca pana so puriso kilamathassa vighātassa bhāgī assā”ti.</span><br />
<span class="m-text">That person will eventually get weary and frustrated.”</span><br />
</p>
<p id="mn21c17p1">
<span class="m-text m-primary">“Evameva kho, bhikkhave, pañcime vacanapathā yehi vo pare vadamānā vadeyyuṁ kālena vā akālena vā …pe…</span><br />
<span class="m-text">“In the same way, there are these five ways in which others might criticize you …</span><br />
</p>
<p id="mn21c17p2">
<span class="m-text m-primary">tadārammaṇañca sabbāvantaṁ lokaṁ gaṅgāsamena cetasā vipulena mahaggatena appamāṇena averena abyābajjhena pharitvā viharissāmā’ti.</span><br />
</p>
<p id="mn21c17p3">
<span class="m-text m-primary">Evañhi vo, bhikkhave, sikkhitabbaṁ.</span><br />
</p>
<p id="mn21c18p1">
<span class="m-text m-primary">Seyyathāpi, bhikkhave, biḷārabhastā madditā sumadditā suparimadditā, mudukā tūlinī chinnasassarā chinnabhabbharā.</span><br />
<span class="m-text">Suppose there was a catskin bag that was rubbed, well-rubbed, very well-rubbed, soft, silky, rid of rustling and crackling.</span><br />
</p>
<p id="mn21c18p2">
<span class="m-text m-primary">Atha puriso āgaccheyya kaṭṭhaṁ vā kathalaṁ vā ādāya.</span><br />
<span class="m-text">Then a person comes along carrying a stick or a stone,</span><br />
</p>
<p id="mn21c18p3">
<span class="m-text m-primary">So evaṁ vadeyya:</span><br />
<span class="m-text">and says,</span><br />
</p>
<p id="mn21c18p4">
<span class="m-text m-primary">‘ahaṁ imaṁ biḷārabhastaṁ madditaṁ sumadditaṁ suparimadditaṁ, mudukaṁ tūliniṁ, chinnasassaraṁ chinnabhabbharaṁ kaṭṭhena vā kathalena vā sarasaraṁ karissāmi bharabharaṁ karissāmī’ti.</span><br />
<span class="m-text">‘I shall make this soft catskin bag rustle and crackle with this stick or stone.’</span><br />
</p>
<p id="mn21c18p5">
<span class="m-text m-primary">Taṁ kiṁ maññatha, bhikkhave,</span><br />
<span class="m-text">What do you think, mendicants?</span><br />
</p>
<p id="mn21c18p6">
<span class="m-text m-primary">api nu so puriso amuṁ biḷārabhastaṁ madditaṁ sumadditaṁ suparimadditaṁ, mudukaṁ tūliniṁ, chinnasassaraṁ chinnabhabbharaṁ kaṭṭhena vā kathalena vā sarasaraṁ kareyya, bharabharaṁ kareyyā”ti?</span><br />
<span class="m-text">Could that person make that soft catskin bag rustle and crackle with that stick or stone?”</span><br />
</p>
<p id="mn21c18p7">
<span class="m-text m-primary">“No hetaṁ, bhante”.</span><br />
<span class="m-text">“No, sir.</span><br />
</p>
<p id="mn21c18p8">
<span class="m-text m-primary">“Taṁ kissa hetu”?</span><br />
<span class="m-text">Why is that?</span><br />
</p>
<p id="mn21c18p9">
<span class="m-text m-primary">“Amu hi, bhante, biḷārabhastā madditā sumadditā suparimadditā, mudukā tūlinī, chinnasassarā chinnabhabbharā.</span><br />
<span class="m-text">Because that catskin bag is rubbed, well-rubbed, very well-rubbed, soft, silky, rid of rustling and crackling.</span><br />
</p>
<p id="mn21c18p10">
<span class="m-text m-primary">Sā na sukarā kaṭṭhena vā kathalena vā sarasaraṁ kātuṁ bharabharaṁ kātuṁ;</span><br />
<span class="m-text">It’s not easy to make it rustle or crackle with a stick or stone.</span><br />
</p>
<p id="mn21c18p11">
<span class="m-text m-primary">yāvadeva ca pana so puriso kilamathassa vighātassa bhāgī assā”ti.</span><br />
<span class="m-text">That person will eventually get weary and frustrated.”</span><br />
</p>
<p id="mn21c19p1">
<span class="m-text m-primary">“Evameva kho, bhikkhave, pañcime vacanapathā yehi vo pare vadamānā vadeyyuṁ</span><br />
<span class="m-text">“In the same way, there are these five ways in which others might criticize you.</span><br />
</p>
<p id="mn21c19p2">
<span class="m-text m-primary">kālena vā akālena vā;</span><br />
<span class="m-text">Their speech may be timely or untimely,</span><br />
</p>
<p id="mn21c19p3">
<span class="m-text m-primary">bhūtena vā abhūtena vā;</span><br />
<span class="m-text">true or false,</span><br />
</p>
<p id="mn21c19p4">
<span class="m-text m-primary">saṇhena vā pharusena vā;</span><br />
<span class="m-text">gentle or harsh,</span><br />
</p>
<p id="mn21c19p5">
<span class="m-text m-primary">atthasaṁhitena vā anatthasaṁhitena vā;</span><br />
<span class="m-text">beneficial or harmful,</span><br />
</p>
<p id="mn21c19p6">
<span class="m-text m-primary">mettacittā vā dosantarā vā.</span><br />
<span class="m-text">from a heart of love or from secret hate.</span><br />
</p>
<p id="mn21c19p7">
<span class="m-text m-primary">Kālena vā, bhikkhave, pare vadamānā vadeyyuṁ akālena vā;</span><br />
<span class="m-text">When others criticize you, they may do so in any of these ways.</span><br />
</p>
<p id="mn21c19p8">
<span class="m-text m-primary">bhūtena vā, bhikkhave, pare vadamānā vadeyyuṁ abhūtena vā;</span><br />
</p>
<p id="mn21c19p9">
<span class="m-text m-primary">saṇhena vā, bhikkhave, pare vadamānā vadeyyuṁ pharusena vā;</span><br />
</p>
<p id="mn21c19p10">
<span class="m-text m-primary">atthasaṁhitena vā, bhikkhave, pare vadamānā vadeyyuṁ anatthasaṁhitena vā;</span><br />
</p>
<p id="mn21c19p11">
<span class="m-text m-primary">mettacittā vā, bhikkhave, pare vadamānā vadeyyuṁ dosantarā vā.</span><br />
</p>
<p id="mn21c19p12">
<span class="m-text m-primary">Tatrāpi vo, bhikkhave, evaṁ sikkhitabbaṁ:</span><br />
<span class="m-text">If that happens, you should train like this:</span><br />
</p>
<p id="mn21c19p13">
<span class="m-text m-primary">‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma hitānukampī ca viharissāma mettacittā na dosantarā.</span><br />
<span class="m-text">‘Our minds will remain unaffected. We will blurt out no bad words. We will remain full of compassion, with a heart of love and no secret hate.</span><br />
</p>
<p id="mn21c19p14">
<span class="m-text m-primary">Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ biḷārabhastāsamena cetasā vipulena mahaggatena appamāṇena averena abyābajjhena pharitvā viharissāmā’ti.</span><br />
<span class="m-text">We will meditate spreading a heart of love to that person. And with them as a basis, we will meditate spreading a heart like a catskin bag to everyone in the world—abundant, expansive, limitless, free of enmity and ill will.’</span><br />
</p>
<p id="mn21c19p15">
<span class="m-text m-primary">Evañhi vo, bhikkhave, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c20p1">
<span class="m-text m-primary">Ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ, tatrāpi yo mano padūseyya, na me so tena sāsanakaro.</span><br />
<span class="m-text">Even if low-down bandits were to sever you limb from limb, anyone who had a malevolent thought on that account would not be following my instructions.</span><br />
</p>
<p id="mn21c20p2">
<span class="m-text m-primary">Tatrāpi vo, bhikkhave, evaṁ sikkhitabbaṁ:</span><br />
<span class="m-text">If that happens, you should train like this:</span><br />
</p>
<p id="mn21c20p3">
<span class="m-text m-primary">‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā na dosantarā.</span><br />
<span class="m-text">‘Our minds will remain unaffected. We will blurt out no bad words. We will remain full of compassion, with a heart of love and no secret hate.</span><br />
</p>
<p id="mn21c20p4">
<span class="m-text m-primary">Tañca puggalaṁ mettāsahagatena cetasā pharitvā viharissāma tadārammaṇañca sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharissāmā’ti.</span><br />
<span class="m-text">We will meditate spreading a heart of love to that person. And with them as a basis, we will meditate spreading a heart full of love to everyone in the world—abundant, expansive, limitless, free of enmity and ill will.’</span><br />
</p>
<p id="mn21c20p5">
<span class="m-text m-primary">Evañhi vo, bhikkhave, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn21c21p1">
<span class="m-text m-primary">Imañca tumhe, bhikkhave, kakacūpamaṁ ovādaṁ abhikkhaṇaṁ manasi kareyyātha.</span><br />
<span class="m-text">If you frequently reflect on this advice—the simile of the saw—</span><br />
</p>
<p id="mn21c21p2">
<span class="m-text m-primary">Passatha no tumhe, bhikkhave, taṁ vacanapathaṁ, aṇuṁ vā thūlaṁ vā, yaṁ tumhe nādhivāseyyāthā”ti?</span><br />
<span class="m-text">do you see any criticism, large or small, that you could not endure?”</span><br />
</p>
<p id="mn21c21p3">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn21c21p4">
<span class="m-text m-primary">“Tasmātiha, bhikkhave, imaṁ kakacūpamaṁ ovādaṁ abhikkhaṇaṁ manasikarotha.</span><br />
<span class="m-text">“So, mendicants, you should frequently reflect on this advice, the simile of the saw.</span><br />
</p>
<p id="mn21c21p5">
<span class="m-text m-primary">Taṁ vo bhavissati dīgharattaṁ hitāya sukhāyā”ti.</span><br />
<span class="m-text">This will be for your lasting welfare and happiness.”</span><br />
</p>
<p id="mn21c21p6">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn21c21p7">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn21c21p8">
<span class="m-text m-primary">Kakacūpamasuttaṁ niṭṭhitaṁ paṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>