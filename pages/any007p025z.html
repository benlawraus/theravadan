<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an7 &raquo; Aṅguttara Nikāya 7 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any007p025z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 7" />
  <meta name="twitter:title" content="Aṅguttara Nikāya 7" />
  <meta property="og:url" content="https://www.theravadan.org/pages/any007p025z.html" />
  <meta property="og:description" content="Translators: sujato Numbered Discourses 7 6. Abyākatavagga 6. The Undeclared Points 61. Pacalāyamānasutta 61. Nodding Off Evaṁ me sutaṁ— So I have heard. ekaṁ samayaṁ bhagavā bhaggesu viharati susumāragire bhesakaḷāvane migadāye. At one time the Buddha was staying in the land of the Bhaggas on Crocodile Hill, in the …" />
  <meta name="twitter:description" content="Translators: sujato Numbered Discourses 7 6. Abyākatavagga 6. The Undeclared Points 61. Pacalāyamānasutta 61. Nodding Off Evaṁ me sutaṁ— So I have heard. ekaṁ samayaṁ bhagavā bhaggesu viharati susumāragire bhesakaḷāvane migadāye. At one time the Buddha was staying in the land of the Bhaggas on Crocodile Hill, in the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an7-index.html">an7</a> &raquo;
          </span>
          Aṅguttara Nikāya 7
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 7</span></p>
<section id="abyakatavagga">
<h2><a href="#abyakatavagga">6. Abyākatavagga</a></h2>
<p><span class="m-text">6. The Undeclared Points</span></p>
<section id="pacalayamanasutta">
<h3><a href="#pacalayamanasutta">61. Pacalāyamānasutta</a></h3>
<p><span class="m-text">61. Nodding Off</span></p>
<p id="an7p61c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="an7p61c1p2">
<span class="m-text m-primary">ekaṁ samayaṁ bhagavā bhaggesu viharati susumāragire bhesakaḷāvane migadāye.</span><br />
<span class="m-text">At one time the Buddha was staying in the land of the Bhaggas on Crocodile Hill, in the deer park at Bhesakaḷā’s Wood.</span><br />
</p>
<p id="an7p61c1p3">
<span class="m-text m-primary">Tena kho pana samayena āyasmā mahāmoggallāno magadhesu kallavāḷaputtagāme pacalāyamāno nisinno hoti.</span><br />
<span class="m-text">Now at that time, in the land of the Magadhans near Kallavāḷamutta Village, Venerable Mahāmoggallāna was nodding off while meditating.</span><br />
</p>
<p id="an7p61c1p4">
<span class="m-text m-primary">Addasā kho bhagavā dibbena cakkhunā visuddhena atikkantamānusakena āyasmantaṁ mahāmoggallānaṁ magadhesu kallavāḷaputtagāme pacalāyamānaṁ nisinnaṁ.</span><br />
<span class="m-text">The Buddha saw him with his clairvoyance that is purified and superhuman.</span><br />
</p>
<p id="an7p61c1p5">
<span class="m-text m-primary">Disvā—</span><br />
</p>
<p id="an7p61c1p6">
<span class="m-text m-primary">seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—bhaggesu susumāragire bhesakaḷāvane migadāye antarahito magadhesu kallavāḷaputtagāme āyasmato mahāmoggallānassa sammukhe pāturahosi.</span><br />
<span class="m-text">Then, as easily as a strong person would extend or contract their arm, he vanished from the deer park at Bhesakaḷā’s Wood in the land of the Bhaggas and reappeared in front of Mahāmoggallāna near Kallavāḷamutta Village in the land of the Magadhans.</span><br />
</p>
<p id="an7p61c1p7">
<span class="m-text m-primary">Nisīdi bhagavā paññatte āsane.</span><br />
<span class="m-text">He sat on the seat spread out</span><br />
</p>
<p id="an7p61c1p8">
<span class="m-text m-primary">Nisajja kho bhagavā āyasmantaṁ mahāmoggallānaṁ etadavoca:</span><br />
<span class="m-text">and said to Mahāmoggallāna,</span><br />
</p>
<p id="an7p61c2p1">
<span class="m-text m-primary">“Pacalāyasi no tvaṁ, moggallāna, pacalāyasi no tvaṁ, moggallānā”ti?</span><br />
<span class="m-text">“Are you nodding off, Moggallāna? Are you nodding off?”</span><br />
</p>
<p id="an7p61c2p2">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="an7p61c2p3">
<span class="m-text m-primary">“Tasmātiha, moggallāna, yathāsaññissa te viharato taṁ middhaṁ okkamati, taṁ saññaṁ mā manasākāsi, taṁ saññaṁ mā bahulamakāsi.</span><br />
<span class="m-text">“So, Moggallāna, don’t focus on or cultivate the perception that you were meditating on when you fell drowsy.</span><br />
</p>
<p id="an7p61c2p4">
<span class="m-text m-primary">Ṭhānaṁ kho panetaṁ, moggallāna, vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c3p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, yathāsutaṁ yathāpariyattaṁ dhammaṁ cetasā anuvitakkeyyāsi anuvicāreyyāsi, manasā anupekkheyyāsi.</span><br />
<span class="m-text">But what if that doesn’t work? Then think about and consider the teaching as you’ve learned and memorized it, examining it with your mind.</span><br />
</p>
<p id="an7p61c3p2">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c4p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, yathāsutaṁ yathāpariyattaṁ dhammaṁ vitthārena sajjhāyaṁ kareyyāsi.</span><br />
<span class="m-text">But what if that doesn’t work? Then recite in detail the teaching as you’ve learned and memorized it.</span><br />
</p>
<p id="an7p61c4p2">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c5p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, ubho kaṇṇasotāni āviñcheyyāsi, pāṇinā gattāni anumajjeyyāsi.</span><br />
<span class="m-text">But what if that doesn’t work? Then pinch your ears and rub your limbs.</span><br />
</p>
<p id="an7p61c5p2">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c6p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, uṭṭhāyāsanā udakena akkhīni anumajjitvā disā anuvilokeyyāsi, nakkhattāni tārakarūpāni ullokeyyāsi.</span><br />
<span class="m-text">But what if that doesn’t work? Then get up from your seat, flush your eyes with water, look around in every direction, and look up at the stars and constellations.</span><br />
</p>
<p id="an7p61c6p2">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c7p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, ālokasaññaṁ manasi kareyyāsi, divāsaññaṁ adhiṭṭhaheyyāsi—</span><br />
<span class="m-text">But what if that doesn’t work? Then focus on the perception of light, concentrating on the perception of day,</span><br />
</p>
<p id="an7p61c7p2">
<span class="m-text m-primary">yathā divā tathā rattiṁ yathā rattiṁ tathā divā.</span><br />
<span class="m-text">regardless of whether it’s night or day.</span><br />
</p>
<p id="an7p61c7p3">
<span class="m-text m-primary">Iti vivaṭena cetasā apariyonaddhena sappabhāsaṁ cittaṁ bhāveyyāsi.</span><br />
<span class="m-text">And so, with an open and unenveloped heart, develop a mind that’s full of radiance.</span><br />
</p>
<p id="an7p61c7p4">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c8p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, pacchāpuresaññī caṅkamaṁ adhiṭṭhaheyyāsi antogatehi indriyehi abahigatena mānasena.</span><br />
<span class="m-text">But what if that doesn’t work? Then walk mindfully, concentrating on the perception of continuity, your faculties directed inwards and your mind not scattered outside.</span><br />
</p>
<p id="an7p61c8p2">
<span class="m-text m-primary">Ṭhānaṁ kho panetaṁ vijjati yaṁ te evaṁ viharato taṁ middhaṁ pahīyetha.</span><br />
<span class="m-text">It’s possible that you’ll give up drowsiness in this way.</span><br />
</p>
<p id="an7p61c9p1">
<span class="m-text m-primary">No ce te evaṁ viharato taṁ middhaṁ pahīyetha, tato tvaṁ, moggallāna, dakkhiṇena passena sīhaseyyaṁ kappeyyāsi pāde pādaṁ accādhāya sato sampajāno uṭṭhānasaññaṁ manasi karitvā.</span><br />
<span class="m-text">But what if that doesn’t work? Then lie down in the lion’s posture—on the right side, placing one foot on top of the other—mindful and aware, and focused on the time of getting up.</span><br />
</p>
<p id="an7p61c9p2">
<span class="m-text m-primary">Paṭibuddhena ca te, moggallāna, khippaññeva paccuṭṭhātabbaṁ:</span><br />
<span class="m-text">When you wake, you should get up quickly, thinking:</span><br />
</p>
<p id="an7p61c9p3">
<span class="m-text m-primary">‘na seyyasukhaṁ na passasukhaṁ na middhasukhaṁ anuyutto viharissāmī’ti.</span><br />
<span class="m-text">‘I will not live indulging in the pleasures of sleeping, lying down, and drowsing.’</span><br />
</p>
<p id="an7p61c9p4">
<span class="m-text m-primary">Evañhi te, moggallāna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an7p61c10p1">
<span class="m-text m-primary">Tasmātiha, moggallāna, evaṁ sikkhitabbaṁ:</span><br />
<span class="m-text">So you should train like this:</span><br />
</p>
<p id="an7p61c10p2">
<span class="m-text m-primary">‘na uccāsoṇḍaṁ paggahetvā kulāni upasaṅkamissāmī’ti.</span><br />
<span class="m-text">‘I will not approach families with my head swollen with vanity.’</span><br />
</p>
<p id="an7p61c10p3">
<span class="m-text m-primary">Evañhi te, moggallāna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an7p61c10p4">
<span class="m-text m-primary">Sace, moggallāna, bhikkhu uccāsoṇḍaṁ paggahetvā kulāni upasaṅkamati, santi hi, moggallāna, kulesu kiccakaraṇīyāni.</span><br />
<span class="m-text">What happens if a mendicant approaches families with a head swollen with vanity? Well, families have business to attend to,</span><br />
</p>
<p id="an7p61c10p5">
<span class="m-text m-primary">Yehi manussā āgataṁ bhikkhuṁ na manasi karonti, tatra bhikkhussa evaṁ hoti:</span><br />
<span class="m-text">so people might not notice when a mendicant arrives. In that case the mendicant thinks:</span><br />
</p>
<p id="an7p61c10p6">
<span class="m-text m-primary">‘kosu nāma idāni maṁ imasmiṁ kule paribhindi, virattarūpā dānime mayi manussā’ti.</span><br />
<span class="m-text">‘Who on earth has turned this family against me? It seems they don’t like me any more.’</span><br />
</p>
<p id="an7p61c10p7">
<span class="m-text m-primary">Itissa alābhena maṅkubhāvo, maṅkubhūtassa uddhaccaṁ, uddhatassa asaṁvaro, asaṁvutassa ārā cittaṁ samādhimhā.</span><br />
<span class="m-text">And so, because they don’t get anything they feel dismayed. Being dismayed, they become restless. Being restless, they lose restraint. And without restraint the mind is far from immersion.</span><br />
</p>
<p id="an7p61c11p1">
<span class="m-text m-primary">Tasmātiha, moggallāna, evaṁ sikkhitabbaṁ:</span><br />
<span class="m-text">So you should train like this:</span><br />
</p>
<p id="an7p61c11p2">
<span class="m-text m-primary">‘na viggāhikakathaṁ kathessāmī’ti.</span><br />
<span class="m-text">‘I won’t get into arguments.’</span><br />
</p>
<p id="an7p61c11p3">
<span class="m-text m-primary">Evañhi te, moggallāna, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an7p61c11p4">
<span class="m-text m-primary">Viggāhikāya, moggallāna, kathāya sati kathābāhullaṁ pāṭikaṅkhaṁ, kathābāhulle sati uddhaccaṁ, uddhatassa asaṁvaro, asaṁvutassa ārā cittaṁ samādhimhā.</span><br />
<span class="m-text">When there’s an argument, you can expect there’ll be lots of talking. When there’s lots of talking, people become restless. Being restless, they lose restraint. And without restraint the mind is far from immersion.</span><br />
</p>
<p id="an7p61c11p5">
<span class="m-text m-primary">Nāhaṁ, moggallāna, sabbeheva saṁsaggaṁ vaṇṇayāmi.</span><br />
<span class="m-text">Moggallāna, I don’t praise all kinds of closeness.</span><br />
</p>
<p id="an7p61c11p6">
<span class="m-text m-primary">Na panāhaṁ, moggallāna, sabbeheva saṁsaggaṁ na vaṇṇayāmi.</span><br />
<span class="m-text">Nor do I criticize all kinds of closeness.</span><br />
</p>
<p id="an7p61c11p7">
<span class="m-text m-primary">Sagahaṭṭhapabbajitehi kho ahaṁ, moggallāna, saṁsaggaṁ na vaṇṇayāmi.</span><br />
<span class="m-text">I don’t praise closeness with laypeople and renunciates.</span><br />
</p>
<p id="an7p61c11p8">
<span class="m-text m-primary">Yāni ca kho tāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppāni tathārūpehi senāsanehi saṁsaggaṁ vaṇṇayāmī”ti.</span><br />
<span class="m-text">I do praise closeness with those lodgings that are quiet and still, far from the madding crowd, remote from human settlements, and fit for retreat.”</span><br />
</p>
<p id="an7p61c12p1">
<span class="m-text m-primary">Evaṁ vutte, āyasmā mahāmoggallāno bhagavantaṁ etadavoca:</span><br />
<span class="m-text">When he said this, Venerable Moggallāna asked the Buddha,</span><br />
</p>
<p id="an7p61c12p2">
<span class="m-text m-primary">“kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti?</span><br />
<span class="m-text">“Sir, how do you briefly define a mendicant who is freed through the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans?”</span><br />
</p>
<p id="an7p61c13p1">
<span class="m-text m-primary">“Idha, moggallāna, bhikkhuno sutaṁ hoti:</span><br />
<span class="m-text">“It’s when a mendicant has heard:</span><br />
</p>
<p id="an7p61c13p2">
<span class="m-text m-primary">‘sabbe dhammā nālaṁ abhinivesāyā’ti;</span><br />
<span class="m-text">‘Nothing is worth insisting on.’</span><br />
</p>
<p id="an7p61c13p3">
<span class="m-text m-primary">evañcetaṁ, moggallāna, bhikkhuno sutaṁ hoti:</span><br />
<span class="m-text">When a mendicant has heard that</span><br />
</p>
<p id="an7p61c13p4">
<span class="m-text m-primary">‘sabbe dhammā nālaṁ abhinivesāyā’ti.</span><br />
<span class="m-text">nothing is worth insisting on,</span><br />
</p>
<p id="an7p61c13p5">
<span class="m-text m-primary">So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti. Sabbaṁ dhammaṁ pariññāya yaṁ kiñci vedanaṁ vediyati sukhaṁ vā dukkhaṁ vā adukkhamasukhaṁ vā.</span><br />
<span class="m-text">they directly know all things. Directly knowing all things, they completely understand all things. Having completely understood all things, when they experience any kind of feeling—pleasant, unpleasant, or neutral—</span><br />
</p>
<p id="an7p61c13p6">
<span class="m-text m-primary">So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati.</span><br />
<span class="m-text">they meditate observing impermanence, dispassion, cessation, and letting go in those feelings.</span><br />
</p>
<p id="an7p61c13p7">
<span class="m-text m-primary">So tāsu vedanāsu aniccānupassī viharanto virāgānupassī viharanto nirodhānupassī viharanto paṭinissaggānupassī viharanto na kiñci loke upādiyati,</span><br />
<span class="m-text">Meditating in this way, they don’t grasp at anything in the world.</span><br />
</p>
<p id="an7p61c13p8">
<span class="m-text m-primary">anupādiyaṁ na paritassati, aparitassaṁ paccattaṁyeva parinibbāyati.</span><br />
<span class="m-text">Not grasping, they’re not anxious. Not being anxious, they personally become extinguished.</span><br />
</p>
<p id="an7p61c13p9">
<span class="m-text m-primary">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="an7p61c13p10">
<span class="m-text m-primary">Ettāvatā kho, moggallāna, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti.</span><br />
<span class="m-text">That’s how I briefly define a mendicant who is freed through the ending of craving, who has reached the ultimate end, the ultimate sanctuary, the ultimate spiritual life, the ultimate goal, and is best among gods and humans.”</span><br />
</p>
<p id="an7p61c13p11">
<span class="m-text m-primary">Aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>