<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any003p02uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://theravadan.org/pages/any003p02uz.html" />
  <meta property="og:description" content="Numbered Discourses 3 8. Ānandavagga 8. Ānanda 80. Cūḷanikāsutta 80. Lesser Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: Then Venerable Ānanda went up to the Buddha, bowed, sat down to one side, and said to …" />
  <meta name="twitter:description" content="Numbered Discourses 3 8. Ānandavagga 8. Ānanda 80. Cūḷanikāsutta 80. Lesser Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: Then Venerable Ānanda went up to the Buddha, bowed, sat down to one side, and said to …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p><span class="m-text">Numbered Discourses 3</span></p>
<section id="anandavagga">
<h2><a href="#anandavagga">8. Ānandavagga</a></h2>
<p><span class="m-text">8. Ānanda</span></p>
<section id="culanikasutta">
<h3><a href="#culanikasutta">80. Cūḷanikāsutta</a></h3>
<p><span class="m-text">80. Lesser</span></p>
<p id="an3p80c1p1">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Venerable Ānanda went up to the Buddha, bowed, sat down to one side, and said to him:</span><br />
</p>
<p id="an3p80c1p2">
<span class="m-text m-primary">“sammukhā metaṁ, bhante, bhagavato sutaṁ sammukhā paṭiggahitaṁ:</span><br />
<span class="m-text">“Sir, I have heard and learned this in the presence of the Buddha:</span><br />
</p>
<p id="an3p80c1p3">
<span class="m-text m-primary">‘bhagavato, ānanda, sikhissa abhibhū nāma sāvako brahmaloke ṭhito sahassilokadhātuṁ sarena viññāpesī’ti.</span><br />
<span class="m-text">‘Ānanda, the Buddha Sikhi had a disciple called Abhibhū. Standing in the Brahmā realm, he could make his voice heard throughout the galaxy.’</span><br />
</p>
<p id="an3p80c1p4">
<span class="m-text m-primary">Bhagavā pana, bhante, arahaṁ sammāsambuddho kīvatakaṁ pahoti sarena viññāpetun”ti?</span><br />
<span class="m-text">I wonder how far a Blessed One, a perfected one, a fully awakened Buddha can make their voice heard?”</span><br />
</p>
<p id="an3p80c1p5">
<span class="m-text m-primary">“Sāvako so, ānanda, appameyyā tathāgatā”ti.</span><br />
<span class="m-text">“He was a disciple, Ānanda. Realized Ones are immeasurable.”</span><br />
</p>
<p id="an3p80c2p1">
<span class="m-text m-primary">Dutiyampi kho āyasmā ānando bhagavantaṁ etadavoca:</span><br />
<span class="m-text">For a second time …</span><br />
</p>
<p id="an3p80c2p2">
<span class="m-text m-primary">“sammukhā metaṁ, bhante, bhagavato sutaṁ sammukhā paṭiggahitaṁ:</span><br />
</p>
<p id="an3p80c2p3">
<span class="m-text m-primary">‘bhagavato, ānanda, sikhissa abhibhū nāma sāvako brahmaloke ṭhito sahassilokadhātuṁ sarena viññāpesī’ti.</span><br />
</p>
<p id="an3p80c2p4">
<span class="m-text m-primary">Bhagavā pana, bhante, arahaṁ sammāsambuddho kīvatakaṁ pahoti sarena viññāpetun”ti?</span><br />
</p>
<p id="an3p80c2p5">
<span class="m-text m-primary">“Sāvako so, ānanda, appameyyā tathāgatā”ti.</span><br />
</p>
<p id="an3p80c3p1">
<span class="m-text m-primary">Tatiyampi kho āyasmā ānando bhagavantaṁ etadavoca:</span><br />
<span class="m-text">For a third time, Ānanda said to the Buddha:</span><br />
</p>
<p id="an3p80c3p2">
<span class="m-text m-primary">“sammukhā metaṁ, bhante, bhagavato sutaṁ sammukhā paṭiggahitaṁ:</span><br />
</p>
<p id="an3p80c3p3">
<span class="m-text m-primary">‘bhagavato, ānanda, sikhissa abhibhū nāma sāvako brahmaloke ṭhito sahassilokadhātuṁ sarena viññāpesī’ti.</span><br />
</p>
<p id="an3p80c3p4">
<span class="m-text m-primary">Bhagavā pana, bhante, arahaṁ sammāsambuddho kīvatakaṁ pahoti sarena viññāpetun”ti?</span><br />
<span class="m-text">“… I wonder how far a Blessed One, a perfected one, a fully awakened Buddha can make their voice heard?”</span><br />
</p>
<p id="an3p80c3p5">
<span class="m-text m-primary">“Sutā te, ānanda, sahassī cūḷanikā lokadhātū”ti?</span><br />
<span class="m-text">“Ānanda, have you heard of a thousandfold lesser world system, a galaxy?”</span><br />
</p>
<p id="an3p80c3p6">
<span class="m-text m-primary">“Etassa, bhagavā, kālo; etassa, sugata, kālo,</span><br />
<span class="m-text">“Now is the time, Blessed One! Now is the time, Holy One!</span><br />
</p>
<p id="an3p80c3p7">
<span class="m-text m-primary">yaṁ bhagavā bhāseyya. Bhagavato sutvā bhikkhū dhāressantī”ti.</span><br />
<span class="m-text">Let the Buddha speak. The mendicants will listen and remember it.”</span><br />
</p>
<p id="an3p80c3p8">
<span class="m-text m-primary">“Tenahānanda, suṇāhi sādhukaṁ manasi karohi, bhāsissāmī”ti.</span><br />
<span class="m-text">“Well then, Ānanda, listen and pay close attention, I will speak.”</span><br />
</p>
<p id="an3p80c3p9">
<span class="m-text m-primary">“Evaṁ, bhante”ti kho āyasmā ānando bhagavato paccassosi.</span><br />
<span class="m-text">“Yes, sir,” Ānanda replied.</span><br />
</p>
<p id="an3p80c3p10">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an3p80c4p1">
<span class="m-text m-primary">“Yāvatā, ānanda, candimasūriyā pariharanti, disā bhanti virocanā, tāva sahassadhā loko.</span><br />
<span class="m-text">“Ānanda, a galaxy extends a thousand times as far as the moon and sun revolve and the shining ones light up the quarters.</span><br />
</p>
<p id="an3p80c4p2">
<span class="m-text m-primary">Tasmiṁ sahassadhā loke sahassaṁ candānaṁ, sahassaṁ sūriyānaṁ, sahassaṁ sinerupabbatarājānaṁ, sahassaṁ jambudīpānaṁ, sahassaṁ aparagoyānānaṁ, sahassaṁ uttarakurūnaṁ, sahassaṁ pubbavidehānaṁ, cattāri mahāsamuddasahassāni, cattāri mahārājasahassāni, sahassaṁ cātumahārājikānaṁ, sahassaṁ tāvatiṁsānaṁ, sahassaṁ yāmānaṁ, sahassaṁ tusitānaṁ, sahassaṁ nimmānaratīnaṁ, sahassaṁ paranimmitavasavattīnaṁ, sahassaṁ brahmalokānaṁ—</span><br />
<span class="m-text">In that galaxy there are a thousand moons, a thousand suns, a thousand Sinerus king of mountains, a thousand Indias, a thousand Western Continents, a thousand Northern Continents, a thousand Eastern Continents, four thousand oceans, four thousand Great Kings, a thousand realms of the Gods of the Four Great Kings, a thousand realms of the Gods of the Thirty-Three, of the Gods of Yama, of the Joyful Gods, of the Gods who Love to Create, of the Gods who Control the Creations of Others, and a thousand Brahmā realms.</span><br />
</p>
<p id="an3p80c4p3">
<span class="m-text m-primary">ayaṁ vuccatānanda, sahassī cūḷanikā lokadhātu.</span><br />
<span class="m-text">This is called a thousandfold lesser world system, a ‘galaxy’.</span><br />
</p>
<p id="an3p80c5p1">
<span class="m-text m-primary">Yāvatānanda, sahassī cūḷanikā lokadhātu tāva sahassadhā loko.</span><br />
<span class="m-text">A world system that extends for a thousand galaxies</span><br />
</p>
<p id="an3p80c5p2">
<span class="m-text m-primary">Ayaṁ vuccatānanda, dvisahassī majjhimikā lokadhātu.</span><br />
<span class="m-text">is called a millionfold middling world system, a ‘galactic cluster’.</span><br />
</p>
<p id="an3p80c6p1">
<span class="m-text m-primary">Yāvatānanda, dvisahassī majjhimikā lokadhātu tāva sahassadhā loko.</span><br />
<span class="m-text">A world system that extends for a thousand galactic clusters</span><br />
</p>
<p id="an3p80c6p2">
<span class="m-text m-primary">Ayaṁ vuccatānanda, tisahassī mahāsahassī lokadhātu.</span><br />
<span class="m-text">is called a billionfold great world system, a ‘galactic supercluster’.</span><br />
</p>
<p id="an3p80c7p1">
<span class="m-text m-primary">Ākaṅkhamāno, ānanda, tathāgato tisahassimahāsahassilokadhātuṁ sarena viññāpeyya, yāvatā pana ākaṅkheyyā”ti.</span><br />
<span class="m-text">If he wished, Ānanda, a Realized One could make his voice heard throughout a galactic supercluster, or as far as he wants.”</span><br />
</p>
<p id="an3p80c8p1">
<span class="m-text m-primary">“Yathā kathaṁ pana, bhante, bhagavā tisahassimahāsahassilokadhātuṁ sarena viññāpeyya, yāvatā pana ākaṅkheyyā”ti?</span><br />
<span class="m-text">“But how would the Buddha make his voice heard so far?”</span><br />
</p>
<p id="an3p80c8p2">
<span class="m-text m-primary">“Idhānanda, tathāgato tisahassimahāsahassilokadhātuṁ obhāsena phareyya.</span><br />
<span class="m-text">“First, Ānanda, a Realized One would fill the galactic supercluster with light.</span><br />
</p>
<p id="an3p80c8p3">
<span class="m-text m-primary">Yadā te sattā taṁ ālokaṁ sañjāneyyuṁ, atha tathāgato ghosaṁ kareyya saddamanussāveyya.</span><br />
<span class="m-text">When sentient beings saw the light, the Realized One would project his call so that they’d hear the sound.</span><br />
</p>
<p id="an3p80c8p4">
<span class="m-text m-primary">Evaṁ kho, ānanda, tathāgato tisahassimahāsahassilokadhātuṁ sarena viññāpeyya, yāvatā pana ākaṅkheyyā”ti.</span><br />
<span class="m-text">That’s how a Realized One could make his voice heard throughout a galactic supercluster, or as far as he wants.”</span><br />
</p>
<p id="an3p80c9p1">
<span class="m-text m-primary">Evaṁ vutte, āyasmā ānando āyasmantaṁ udāyiṁ etadavoca:</span><br />
<span class="m-text">When he said this, Venerable Ānanda said to Venerable Udāyī,</span><br />
</p>
<p id="an3p80c9p2">
<span class="m-text m-primary">“lābhā vata me, suladdhaṁ vata me,</span><br />
<span class="m-text">“I’m so fortunate, so very fortunate,</span><br />
</p>
<p id="an3p80c9p3">
<span class="m-text m-primary">yassa me satthā evaṁmahiddhiko evaṁmahānubhāvo”ti.</span><br />
<span class="m-text">to have a teacher with such power and might!”</span><br />
</p>
<p id="an3p80c9p4">
<span class="m-text m-primary">Evaṁ vutte, āyasmā udāyī āyasmantaṁ ānandaṁ etadavoca:</span><br />
<span class="m-text">When he said this, Venerable Udāyī said to Venerable Ānanda,</span><br />
</p>
<p id="an3p80c9p5">
<span class="m-text m-primary">“kiṁ tuyhettha, āvuso ānanda, yadi te satthā evaṁmahiddhiko evaṁmahānubhāvo”ti?</span><br />
<span class="m-text">“What is it to you, Reverend Ānanda, if your teacher has such power and might?”</span><br />
</p>
<p id="an3p80c9p6">
<span class="m-text m-primary">Evaṁ vutte, bhagavā āyasmantaṁ udāyiṁ etadavoca:</span><br />
<span class="m-text">When he said this, the Buddha said to Venerable Udāyī,</span><br />
</p>
<p id="an3p80c9p7">
<span class="m-text m-primary">“mā hevaṁ, udāyi, mā hevaṁ, udāyi.</span><br />
<span class="m-text">“Not so, Udāyī, not so!</span><br />
</p>
<p id="an3p80c9p8">
<span class="m-text m-primary">Sace, udāyi, ānando avītarāgo kālaṁ kareyya, tena cittappasādena sattakkhattuṁ devesu devarajjaṁ kāreyya, sattakkhattuṁ imasmiṁyeva jambudīpe mahārajjaṁ kāreyya.</span><br />
<span class="m-text">If Ānanda were to die while still not free of greed, he would rule as king of the gods for seven lifetimes, and as king of all India for seven lifetimes, because of the confidence of his heart.</span><br />
</p>
<p id="an3p80c9p9">
<span class="m-text m-primary">Api ca, udāyi, ānando diṭṭheva dhamme parinibbāyissatī”ti.</span><br />
<span class="m-text">However, Ānanda will be extinguished in the present life.”</span><br />
</p>
<p id="an3p80c9p10">
<span class="m-text m-primary">Dasamaṁ.</span><br />
</p>
<p id="an3p80c9p11">
<span class="m-text m-primary">Ānandavaggo tatiyo.</span><br />
</p>
<p id="an3p80c10p0">
<span class="m-text m-primary">Tassuddānaṁ</span><br />
</p>
<p id="an3p80c10p1">
<span class="m-text m-primary">Channo ājīvako sakko,</span><br />
</p>
<p id="an3p80c10p2">
<span class="m-text m-primary">nigaṇṭho ca nivesako;</span><br />
</p>
<p id="an3p80c10p3">
<span class="m-text m-primary">Duve bhavā sīlabbataṁ,</span><br />
</p>
<p id="an3p80c10p4">
<span class="m-text m-primary">gandhajātañca cūḷanīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>