<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any005p04tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://www.theravadan.org/pages/any005p04tz.html" />
  <meta property="og:description" content="Translators: sujato Numbered Discourses 5 14. Rājavagga 14. Kings 135. Paṭhamapatthanāsutta 135. Aspiration (1st) “Pañcahi, bhikkhave, aṅgehi samannāgato rañño khattiyassa muddhāvasittassa jeṭṭho putto rajjaṁ pattheti. “Mendicants, an anointed aristocratic king’s eldest son with five factors aspires to kingship. Katamehi pañcahi? What five? Idha, bhikkhave, rañño khattiyassa …" />
  <meta name="twitter:description" content="Translators: sujato Numbered Discourses 5 14. Rājavagga 14. Kings 135. Paṭhamapatthanāsutta 135. Aspiration (1st) “Pañcahi, bhikkhave, aṅgehi samannāgato rañño khattiyassa muddhāvasittassa jeṭṭho putto rajjaṁ pattheti. “Mendicants, an anointed aristocratic king’s eldest son with five factors aspires to kingship. Katamehi pañcahi? What five? Idha, bhikkhave, rañño khattiyassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 5</span></p>
<section id="rajavagga">
<h2><a href="#rajavagga">14. Rājavagga</a></h2>
<p><span class="m-text">14. Kings</span></p>
<section id="pathamapatthanasutta">
<h3><a href="#pathamapatthanasutta">135. Paṭhamapatthanāsutta</a></h3>
<p><span class="m-text">135. Aspiration (1st)</span></p>
<p id="an5p135c1p1">
<span class="m-text m-primary">“Pañcahi, bhikkhave, aṅgehi samannāgato rañño khattiyassa muddhāvasittassa jeṭṭho putto rajjaṁ pattheti.</span><br />
<span class="m-text">“Mendicants, an anointed aristocratic king’s eldest son with five factors aspires to kingship.</span><br />
</p>
<p id="an5p135c1p2">
<span class="m-text m-primary">Katamehi pañcahi?</span><br />
<span class="m-text">What five?</span><br />
</p>
<p id="an5p135c1p3">
<span class="m-text m-primary">Idha, bhikkhave, rañño khattiyassa muddhāvasittassa jeṭṭho putto ubhato sujāto hoti mātito ca pitito ca, saṁsuddhagahaṇiko, yāva sattamā pitāmahayugā akkhitto anupakkuṭṭho jātivādena;</span><br />
<span class="m-text">It’s when an anointed aristocratic king’s eldest son is well born on both his mother’s and father’s side, of pure descent, irrefutable and impeccable in questions of ancestry back to the seventh paternal generation.</span><br />
</p>
<p id="an5p135c1p4">
<span class="m-text m-primary">abhirūpo hoti dassanīyo pāsādiko paramāya vaṇṇapokkharatāya samannāgato;</span><br />
<span class="m-text">He is attractive, good-looking, lovely, of surpassing beauty.</span><br />
</p>
<p id="an5p135c1p5">
<span class="m-text m-primary">mātāpitūnaṁ piyo hoti manāpo;</span><br />
<span class="m-text">He is dear and beloved to his parents.</span><br />
</p>
<p id="an5p135c1p6">
<span class="m-text m-primary">negamajānapadassa piyo hoti manāpo;</span><br />
<span class="m-text">He is dear and beloved to the people of town and country.</span><br />
</p>
<p id="an5p135c1p7">
<span class="m-text m-primary">yāni tāni raññaṁ khattiyānaṁ muddhāvasittānaṁ sippaṭṭhānāni hatthismiṁ vā assasmiṁ vā rathasmiṁ vā dhanusmiṁ vā tharusmiṁ vā tattha sikkhito hoti anavayo.</span><br />
<span class="m-text">He is trained and skilled in the arts of anointed aristocratic kings, such as elephant riding, horse riding, driving a chariot, archery, and swordsmanship.</span><br />
</p>
<p id="an5p135c2p1">
<span class="m-text m-primary">Tassa evaṁ hoti:</span><br />
<span class="m-text">He thinks:</span><br />
</p>
<p id="an5p135c2p2">
<span class="m-text m-primary">‘ahaṁ khomhi ubhato sujāto mātito ca pitito ca, saṁsuddhagahaṇiko, yāva sattamā pitāmahayugā akkhitto anupakkuṭṭho jātivādena.</span><br />
<span class="m-text">‘I’m well born on both my mother’s and father’s side, of pure descent, irrefutable and impeccable in questions of ancestry back to the seventh paternal generation.</span><br />
</p>
<p id="an5p135c2p3">
<span class="m-text m-primary">Kasmāhaṁ rajjaṁ na pattheyyaṁ.</span><br />
<span class="m-text">Why shouldn’t I aspire to kingship?</span><br />
</p>
<p id="an5p135c2p4">
<span class="m-text m-primary">Ahaṁ khomhi abhirūpo dassanīyo pāsādiko paramāya vaṇṇapokkharatāya samannāgato.</span><br />
<span class="m-text">I’m attractive, good-looking, lovely, of surpassing beauty.</span><br />
</p>
<p id="an5p135c2p5">
<span class="m-text m-primary">Kasmāhaṁ rajjaṁ na pattheyyaṁ.</span><br />
<span class="m-text">Why shouldn’t I aspire to kingship?</span><br />
</p>
<p id="an5p135c2p6">
<span class="m-text m-primary">Ahaṁ khomhi mātāpitūnaṁ piyo manāpo.</span><br />
<span class="m-text">I’m dear and beloved to my parents.</span><br />
</p>
<p id="an5p135c2p7">
<span class="m-text m-primary">Kasmāhaṁ rajjaṁ na pattheyyaṁ.</span><br />
<span class="m-text">Why shouldn’t I aspire to kingship?</span><br />
</p>
<p id="an5p135c2p8">
<span class="m-text m-primary">Ahaṁ khomhi negamajānapadassa piyo manāpo.</span><br />
<span class="m-text">I’m dear and beloved to the people of town and country.</span><br />
</p>
<p id="an5p135c2p9">
<span class="m-text m-primary">Kasmāhaṁ rajjaṁ na pattheyyaṁ.</span><br />
<span class="m-text">Why shouldn’t I aspire to kingship?</span><br />
</p>
<p id="an5p135c2p10">
<span class="m-text m-primary">Ahaṁ khomhi yāni tāni raññaṁ khattiyānaṁ muddhāvasittānaṁ sippaṭṭhānāni hatthismiṁ vā assasmiṁ vā rathasmiṁ vā dhanusmiṁ vā tharusmiṁ vā, tattha sikkhito anavayo.</span><br />
<span class="m-text">I’m trained and skilled in the arts of anointed aristocratic kings, such as elephant riding, horse riding, driving a chariot, archery, and swordsmanship.</span><br />
</p>
<p id="an5p135c2p11">
<span class="m-text m-primary">Kasmāhaṁ rajjaṁ na pattheyyan’ti.</span><br />
<span class="m-text">Why shouldn’t I aspire to kingship?’</span><br />
</p>
<p id="an5p135c2p12">
<span class="m-text m-primary">Imehi kho, bhikkhave, pañcahi aṅgehi samannāgato rañño khattiyassa muddhāvasittassa jeṭṭho putto rajjaṁ pattheti.</span><br />
<span class="m-text">An anointed aristocratic king’s eldest son with these five factors aspires to kingship.</span><br />
</p>
<p id="an5p135c3p1">
<span class="m-text m-primary">Evamevaṁ kho, bhikkhave, pañcahi dhammehi samannāgato bhikkhu āsavānaṁ khayaṁ pattheti.</span><br />
<span class="m-text">In the same way, a mendicant with five qualities aspires to end the defilements.</span><br />
</p>
<p id="an5p135c3p2">
<span class="m-text m-primary">Katamehi pañcahi?</span><br />
<span class="m-text">What five?</span><br />
</p>
<p id="an5p135c3p3">
<span class="m-text m-primary">Idha, bhikkhave, bhikkhu saddho hoti, saddahati tathāgatassa bodhiṁ:</span><br />
<span class="m-text">It’s when a mendicant has faith in the Realized One’s awakening:</span><br />
</p>
<p id="an5p135c3p4">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an5p135c3p5">
<span class="m-text m-primary">Appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya;</span><br />
<span class="m-text">They are rarely ill or unwell. Their stomach digests well, being neither too hot nor too cold, but just right, and fit for meditation.</span><br />
</p>
<p id="an5p135c3p6">
<span class="m-text m-primary">asaṭho hoti amāyāvī, yathābhūtaṁ attānaṁ āvikattā satthari vā viññūsu vā sabrahmacārīsu;</span><br />
<span class="m-text">They’re not devious or deceitful. They reveal themselves honestly to the Teacher or sensible spiritual companions.</span><br />
</p>
<p id="an5p135c3p7">
<span class="m-text m-primary">āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu;</span><br />
<span class="m-text">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities.</span><br />
</p>
<p id="an5p135c3p8">
<span class="m-text m-primary">paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</span><br />
<span class="m-text">They’re wise. They have the wisdom of arising and passing away which is noble, penetrative, and leads to the complete ending of suffering.</span><br />
</p>
<p id="an5p135c4p1">
<span class="m-text m-primary">Tassa evaṁ hoti:</span><br />
<span class="m-text">They think:</span><br />
</p>
<p id="an5p135c4p2">
<span class="m-text m-primary">‘ahaṁ khomhi saddho, saddahāmi tathāgatassa bodhiṁ:</span><br />
<span class="m-text">‘I am a person of faith; I have faith in the Realized One’s awakening …</span><br />
</p>
<p id="an5p135c4p3">
<span class="m-text m-primary">“itipi so bhagavā arahaṁ sammāsambuddho …pe… satthā devamanussānaṁ buddho bhagavā”ti.</span><br />
</p>
<p id="an5p135c4p4">
<span class="m-text m-primary">Kasmāhaṁ āsavānaṁ khayaṁ na pattheyyaṁ.</span><br />
<span class="m-text">Why shouldn’t I aspire to end the defilements?</span><br />
</p>
<p id="an5p135c4p5">
<span class="m-text m-primary">Ahaṁ khomhi appābādho appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya.</span><br />
<span class="m-text">I’m rarely ill or unwell. My stomach digests well, being neither too hot nor too cold, but just right, and fit for meditation.</span><br />
</p>
<p id="an5p135c4p6">
<span class="m-text m-primary">Kasmāhaṁ āsavānaṁ khayaṁ na pattheyyaṁ.</span><br />
<span class="m-text">Why shouldn’t I aspire to end the defilements?</span><br />
</p>
<p id="an5p135c4p7">
<span class="m-text m-primary">Ahaṁ khomhi asaṭho amāyāvī yathābhūtaṁ attānaṁ āvikattā satthari vā viññūsu vā sabrahmacārīsu.</span><br />
<span class="m-text">I’m not devious or deceitful. I reveal myself honestly to the Teacher or sensible spiritual companions.</span><br />
</p>
<p id="an5p135c4p8">
<span class="m-text m-primary">Kasmāhaṁ āsavānaṁ khayaṁ na pattheyyaṁ.</span><br />
<span class="m-text">Why shouldn’t I aspire to end the defilements?</span><br />
</p>
<p id="an5p135c4p9">
<span class="m-text m-primary">Ahaṁ khomhi āraddhavīriyo viharāmi akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="m-text">I live with energy roused up for giving up unskillful qualities and embracing skillful qualities. I’m strong, staunchly vigorous, not slacking off when it comes to developing skillful qualities.</span><br />
</p>
<p id="an5p135c4p10">
<span class="m-text m-primary">Kasmāhaṁ āsavānaṁ khayaṁ na pattheyyaṁ.</span><br />
<span class="m-text">Why shouldn’t I aspire to end the defilements?</span><br />
</p>
<p id="an5p135c4p11">
<span class="m-text m-primary">Ahaṁ khomhi paññavā udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</span><br />
<span class="m-text">I’m wise. I have the wisdom of arising and passing away which is noble, penetrative, and leads to the complete ending of suffering.</span><br />
</p>
<p id="an5p135c4p12">
<span class="m-text m-primary">Kasmāhaṁ āsavānaṁ khayaṁ na pattheyyan’ti.</span><br />
<span class="m-text">Why shouldn’t I aspire to end the defilements?’</span><br />
</p>
<p id="an5p135c4p13">
<span class="m-text m-primary">Imehi kho, bhikkhave, pañcahi dhammehi samannāgato bhikkhu āsavānaṁ khayaṁ patthetī”ti.</span><br />
<span class="m-text">A mendicant with these five qualities aspires to end the defilements.”</span><br />
</p>
<p id="an5p135c4p14">
<span class="m-text m-primary">Pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>