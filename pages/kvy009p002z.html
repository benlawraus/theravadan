<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy009p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy009p002z.html" />
  <meta property="og:description" content="Mahāpaṇṇāsaka Navamavagga Amatārammaṇakathā Amatārammaṇaṁ saṁyojananti? Āmantā. Amataṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyanti? Na hevaṁ vattabbe …pe… nanu amataṁ asaṁyojaniyaṁ aganthaniyaṁ …pe… asaṅkilesiyanti? Āmantā. Hañci amataṁ asaṁyojaniyaṁ …pe… asaṅkilesiyaṁ, no ca vata re vattabbe— “amatārammaṇa …" />
  <meta name="twitter:description" content="Mahāpaṇṇāsaka Navamavagga Amatārammaṇakathā Amatārammaṇaṁ saṁyojananti? Āmantā. Amataṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyanti? Na hevaṁ vattabbe …pe… nanu amataṁ asaṁyojaniyaṁ aganthaniyaṁ …pe… asaṅkilesiyanti? Āmantā. Hañci amataṁ asaṁyojaniyaṁ …pe… asaṅkilesiyaṁ, no ca vata re vattabbe— “amatārammaṇa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<p id="kv9p2c0p2">
<span class="m-text m-primary">Mahāpaṇṇāsaka</span><br />
</p>
<p id="kv9p2c0p3">
<span class="m-text m-primary">Navamavagga</span><br />
</p>
<p id="kv9p2c0p4">
<span class="m-text m-primary">Amatārammaṇakathā</span><br />
</p>
<p id="kv9p2c1p1">
<span class="m-text m-primary">Amatārammaṇaṁ saṁyojananti?</span><br />
</p>
<p id="kv9p2c1p2">
<span class="m-text m-primary">Āmantā.</span><br />
</p>
<p id="kv9p2c1p3">
<span class="m-text m-primary">Amataṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyanti?</span><br />
</p>
<p id="kv9p2c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p2c1p5">
<span class="m-text m-primary">nanu amataṁ asaṁyojaniyaṁ aganthaniyaṁ …pe… asaṅkilesiyanti?</span><br />
</p>
<p id="kv9p2c1p6">
<span class="m-text m-primary">Āmantā.</span><br />
</p>
<p id="kv9p2c1p7">
<span class="m-text m-primary">Hañci amataṁ asaṁyojaniyaṁ …pe… asaṅkilesiyaṁ, no ca vata re vattabbe—</span><br />
</p>
<p id="kv9p2c1p8">
<span class="m-text m-primary">“amatārammaṇaṁ saṁyojanan”ti.</span><br />
</p>
<p id="kv9p2c2p1">
<span class="m-text m-primary">Amataṁ ārabbha rāgo uppajjatīti?</span><br />
</p>
<p id="kv9p2c2p2">
<span class="m-text m-primary">Āmantā.</span><br />
</p>
<p id="kv9p2c2p3">
<span class="m-text m-primary">Amataṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?</span><br />
</p>
<p id="kv9p2c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p2c2p5">
<span class="m-text m-primary">nanu amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?</span><br />
</p>
<p id="kv9p2c2p6">
<span class="m-text m-primary">Āmantā.</span><br />
</p>
<p id="kv9p2c2p7">
<span class="m-text m-primary">Hañci amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyaṁ, no ca vata re vattabbe—</span><br />
</p>
<p id="kv9p2c2p8">
<span class="m-text m-primary">“amataṁ ārabbha rāgo uppajjatī”ti.</span><br />
</p>
<p id="kv9p2c3p1">
<span class="m-text m-primary">Amataṁ ārabbha doso uppajjatīti?</span><br />
</p>
<p id="kv9p2c3p2">
<span class="m-text m-primary">Āmantā.</span><br />
</p>
<p id="kv9p2c3p3">
<span class="m-text m-primary">Amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p2c3p5">
<span class="m-text m-primary">nanu amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c3p6">
<span class="m-text m-primary">Āmantā.</span><br />
</p>
<p id="kv9p2c3p7">
<span class="m-text m-primary">Hañci amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyaṁ, no ca vata re vattabbe—</span><br />
</p>
<p id="kv9p2c3p8">
<span class="m-text m-primary">“amataṁ ārabbha doso uppajjatī”ti.</span><br />
</p>
<p id="kv9p2c4p1">
<span class="m-text m-primary">Amataṁ ārabbha moho uppajjatīti?</span><br />
</p>
<p id="kv9p2c4p2">
<span class="m-text m-primary">Āmantā.</span><br />
</p>
<p id="kv9p2c4p3">
<span class="m-text m-primary">Amataṁ mohaṭṭhāniyaṁ aññāṇakaraṇaṁ acakkhukaraṇaṁ paññānirodhiyaṁ vighātapakkhiyaṁ anibbānasaṁvattaniyanti?</span><br />
</p>
<p id="kv9p2c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p2c4p5">
<span class="m-text m-primary">nanu amataṁ na mohaṭṭhāniyaṁ na aññāṇakaraṇaṁ na acakkhukaraṇaṁ paññābuddhiyaṁ avighātapakkhiyaṁ nibbānasaṁvattaniyanti?</span><br />
</p>
<p id="kv9p2c4p6">
<span class="m-text m-primary">Āmantā.</span><br />
</p>
<p id="kv9p2c4p7">
<span class="m-text m-primary">Hañci amataṁ na mohaṭṭhāniyaṁ na aññāṇakaraṇaṁ …pe…</span><br />
</p>
<p id="kv9p2c4p8">
<span class="m-text m-primary">nibbānasaṁvattaniyaṁ, no ca vata re vattabbe—</span><br />
</p>
<p id="kv9p2c4p9">
<span class="m-text m-primary">“amataṁ ārabbha moho uppajjatī”ti.</span><br />
</p>
<p id="kv9p2c5p1">
<span class="m-text m-primary">Rūpaṁ ārabbha saṁyojanā uppajjanti, rūpaṁ saṁyojaniyaṁ ganthaniyaṁ …pe… saṅkilesiyanti?</span><br />
</p>
<p id="kv9p2c5p2">
<span class="m-text m-primary">Āmantā.</span><br />
</p>
<p id="kv9p2c5p3">
<span class="m-text m-primary">Amataṁ ārabbha saṁyojanā uppajjanti, amataṁ saṁyojaniyaṁ …pe… saṅkilesiyanti?</span><br />
</p>
<p id="kv9p2c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c6p1">
<span class="m-text m-primary">Rūpaṁ ārabbha rāgo uppajjati, rūpaṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?</span><br />
</p>
<p id="kv9p2c6p2">
<span class="m-text m-primary">Āmantā.</span><br />
</p>
<p id="kv9p2c6p3">
<span class="m-text m-primary">Amataṁ ārabbha rāgo uppajjati, amataṁ rāgaṭṭhāniyaṁ …pe… mucchaniyanti?</span><br />
</p>
<p id="kv9p2c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c7p1">
<span class="m-text m-primary">Rūpaṁ ārabbha doso uppajjati, rūpaṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c7p2">
<span class="m-text m-primary">Āmantā.</span><br />
</p>
<p id="kv9p2c7p3">
<span class="m-text m-primary">Amataṁ ārabbha doso uppajjati, amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?</span><br />
</p>
<p id="kv9p2c7p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c8p1">
<span class="m-text m-primary">Rūpaṁ ārabbha moho uppajjati, rūpaṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?</span><br />
</p>
<p id="kv9p2c8p2">
<span class="m-text m-primary">Āmantā.</span><br />
</p>
<p id="kv9p2c8p3">
<span class="m-text m-primary">Amataṁ ārabbha moho uppajjati, amataṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?</span><br />
</p>
<p id="kv9p2c8p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c9p1">
<span class="m-text m-primary">Amataṁ ārabbha saṁyojanā uppajjanti, amataṁ asaṁyojaniyaṁ aganthaniyaṁ anoghaniyaṁ ayoganiyaṁ anīvaraṇiyaṁ aparāmaṭṭhaṁ anupādāniyaṁ asaṅkilesiyanti?</span><br />
</p>
<p id="kv9p2c9p2">
<span class="m-text m-primary">Āmantā.</span><br />
</p>
<p id="kv9p2c9p3">
<span class="m-text m-primary">Rūpaṁ ārabbha saṁyojanā uppajjanti, rūpaṁ asaṁyojaniyaṁ aganthaniyaṁ …pe… asaṅkilesiyanti?</span><br />
</p>
<p id="kv9p2c9p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c10p1">
<span class="m-text m-primary">Amataṁ ārabbha rāgo uppajjati, amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?</span><br />
</p>
<p id="kv9p2c10p2">
<span class="m-text m-primary">Āmantā.</span><br />
</p>
<p id="kv9p2c10p3">
<span class="m-text m-primary">Rūpaṁ ārabbha rāgo uppajjati, rūpaṁ na rāgaṭṭhāniyaṁ …pe…</span><br />
</p>
<p id="kv9p2c10p4">
<span class="m-text m-primary">na mucchaniyanti?</span><br />
</p>
<p id="kv9p2c10p5">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c11p1">
<span class="m-text m-primary">Amataṁ ārabbha doso uppajjati, amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c11p2">
<span class="m-text m-primary">Āmantā.</span><br />
</p>
<p id="kv9p2c11p3">
<span class="m-text m-primary">Rūpaṁ ārabbha doso uppajjati, rūpaṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?</span><br />
</p>
<p id="kv9p2c11p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c12p1">
<span class="m-text m-primary">Amataṁ ārabbha moho uppajjati, amataṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?</span><br />
</p>
<p id="kv9p2c12p2">
<span class="m-text m-primary">Āmantā.</span><br />
</p>
<p id="kv9p2c12p3">
<span class="m-text m-primary">Rūpaṁ ārabbha moho uppajjati, rūpaṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?</span><br />
</p>
<p id="kv9p2c12p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p2c13p1">
<span class="m-text m-primary">Na vattabbaṁ—</span><br />
</p>
<p id="kv9p2c13p2">
<span class="m-text m-primary">“amatārammaṇaṁ saṁyojanan”ti?</span><br />
</p>
<p id="kv9p2c13p3">
<span class="m-text m-primary">Āmantā.</span><br />
</p>
<p id="kv9p2c13p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv9p2c13p5">
<span class="m-text m-primary">“nibbānaṁ nibbānato sañjānāti, nibbānaṁ nibbānato sañjānitvā nibbānaṁ maññati, nibbānasmiṁ maññati, nibbānato maññati, nibbānaṁ meti maññati, nibbānaṁ abhinandatī”ti.</span><br />
</p>
<p id="kv9p2c13p6">
<span class="m-text m-primary">Attheva suttantoti?</span><br />
</p>
<p id="kv9p2c13p7">
<span class="m-text m-primary">Āmantā.</span><br />
</p>
<p id="kv9p2c13p8">
<span class="m-text m-primary">Tena hi amatārammaṇaṁ saṁyojananti.</span><br />
</p>
<p id="kv9p2c13p9">
<span class="m-text m-primary">Amatārammaṇakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>