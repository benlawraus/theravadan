<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn22 &raquo; Saṁyutta Nikāya 22 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny00rp021z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 22" />
  <meta name="twitter:title" content="Saṁyutta Nikāya 22" />
  <meta property="og:url" content="https://www.theravadan.org/pages/sny00rp021z.html" />
  <meta property="og:description" content="Translators: sujato Linked Discourses 22 6. Upayavagga 6. Involvement 57. Sattaṭṭhānasutta 57. Seven Cases Sāvatthinidānaṁ. At Sāvatthī. “Sattaṭṭhānakusalo, bhikkhave, bhikkhu tividhūpaparikkhī imasmiṁ dhammavinaye kevalī vusitavā uttamapurisoti vuccati. “Mendicants, in this teaching and training a mendicant who is skilled in seven cases and who examines in three ways is …" />
  <meta name="twitter:description" content="Translators: sujato Linked Discourses 22 6. Upayavagga 6. Involvement 57. Sattaṭṭhānasutta 57. Seven Cases Sāvatthinidānaṁ. At Sāvatthī. “Sattaṭṭhānakusalo, bhikkhave, bhikkhu tividhūpaparikkhī imasmiṁ dhammavinaye kevalī vusitavā uttamapurisoti vuccati. “Mendicants, in this teaching and training a mendicant who is skilled in seven cases and who examines in three ways is …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn22-index.html">sn22</a> &raquo;
          </span>
          Saṁyutta Nikāya 22
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 22</span></p>
<section id="upayavagga">
<h2><a href="#upayavagga">6. Upayavagga</a></h2>
<p><span class="m-text">6. Involvement</span></p>
<section id="sattatthanasutta">
<h3><a href="#sattatthanasutta">57. Sattaṭṭhānasutta</a></h3>
<p><span class="m-text">57. Seven Cases</span></p>
<p id="sn22p57c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn22p57c1p2">
<span class="m-text m-primary">“Sattaṭṭhānakusalo, bhikkhave, bhikkhu tividhūpaparikkhī imasmiṁ dhammavinaye kevalī vusitavā uttamapurisoti vuccati.</span><br />
<span class="m-text">“Mendicants, in this teaching and training a mendicant who is skilled in seven cases and who examines in three ways is called consummate, accomplished, a supreme person.</span><br />
</p>
<p id="sn22p57c1p3">
<span class="m-text m-primary">Kathañca, bhikkhave, bhikkhu sattaṭṭhānakusalo hoti?</span><br />
<span class="m-text">And how is a mendicant skilled in seven cases?</span><br />
</p>
<p id="sn22p57c1p4">
<span class="m-text m-primary">Idha, bhikkhave, bhikkhu rūpaṁ pajānāti, rūpasamudayaṁ pajānāti, rūpanirodhaṁ pajānāti, rūpanirodhagāminiṁ paṭipadaṁ pajānāti;</span><br />
<span class="m-text">It’s when a mendicant understands form, its origin, its cessation, and the practice that leads to its cessation.</span><br />
</p>
<p id="sn22p57c1p5">
<span class="m-text m-primary">rūpassa assādaṁ pajānāti, rūpassa ādīnavaṁ pajānāti, rūpassa nissaraṇaṁ pajānāti;</span><br />
<span class="m-text">They understand form’s gratification, drawback, and escape.</span><br />
</p>
<p id="sn22p57c1p6">
<span class="m-text m-primary">vedanaṁ pajānāti …</span><br />
<span class="m-text">They understand feeling …</span><br />
</p>
<p id="sn22p57c1p7">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn22p57c1p8">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p57c1p9">
<span class="m-text m-primary">viññāṇaṁ pajānāti, viññāṇasamudayaṁ pajānāti, viññāṇanirodhaṁ pajānāti, viññāṇanirodhagāminiṁ paṭipadaṁ pajānāti;</span><br />
<span class="m-text">consciousness, its origin, its cessation, and the practice that leads to its cessation.</span><br />
</p>
<p id="sn22p57c1p10">
<span class="m-text m-primary">viññāṇassa assādaṁ pajānāti, viññāṇassa ādīnavaṁ pajānāti, viññāṇassa nissaraṇaṁ pajānāti.</span><br />
<span class="m-text">They understand consciousness’s gratification, drawback, and escape.</span><br />
</p>
<p id="sn22p57c2p1">
<span class="m-text m-primary">Katamañca, bhikkhave, rūpaṁ?</span><br />
<span class="m-text">And what is form?</span><br />
</p>
<p id="sn22p57c2p2">
<span class="m-text m-primary">Cattāro ca mahābhūtā, catunnañca mahābhūtānaṁ upādāya rūpaṁ.</span><br />
<span class="m-text">The four primary elements, and form derived from the four primary elements.</span><br />
</p>
<p id="sn22p57c2p3">
<span class="m-text m-primary">Idaṁ vuccati, bhikkhave, rūpaṁ.</span><br />
<span class="m-text">This is called form.</span><br />
</p>
<p id="sn22p57c2p4">
<span class="m-text m-primary">Āhārasamudayā rūpasamudayo;</span><br />
<span class="m-text">Form originates from food.</span><br />
</p>
<p id="sn22p57c2p5">
<span class="m-text m-primary">āhāranirodhā rūpanirodho.</span><br />
<span class="m-text">When food ceases, form ceases.</span><br />
</p>
<p id="sn22p57c2p6">
<span class="m-text m-primary">Ayameva ariyo aṭṭhaṅgiko maggo rūpanirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of form is simply this noble eightfold path, that is:</span><br />
</p>
<p id="sn22p57c2p7">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn22p57c3p1">
<span class="m-text m-primary">Yaṁ rūpaṁ paṭicca uppajjati sukhaṁ somanassaṁ—</span><br />
<span class="m-text">The pleasure and happiness that arise from form: this is its gratification.</span><br />
</p>
<p id="sn22p57c3p2">
<span class="m-text m-primary">ayaṁ rūpassa assādo.</span><br />
</p>
<p id="sn22p57c3p3">
<span class="m-text m-primary">Yaṁ rūpaṁ aniccaṁ dukkhaṁ vipariṇāmadhammaṁ—</span><br />
<span class="m-text">That form is impermanent, suffering, and perishable: this is its drawback.</span><br />
</p>
<p id="sn22p57c3p4">
<span class="m-text m-primary">ayaṁ rūpassa ādīnavo.</span><br />
</p>
<p id="sn22p57c3p5">
<span class="m-text m-primary">Yo rūpasmiṁ chandarāgavinayo chandarāgappahānaṁ—</span><br />
<span class="m-text">Removing and giving up desire and greed for form: this is its escape.</span><br />
</p>
<p id="sn22p57c3p6">
<span class="m-text m-primary">idaṁ rūpassa nissaraṇaṁ.</span><br />
</p>
<p id="sn22p57c4p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ rūpaṁ abhiññāya, evaṁ rūpasamudayaṁ abhiññāya, evaṁ rūpanirodhaṁ abhiññāya, evaṁ rūpanirodhagāminiṁ paṭipadaṁ abhiññāya;</span><br />
<span class="m-text">Those ascetics and brahmins who have directly known form in this way—and its origin, its cessation, and the practice that leads to its cessation;</span><br />
</p>
<p id="sn22p57c4p2">
<span class="m-text m-primary">evaṁ rūpassa assādaṁ abhiññāya, evaṁ rūpassa ādīnavaṁ abhiññāya, evaṁ rūpassa nissaraṇaṁ abhiññāya rūpassa nibbidāya virāgāya nirodhāya paṭipannā, te suppaṭipannā.</span><br />
<span class="m-text">its gratification, drawback, and escape—and are practicing for disillusionment, dispassion, and cessation regarding form: they are practicing well.</span><br />
</p>
<p id="sn22p57c4p3">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
<span class="m-text">Those who practice well have a firm footing in this teaching and training.</span><br />
</p>
<p id="sn22p57c5p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ rūpaṁ abhiññāya, evaṁ rūpasamudayaṁ abhiññāya, evaṁ rūpanirodhaṁ abhiññāya, evaṁ rūpanirodhagāminiṁ paṭipadaṁ abhiññāya;</span><br />
<span class="m-text">Those ascetics and brahmins who have directly known form in this way—and its origin, its cessation, and the practice that leads to its cessation;</span><br />
</p>
<p id="sn22p57c5p2">
<span class="m-text m-primary">evaṁ rūpassa assādaṁ abhiññāya, evaṁ rūpassa ādīnavaṁ abhiññāya, evaṁ rūpassa nissaraṇaṁ abhiññāya rūpassa nibbidā virāgā nirodhā anupādā vimuttā, te suvimuttā.</span><br />
<span class="m-text">its gratification, drawback, and escape—and due to disillusionment, dispassion, and cessation regarding form, are freed by not grasping: they are well freed.</span><br />
</p>
<p id="sn22p57c5p3">
<span class="m-text m-primary">Ye suvimuttā, te kevalino.</span><br />
<span class="m-text">Those who are well freed are consummate ones.</span><br />
</p>
<p id="sn22p57c5p4">
<span class="m-text m-primary">Ye kevalino vaṭṭaṁ tesaṁ natthi paññāpanāya.</span><br />
<span class="m-text">For consummate ones, there is no cycle of rebirths to be found.</span><br />
</p>
<p id="sn22p57c6p1">
<span class="m-text m-primary">Katamā ca, bhikkhave, vedanā?</span><br />
<span class="m-text">And what is feeling?</span><br />
</p>
<p id="sn22p57c6p2">
<span class="m-text m-primary">Chayime, bhikkhave, vedanākāyā—</span><br />
<span class="m-text">There are these six classes of feeling:</span><br />
</p>
<p id="sn22p57c6p3">
<span class="m-text m-primary">cakkhusamphassajā vedanā …pe…</span><br />
<span class="m-text">feeling born of eye contact …</span><br />
</p>
<p id="sn22p57c6p4">
<span class="m-text m-primary">manosamphassajā vedanā.</span><br />
<span class="m-text">feeling born of mind contact.</span><br />
</p>
<p id="sn22p57c6p5">
<span class="m-text m-primary">Ayaṁ vuccati, bhikkhave, vedanā.</span><br />
<span class="m-text">This is called feeling.</span><br />
</p>
<p id="sn22p57c6p6">
<span class="m-text m-primary">Phassasamudayā vedanāsamudayo;</span><br />
<span class="m-text">Feeling originates from contact.</span><br />
</p>
<p id="sn22p57c6p7">
<span class="m-text m-primary">phassanirodhā vedanānirodho.</span><br />
<span class="m-text">When contact ceases, feeling ceases.</span><br />
</p>
<p id="sn22p57c6p8">
<span class="m-text m-primary">Ayameva ariyo aṭṭhaṅgiko maggo vedanānirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of feelings is simply this noble eightfold path, that is:</span><br />
</p>
<p id="sn22p57c6p9">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn22p57c7p1">
<span class="m-text m-primary">Yaṁ vedanaṁ paṭicca uppajjati sukhaṁ somanassaṁ—</span><br />
<span class="m-text">The pleasure and happiness that arise from feeling: this is its gratification.</span><br />
</p>
<p id="sn22p57c7p2">
<span class="m-text m-primary">ayaṁ vedanāya assādo.</span><br />
</p>
<p id="sn22p57c7p3">
<span class="m-text m-primary">Yā vedanā aniccā dukkhā vipariṇāmadhammā—</span><br />
<span class="m-text">That feeling is impermanent, suffering, and perishable: this is its drawback.</span><br />
</p>
<p id="sn22p57c7p4">
<span class="m-text m-primary">ayaṁ vedanāya ādīnavo.</span><br />
</p>
<p id="sn22p57c7p5">
<span class="m-text m-primary">Yo vedanāya chandarāgavinayo chandarāgappahānaṁ—</span><br />
<span class="m-text">Removing and giving up desire and greed for feeling: this is its escape. …</span><br />
</p>
<p id="sn22p57c7p6">
<span class="m-text m-primary">idaṁ vedanāya nissaraṇaṁ.</span><br />
</p>
<p id="sn22p57c8p1">
<span class="m-text m-primary">Ye hi, keci, bhikkhave, samaṇā vā brāhmaṇā vā evaṁ vedanaṁ abhiññāya, evaṁ vedanāsamudayaṁ abhiññāya, evaṁ vedanānirodhaṁ abhiññāya, evaṁ vedanānirodhagāminiṁ paṭipadaṁ abhiññāya;</span><br />
</p>
<p id="sn22p57c8p2">
<span class="m-text m-primary">evaṁ vedanāya assādaṁ abhiññāya, evaṁ vedanāya ādīnavaṁ abhiññāya, evaṁ vedanāya nissaraṇaṁ abhiññāya vedanāya nibbidāya virāgāya nirodhāya paṭipannā, te suppaṭipannā.</span><br />
</p>
<p id="sn22p57c8p3">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
</p>
<p id="sn22p57c9p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ vedanaṁ abhiññāya …pe…</span><br />
</p>
<p id="sn22p57c9p2">
<span class="m-text m-primary">vaṭṭaṁ tesaṁ natthi paññāpanāya.</span><br />
</p>
<p id="sn22p57c10p1">
<span class="m-text m-primary">Katamā ca, bhikkhave, saññā?</span><br />
<span class="m-text">And what is perception?</span><br />
</p>
<p id="sn22p57c10p2">
<span class="m-text m-primary">Chayime, bhikkhave, saññākāyā—</span><br />
<span class="m-text">There are these six classes of perception:</span><br />
</p>
<p id="sn22p57c10p3">
<span class="m-text m-primary">rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā.</span><br />
<span class="m-text">perceptions of sights, sounds, smells, tastes, touches, and thoughts.</span><br />
</p>
<p id="sn22p57c10p4">
<span class="m-text m-primary">Ayaṁ vuccati, bhikkhave, saññā.</span><br />
<span class="m-text">This is called perception.</span><br />
</p>
<p id="sn22p57c10p5">
<span class="m-text m-primary">Phassasamudayā saññāsamudayo;</span><br />
<span class="m-text">Perception originates from contact.</span><br />
</p>
<p id="sn22p57c10p6">
<span class="m-text m-primary">phassanirodhā saññānirodho.</span><br />
<span class="m-text">When contact ceases, perception ceases.</span><br />
</p>
<p id="sn22p57c10p7">
<span class="m-text m-primary">Ayameva ariyo aṭṭhaṅgiko maggo saññānirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of perceptions is simply this noble eightfold path …</span><br />
</p>
<p id="sn22p57c10p8">
<span class="m-text m-primary">sammādiṭṭhi …pe… sammāsamādhi …pe…</span><br />
</p>
<p id="sn22p57c10p9">
<span class="m-text m-primary">vaṭṭaṁ tesaṁ natthi paññāpanāya.</span><br />
</p>
<p id="sn22p57c11p1">
<span class="m-text m-primary">Katame ca, bhikkhave, saṅkhārā?</span><br />
<span class="m-text">And what are choices?</span><br />
</p>
<p id="sn22p57c11p2">
<span class="m-text m-primary">Chayime, bhikkhave, cetanākāyā—</span><br />
<span class="m-text">There are these six classes of intention:</span><br />
</p>
<p id="sn22p57c11p3">
<span class="m-text m-primary">rūpasañcetanā …pe…</span><br />
<span class="m-text">intention regarding sights …</span><br />
</p>
<p id="sn22p57c11p4">
<span class="m-text m-primary">dhammasañcetanā.</span><br />
<span class="m-text">intention regarding thoughts.</span><br />
</p>
<p id="sn22p57c11p5">
<span class="m-text m-primary">Ime vuccanti, bhikkhave, saṅkhārā.</span><br />
<span class="m-text">These are called choices.</span><br />
</p>
<p id="sn22p57c11p6">
<span class="m-text m-primary">Phassasamudayā saṅkhārasamudayo;</span><br />
<span class="m-text">Choices originate from contact.</span><br />
</p>
<p id="sn22p57c11p7">
<span class="m-text m-primary">phassanirodhā saṅkhāranirodho.</span><br />
<span class="m-text">When contact ceases, choices cease.</span><br />
</p>
<p id="sn22p57c11p8">
<span class="m-text m-primary">Ayameva ariyo aṭṭhaṅgiko maggo saṅkhāranirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of choices is simply this noble eightfold path …</span><br />
</p>
<p id="sn22p57c11p9">
<span class="m-text m-primary">sammādiṭṭhi …pe… sammāsamādhi.</span><br />
</p>
<p id="sn22p57c12p1">
<span class="m-text m-primary">Yaṁ saṅkhāre paṭicca uppajjati sukhaṁ somanassaṁ—</span><br />
</p>
<p id="sn22p57c12p2">
<span class="m-text m-primary">ayaṁ saṅkhārānaṁ assādo.</span><br />
</p>
<p id="sn22p57c12p3">
<span class="m-text m-primary">Ye saṅkhārā aniccā dukkhā vipariṇāmadhammā—</span><br />
</p>
<p id="sn22p57c12p4">
<span class="m-text m-primary">ayaṁ saṅkhārānaṁ ādīnavo.</span><br />
</p>
<p id="sn22p57c12p5">
<span class="m-text m-primary">Yo saṅkhāresu chandarāgavinayo chandarāgappahānaṁ—</span><br />
</p>
<p id="sn22p57c12p6">
<span class="m-text m-primary">idaṁ saṅkhārānaṁ nissaraṇaṁ.</span><br />
</p>
<p id="sn22p57c13p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ saṅkhāre abhiññāya, evaṁ saṅkhārasamudayaṁ abhiññāya, evaṁ saṅkhāranirodhaṁ abhiññāya, evaṁ saṅkhāranirodhagāminiṁ paṭipadaṁ abhiññāya …pe… saṅkhārānaṁ nibbidāya virāgāya nirodhāya paṭipannā te suppaṭipannā.</span><br />
</p>
<p id="sn22p57c13p2">
<span class="m-text m-primary">Ye suppaṭipannā, te imasmiṁ dhammavinaye gādhanti …pe…</span><br />
</p>
<p id="sn22p57c13p3">
<span class="m-text m-primary">vaṭṭaṁ tesaṁ natthi paññāpanāya.</span><br />
</p>
<p id="sn22p57c14p1">
<span class="m-text m-primary">Katamañca, bhikkhave, viññāṇaṁ?</span><br />
<span class="m-text">And what is consciousness?</span><br />
</p>
<p id="sn22p57c14p2">
<span class="m-text m-primary">Chayime, bhikkhave, viññāṇakāyā—</span><br />
<span class="m-text">There are these six classes of consciousness:</span><br />
</p>
<p id="sn22p57c14p3">
<span class="m-text m-primary">cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ.</span><br />
<span class="m-text">eye, ear, nose, tongue, body, and mind consciousness.</span><br />
</p>
<p id="sn22p57c14p4">
<span class="m-text m-primary">Idaṁ vuccati, bhikkhave, viññāṇaṁ.</span><br />
<span class="m-text">This is called consciousness.</span><br />
</p>
<p id="sn22p57c14p5">
<span class="m-text m-primary">Nāmarūpasamudayā viññāṇasamudayo;</span><br />
<span class="m-text">Consciousness originates from name and form.</span><br />
</p>
<p id="sn22p57c14p6">
<span class="m-text m-primary">nāmarūpanirodhā viññāṇanirodho.</span><br />
<span class="m-text">When name and form cease, consciousness ceases.</span><br />
</p>
<p id="sn22p57c14p7">
<span class="m-text m-primary">Ayameva ariyo aṭṭhaṅgiko maggo viññāṇanirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of consciousness is simply this noble eightfold path, that is:</span><br />
</p>
<p id="sn22p57c14p8">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn22p57c15p1">
<span class="m-text m-primary">Yaṁ viññāṇaṁ paṭicca uppajjati sukhaṁ somanassaṁ—</span><br />
<span class="m-text">The pleasure and happiness that arise from consciousness: this is its gratification.</span><br />
</p>
<p id="sn22p57c15p2">
<span class="m-text m-primary">ayaṁ viññāṇassa assādo.</span><br />
</p>
<p id="sn22p57c15p3">
<span class="m-text m-primary">Yaṁ viññāṇaṁ aniccaṁ dukkhaṁ vipariṇāmadhammaṁ—</span><br />
<span class="m-text">That consciousness is impermanent, suffering, and perishable: this is its drawback.</span><br />
</p>
<p id="sn22p57c15p4">
<span class="m-text m-primary">ayaṁ viññāṇassa ādīnavo.</span><br />
</p>
<p id="sn22p57c15p5">
<span class="m-text m-primary">Yo viññāṇasmiṁ chandarāgavinayo chandarāgappahānaṁ—</span><br />
<span class="m-text">Removing and giving up desire and greed for consciousness: this is its escape.</span><br />
</p>
<p id="sn22p57c15p6">
<span class="m-text m-primary">idaṁ viññāṇassa nissaraṇaṁ.</span><br />
</p>
<p id="sn22p57c16p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya;</span><br />
<span class="m-text">Those ascetics and brahmins who have directly known consciousness in this way—and its origin, its cessation, and the practice that leads to its cessation;</span><br />
</p>
<p id="sn22p57c16p2">
<span class="m-text m-primary">evaṁ viññāṇassa assādaṁ abhiññāya, evaṁ viññāṇassa ādīnavaṁ abhiññāya, evaṁ viññāṇassa nissaraṇaṁ abhiññāya viññāṇassa nibbidāya virāgāya nirodhāya paṭipannā, te suppaṭipannā.</span><br />
<span class="m-text">its gratification, drawback, and escape—and are practicing for disillusionment, dispassion, and cessation regarding consciousness: they are practicing well.</span><br />
</p>
<p id="sn22p57c16p3">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
<span class="m-text">Those who practice well have a firm footing in this teaching and training.</span><br />
</p>
<p id="sn22p57c17p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya;</span><br />
<span class="m-text">Those ascetics and brahmins who have directly known consciousness in this way—and its origin, its cessation, and the practice that leads to its cessation;</span><br />
</p>
<p id="sn22p57c17p2">
<span class="m-text m-primary">evaṁ viññāṇassa assādaṁ abhiññāya, evaṁ viññāṇassa ādīnavaṁ abhiññāya, evaṁ viññāṇassa nissaraṇaṁ abhiññāya viññāṇassa nibbidā virāgā nirodhā anupādā vimuttā, te suvimuttā.</span><br />
<span class="m-text">its gratification, drawback, and escape—and due to disillusionment, dispassion, and cessation regarding consciousness, are freed by not grasping: they are well freed.</span><br />
</p>
<p id="sn22p57c17p3">
<span class="m-text m-primary">Ye suvimuttā, te kevalino.</span><br />
<span class="m-text">Those who are well freed are consummate ones.</span><br />
</p>
<p id="sn22p57c17p4">
<span class="m-text m-primary">Ye kevalino vaṭṭaṁ tesaṁ natthi paññāpanāya.</span><br />
<span class="m-text">For consummate ones, there is no cycle of rebirths to be found.</span><br />
</p>
<p id="sn22p57c17p5">
<span class="m-text m-primary">Evaṁ kho, bhikkhave, bhikkhu sattaṭṭhānakusalo hoti.</span><br />
<span class="m-text">That’s how a mendicant is skilled in seven cases.</span><br />
</p>
<p id="sn22p57c18p1">
<span class="m-text m-primary">Kathañca, bhikkhave, bhikkhu tividhūpaparikkhī hoti?</span><br />
<span class="m-text">And how does a mendicant examine in three ways?</span><br />
</p>
<p id="sn22p57c18p2">
<span class="m-text m-primary">Idha, bhikkhave, bhikkhu dhātuso upaparikkhati, āyatanaso upaparikkhati, paṭiccasamuppādaso upaparikkhati.</span><br />
<span class="m-text">It’s when a mendicant examines the elements, sense fields, and dependent origination.</span><br />
</p>
<p id="sn22p57c18p3">
<span class="m-text m-primary">Evaṁ kho, bhikkhave, bhikkhu tividhūpaparikkhī hoti.</span><br />
<span class="m-text">That’s how a mendicant examines in three ways.</span><br />
</p>
<p id="sn22p57c18p4">
<span class="m-text m-primary">Sattaṭṭhānakusalo, bhikkhave, bhikkhu tividhūpaparikkhī, imasmiṁ dhammavinaye kevalī vusitavā ‘uttamapuriso’ti vuccatī”ti.</span><br />
<span class="m-text">In this teaching and training, a mendicant who is skilled in seven cases and who examines in three ways is called consummate, accomplished, a supreme person.”</span><br />
</p>
<p id="sn22p57c18p5">
<span class="m-text m-primary">Pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>