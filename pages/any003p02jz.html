<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any003p02jz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://theravadan.org/pages/any003p02jz.html" />
  <meta property="og:description" content="Numbered Discourses 3 8. Ānandavagga 8. Ānanda 72. Ājīvakasutta 72. A Disciple of the Ājīvakas Ekaṁ samayaṁ āyasmā ānando kosambiyaṁ viharati ghositārāme. At one time Venerable Ānanda was staying near Kosambi, in Ghosita’s Monastery. Atha kho aññataro ājīvakasāvako gahapati yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamanta …" />
  <meta name="twitter:description" content="Numbered Discourses 3 8. Ānandavagga 8. Ānanda 72. Ājīvakasutta 72. A Disciple of the Ājīvakas Ekaṁ samayaṁ āyasmā ānando kosambiyaṁ viharati ghositārāme. At one time Venerable Ānanda was staying near Kosambi, in Ghosita’s Monastery. Atha kho aññataro ājīvakasāvako gahapati yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamanta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p><span class="m-text">Numbered Discourses 3</span></p>
<section id="anandavagga">
<h2><a href="#anandavagga">8. Ānandavagga</a></h2>
<p><span class="m-text">8. Ānanda</span></p>
<section id="ajivakasutta">
<h3><a href="#ajivakasutta">72. Ājīvakasutta</a></h3>
<p><span class="m-text">72. A Disciple of the Ājīvakas</span></p>
<p id="an3p72c1p1">
<span class="m-text m-primary">Ekaṁ samayaṁ āyasmā ānando kosambiyaṁ viharati ghositārāme.</span><br />
<span class="m-text">At one time Venerable Ānanda was staying near Kosambi, in Ghosita’s Monastery.</span><br />
</p>
<p id="an3p72c1p2">
<span class="m-text m-primary">Atha kho aññataro ājīvakasāvako gahapati yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho so ājīvakasāvako gahapati āyasmantaṁ ānandaṁ etadavoca:</span><br />
<span class="m-text">Then a householder who was a disciple of the Ājīvaka ascetics went up to Venerable Ānanda, bowed, sat down to one side, and said to Ānanda:</span><br />
</p>
<p id="an3p72c2p1">
<span class="m-text m-primary">“Kesaṁ no, bhante ānanda, dhammo svākkhāto?</span><br />
<span class="m-text">“Sir, whose teaching is well explained?</span><br />
</p>
<p id="an3p72c2p2">
<span class="m-text m-primary">Ke loke suppaṭipannā?</span><br />
<span class="m-text">Who in the world is practicing well?</span><br />
</p>
<p id="an3p72c2p3">
<span class="m-text m-primary">Ke loke sukatā”ti?</span><br />
<span class="m-text">Who in the world has done well?”</span><br />
</p>
<p id="an3p72c2p4">
<span class="m-text m-primary">“Tena hi, gahapati, taññevettha paṭipucchissāmi, yathā te khameyya tathā naṁ byākareyyāsi.</span><br />
<span class="m-text">“Well then, householder, I’ll ask you about this in return, and you can answer as you like.</span><br />
</p>
<p id="an3p72c2p5">
<span class="m-text m-primary">Taṁ kiṁ maññasi, gahapati,</span><br />
<span class="m-text">What do you think, householder?</span><br />
</p>
<p id="an3p72c2p6">
<span class="m-text m-primary">ye rāgassa pahānāya dhammaṁ desenti, dosassa pahānāya dhammaṁ desenti, mohassa pahānāya dhammaṁ desenti, tesaṁ dhammo svākkhāto no vā?</span><br />
<span class="m-text">Is the teaching of those who teach for giving up greed, hate, and delusion well explained or not?</span><br />
</p>
<p id="an3p72c2p7">
<span class="m-text m-primary">Kathaṁ vā te ettha hotī”ti?</span><br />
<span class="m-text">Or how do you see this?”</span><br />
</p>
<p id="an3p72c2p8">
<span class="m-text m-primary">“Ye, bhante, rāgassa pahānāya dhammaṁ desenti, dosassa pahānāya dhammaṁ desenti, mohassa pahānāya dhammaṁ desenti, tesaṁ dhammo svākkhāto.</span><br />
<span class="m-text">“The teaching of those who teach for giving up greed, hate, and delusion is well explained.</span><br />
</p>
<p id="an3p72c2p9">
<span class="m-text m-primary">Evaṁ me ettha hotī”ti.</span><br />
<span class="m-text">That’s how I see it.”</span><br />
</p>
<p id="an3p72c3p1">
<span class="m-text m-primary">“Taṁ kiṁ maññasi, gahapati,</span><br />
<span class="m-text">“What do you think, householder?</span><br />
</p>
<p id="an3p72c3p2">
<span class="m-text m-primary">ye rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā no vā?</span><br />
<span class="m-text">Are those who practice for giving up greed, hate, and delusion practicing well or not?</span><br />
</p>
<p id="an3p72c3p3">
<span class="m-text m-primary">Kathaṁ vā te ettha hotī”ti?</span><br />
<span class="m-text">Or how do you see this?”</span><br />
</p>
<p id="an3p72c3p4">
<span class="m-text m-primary">“Ye, bhante, rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā.</span><br />
<span class="m-text">“Those who practice for giving up greed, hate, and delusion are practicing well.</span><br />
</p>
<p id="an3p72c3p5">
<span class="m-text m-primary">Evaṁ me ettha hotī”ti.</span><br />
<span class="m-text">That’s how I see it.”</span><br />
</p>
<p id="an3p72c4p1">
<span class="m-text m-primary">“Taṁ kiṁ maññasi, gahapati,</span><br />
<span class="m-text">“What do you think, householder?</span><br />
</p>
<p id="an3p72c4p2">
<span class="m-text m-primary">yesaṁ rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, yesaṁ doso pahīno ucchinnamūlo tālāvatthukato anabhāvaṅkato āyatiṁ anuppādadhammo, yesaṁ moho pahīno ucchinnamūlo tālāvatthukato anabhāvaṅkato āyatiṁ anuppādadhammo, te loke sukatā no vā?</span><br />
<span class="m-text">Have those who’ve given up greed, hate, and delusion—so they’re cut off at the root, made like a palm stump, obliterated, and unable to arise in the future—done well in the world, or not?</span><br />
</p>
<p id="an3p72c4p3">
<span class="m-text m-primary">Kathaṁ vā te ettha hotī”ti?</span><br />
<span class="m-text">Or how do you see this?”</span><br />
</p>
<p id="an3p72c4p4">
<span class="m-text m-primary">“Yesaṁ, bhante, rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, yesaṁ doso pahīno …pe… yesaṁ moho pahīno ucchinnamūlo tālāvatthukato anabhāvaṅkato āyatiṁ anuppādadhammo, te loke sukatā.</span><br />
<span class="m-text">“Those who’ve given up greed, hate, and delusion have done well in the world.</span><br />
</p>
<p id="an3p72c4p5">
<span class="m-text m-primary">Evaṁ me ettha hotī”ti.</span><br />
<span class="m-text">That’s how I see it.”</span><br />
</p>
<p id="an3p72c5p1">
<span class="m-text m-primary">“Iti kho, gahapati, tayāvetaṁ byākataṁ:</span><br />
<span class="m-text">“So, householder, you’ve declared:</span><br />
</p>
<p id="an3p72c5p2">
<span class="m-text m-primary">‘ye, bhante, rāgassa pahānāya dhammaṁ desenti, dosassa pahānāya dhammaṁ desenti, mohassa pahānāya dhammaṁ desenti, tesaṁ dhammo svākkhāto’ti.</span><br />
<span class="m-text">‘The teaching of those who teach for giving up greed, hate, and delusion is well explained.’</span><br />
</p>
<p id="an3p72c5p3">
<span class="m-text m-primary">Tayāvetaṁ byākataṁ:</span><br />
<span class="m-text">And you’ve declared:</span><br />
</p>
<p id="an3p72c5p4">
<span class="m-text m-primary">‘ye, bhante, rāgassa pahānāya paṭipannā, dosassa pahānāya paṭipannā, mohassa pahānāya paṭipannā, te loke suppaṭipannā’ti.</span><br />
<span class="m-text">‘Those who practice for giving up greed, hate, and delusion are practicing well.’</span><br />
</p>
<p id="an3p72c5p5">
<span class="m-text m-primary">Tayāvetaṁ byākataṁ:</span><br />
<span class="m-text">And you’ve declared:</span><br />
</p>
<p id="an3p72c5p6">
<span class="m-text m-primary">‘yesaṁ, bhante, rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, yesaṁ doso pahīno …pe… yesaṁ moho pahīno ucchinnamūlo tālāvatthukato anabhāvaṅkato āyatiṁ anuppādadhammo, te loke sukatā’”ti.</span><br />
<span class="m-text">‘Those who’ve given up greed, hate, and delusion have done well in the world.’”</span><br />
</p>
<p id="an3p72c6p1">
<span class="m-text m-primary">“Acchariyaṁ, bhante, abbhutaṁ, bhante.</span><br />
<span class="m-text">“It’s incredible, sir, it’s amazing!</span><br />
</p>
<p id="an3p72c6p2">
<span class="m-text m-primary">Na ceva nāma sadhammukkaṁsanā bhavissati, na ca paradhammāpasādanā.</span><br />
<span class="m-text">There’s no acclaiming your own teaching or disrespecting someone else’s,</span><br />
</p>
<p id="an3p72c6p3">
<span class="m-text m-primary">Āyataneva dhammadesanā, attho ca vutto, attā ca anupanīto.</span><br />
<span class="m-text">just teaching what’s relevant in that context. The goal is spoken of, but the self is not involved.</span><br />
</p>
<p id="an3p72c6p4">
<span class="m-text m-primary">Tumhe, bhante ānanda, rāgassa pahānāya dhammaṁ desetha, dosassa …pe… mohassa pahanāya dhammaṁ desetha.</span><br />
<span class="m-text">You, sir, teach Dhamma for giving up greed, hate, and delusion.</span><br />
</p>
<p id="an3p72c6p5">
<span class="m-text m-primary">Tumhākaṁ, bhante ānanda, dhammo svākkhāto.</span><br />
<span class="m-text">Your teaching is well explained.</span><br />
</p>
<p id="an3p72c6p6">
<span class="m-text m-primary">Tumhe, bhante ānanda, rāgassa pahānāya paṭipannā, dosassa …pe… mohassa pahānāya paṭipannā.</span><br />
<span class="m-text">You, sir, practice for giving up greed, hate, and delusion.</span><br />
</p>
<p id="an3p72c6p7">
<span class="m-text m-primary">Tumhe, bhante, loke suppaṭipannā.</span><br />
<span class="m-text">You in the world are practicing well.</span><br />
</p>
<p id="an3p72c6p8">
<span class="m-text m-primary">Tumhākaṁ, bhante ānanda, rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, tumhākaṁ doso pahīno …pe… tumhākaṁ moho pahīno ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="m-text">You’ve given up greed, hate, and delusion.</span><br />
</p>
<p id="an3p72c6p9">
<span class="m-text m-primary">Tumhe loke sukatā.</span><br />
<span class="m-text">You in the world have done well.</span><br />
</p>
<p id="an3p72c7p1">
<span class="m-text m-primary">Abhikkantaṁ, bhante, abhikkantaṁ, bhante.</span><br />
<span class="m-text">Excellent, sir! Excellent!</span><br />
</p>
<p id="an3p72c7p2">
<span class="m-text m-primary">Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ ayyena ānandena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Venerable Ānanda has made the teaching clear in many ways.</span><br />
</p>
<p id="an3p72c7p3">
<span class="m-text m-primary">Esāhaṁ, bhante ānanda, taṁ bhagavantaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="an3p72c7p4">
<span class="m-text m-primary">Upāsakaṁ maṁ ayyo ānando dhāretu, ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Venerable Ānanda remember me as a lay follower who has gone for refuge for life.”</span><br />
</p>
<p id="an3p72c7p5">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>