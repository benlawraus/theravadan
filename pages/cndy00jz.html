<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cndy00jz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="https://theravadan.org/pages/cndy00jz.html" />
  <meta property="og:description" content="Pārāyanavagganiddesa Pucchāniddesa 12. Bhadrāvudhamāṇavapucchāniddesa **Okañjahaṁ taṇhacchidaṁ anejaṁ,** (iccāyasmā bhadrāvudho) **Nandiñjahaṁ oghatiṇṇaṁ vimuttaṁ;** **Kappañjahaṁ abhiyāce sumedhaṁ,** **Sutvāna nāgassa apanamissanti ito. ** **Okañjahaṁ taṇhacchidaṁ anejan**ti. **Okañjahan**ti rūpadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā …" />
  <meta name="twitter:description" content="Pārāyanavagganiddesa Pucchāniddesa 12. Bhadrāvudhamāṇavapucchāniddesa **Okañjahaṁ taṇhacchidaṁ anejaṁ,** (iccāyasmā bhadrāvudho) **Nandiñjahaṁ oghatiṇṇaṁ vimuttaṁ;** **Kappañjahaṁ abhiyāce sumedhaṁ,** **Sutvāna nāgassa apanamissanti ito. ** **Okañjahaṁ taṇhacchidaṁ anejan**ti. **Okañjahan**ti rūpadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavagganiddesa">
<h2><a href="#parayanavagganiddesa">Pārāyanavagganiddesa</a></h2>
<section id="pucchaniddesa">
<h3><a href="#pucchaniddesa">Pucchāniddesa</a></h3>
<section id="bhadravudhamanavapucchaniddesa">
<h4><a href="#bhadravudhamanavapucchaniddesa">12. Bhadrāvudhamāṇavapucchāniddesa</a></h4>
<p id="cnd16c1p1">
<span class="m-text m-primary">**Okañjahaṁ taṇhacchidaṁ anejaṁ,**</span><br />
</p>
<p id="cnd16c1p2">
<span class="m-text m-primary">(iccāyasmā bhadrāvudho)</span><br />
</p>
<p id="cnd16c1p3">
<span class="m-text m-primary">**Nandiñjahaṁ oghatiṇṇaṁ vimuttaṁ;**</span><br />
</p>
<p id="cnd16c1p4">
<span class="m-text m-primary">**Kappañjahaṁ abhiyāce sumedhaṁ,**</span><br />
</p>
<p id="cnd16c1p5">
<span class="m-text m-primary">**Sutvāna nāgassa apanamissanti ito. **</span><br />
</p>
<p id="cnd16c2p1">
<span class="m-text m-primary">**Okañjahaṁ taṇhacchidaṁ anejan**ti.</span><br />
</p>
<p id="cnd16c2p2">
<span class="m-text m-primary">**Okañjahan**ti rūpadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="cnd16c2p3">
<span class="m-text m-primary">Tasmā buddho okañjaho.</span><br />
</p>
<p id="cnd16c2p4">
<span class="m-text m-primary">Vedanādhātuyā …pe…</span><br />
</p>
<p id="cnd16c2p5">
<span class="m-text m-primary">saññādhātuyā …</span><br />
</p>
<p id="cnd16c2p6">
<span class="m-text m-primary">saṅkhāradhātuyā …</span><br />
</p>
<p id="cnd16c2p7">
<span class="m-text m-primary">viññāṇadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="cnd16c2p8">
<span class="m-text m-primary">Tasmā buddho okañjaho.</span><br />
</p>
<p id="cnd16c3p1">
<span class="m-text m-primary">**Taṇhacchidan**ti.</span><br />
</p>
<p id="cnd16c3p2">
<span class="m-text m-primary">**Taṇhā**ti rūpataṇhā …pe… dhammataṇhā.</span><br />
</p>
<p id="cnd16c3p3">
<span class="m-text m-primary">Sā taṇhā buddhassa bhagavato chinnā ucchinnā samucchinnā vūpasantā paṭippassaddhā abhabbuppattikā ñāṇagginā daḍḍhā.</span><br />
</p>
<p id="cnd16c3p4">
<span class="m-text m-primary">Tasmā buddho taṇhacchido.</span><br />
</p>
<p id="cnd16c3p5">
<span class="m-text m-primary">**Anejo**ti **ejā** vuccati taṇhā.</span><br />
</p>
<p id="cnd16c3p6">
<span class="m-text m-primary">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd16c3p7">
<span class="m-text m-primary">Sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="cnd16c3p8">
<span class="m-text m-primary">Tasmā buddho anejo.</span><br />
</p>
<p id="cnd16c3p9">
<span class="m-text m-primary">Ejāya pahīnattā anejo bhagavā lābhepi na iñjati, alābhepi na iñjati, yasepi na iñjati, ayasepi na iñjati, pasaṁsāyapi na iñjati, nindāyapi na iñjati, sukhepi na iñjati, dukkhepi na iñjati na calati na vedhati na pavedhati na sampavedhatīti.</span><br />
</p>
<p id="cnd16c3p10">
<span class="m-text m-primary">Tasmā buddho anejoti—</span><br />
</p>
<p id="cnd16c3p11">
<span class="m-text m-primary">okañjahaṁ taṇhacchidaṁ anejaṁ.</span><br />
</p>
<p id="cnd16c3p12">
<span class="m-text m-primary">**Iccāyasmā bhadrāvudho**ti.</span><br />
</p>
<p id="cnd16c3p13">
<span class="m-text m-primary">**Iccā**ti padasandhi …pe…</span><br />
</p>
<p id="cnd16c3p14">
<span class="m-text m-primary">**āyasmā**ti, piyavacanaṁ …pe…</span><br />
</p>
<p id="cnd16c3p15">
<span class="m-text m-primary">**bhadrāvudho**ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd16c3p16">
<span class="m-text m-primary">iccāyasmā bhadrāvudho.</span><br />
</p>
<p id="cnd16c4p1">
<span class="m-text m-primary">**Nandiñjahaṁ oghatiṇṇaṁ vimuttan**ti nandī vuccati taṇhā.</span><br />
</p>
<p id="cnd16c4p2">
<span class="m-text m-primary">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd16c4p3">
<span class="m-text m-primary">Sā nandī sā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="cnd16c4p4">
<span class="m-text m-primary">Tasmā buddho nandiñjaho.</span><br />
</p>
<p id="cnd16c4p5">
<span class="m-text m-primary">**Oghatiṇṇan**ti bhagavā kāmoghaṁ tiṇṇo bhavoghaṁ tiṇṇo diṭṭhoghaṁ tiṇṇo avijjoghaṁ tiṇṇo sabbasaṁsārapathaṁ tiṇṇo uttiṇṇo nitthiṇṇo atikkanto samatikkanto vītivatto.</span><br />
</p>
<p id="cnd16c4p6">
<span class="m-text m-primary">So vutthavāso ciṇṇacaraṇo …pe… jātimaraṇasaṁsāro natthi tassa punabbhavoti—</span><br />
</p>
<p id="cnd16c4p7">
<span class="m-text m-primary">nandiñjahaṁ oghatiṇṇaṁ.</span><br />
</p>
<p id="cnd16c4p8">
<span class="m-text m-primary">**Vimuttan**ti bhagavato rāgā cittaṁ muttaṁ vimuttaṁ suvimuttaṁ, dosā cittaṁ … mohā cittaṁ …pe…</span><br />
</p>
<p id="cnd16c4p9">
<span class="m-text m-primary">sabbākusalābhisaṅkhārehi cittaṁ muttaṁ vimuttaṁ suvimuttanti—</span><br />
</p>
<p id="cnd16c4p10">
<span class="m-text m-primary">nandiñjahaṁ oghatiṇṇaṁ vimuttaṁ.</span><br />
</p>
<p id="cnd16c5p1">
<span class="m-text m-primary">**Kappañjahaṁ abhiyāce sumedhan**ti.</span><br />
</p>
<p id="cnd16c5p2">
<span class="m-text m-primary">**Kappā**ti dve kappā—</span><br />
</p>
<p id="cnd16c5p3">
<span class="m-text m-primary">taṇhākappo ca diṭṭhikappo ca …pe…</span><br />
</p>
<p id="cnd16c5p4">
<span class="m-text m-primary">ayaṁ taṇhākappo …pe…</span><br />
</p>
<p id="cnd16c5p5">
<span class="m-text m-primary">ayaṁ diṭṭhikappo.</span><br />
</p>
<p id="cnd16c5p6">
<span class="m-text m-primary">Buddhassa bhagavato taṇhākappo pahīno diṭṭhikappo paṭinissaṭṭho.</span><br />
</p>
<p id="cnd16c5p7">
<span class="m-text m-primary">Taṇhākappassa pahīnattā diṭṭhikappassa paṭinissaṭṭhattā tasmā buddho kappañjaho.</span><br />
</p>
<p id="cnd16c5p8">
<span class="m-text m-primary">**Abhiyāce**ti yācāmi abhiyācāmi ajjhesāmi sādiyāmi patthayāmi pihayāmi jappāmi abhijappāmi.</span><br />
</p>
<p id="cnd16c5p9">
<span class="m-text m-primary">**Sumedhā** vuccati paññā.</span><br />
</p>
<p id="cnd16c5p10">
<span class="m-text m-primary">Yā paññā pajānanā …pe… amoho dhammavicayo sammādiṭṭhi.</span><br />
</p>
<p id="cnd16c5p11">
<span class="m-text m-primary">Bhagavā imāya medhāya paññāya upeto samupeto upāgato samupāgato upapanno samupapanno samannāgato.</span><br />
</p>
<p id="cnd16c5p12">
<span class="m-text m-primary">Tasmā buddho sumedhoti—</span><br />
</p>
<p id="cnd16c5p13">
<span class="m-text m-primary">kappañjahaṁ abhiyāce sumedhaṁ.</span><br />
</p>
<p id="cnd16c6p1">
<span class="m-text m-primary">**Sutvāna nāgassa apanamissanti ito**ti.</span><br />
</p>
<p id="cnd16c6p2">
<span class="m-text m-primary">**Nāgassā**ti nāgo.</span><br />
</p>
<p id="cnd16c6p3">
<span class="m-text m-primary">Bhagavā āguṁ na karotīti nāgo, na gacchatīti nāgo, na āgacchatīti nāgo …pe… evaṁ bhagavā na gacchatīti nāgo.</span><br />
</p>
<p id="cnd16c6p4">
<span class="m-text m-primary">**Sutvāna nāgassa apanamissanti ito**ti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ sutvā suṇitvā uggahetvā upadhārayitvā upalakkhayitvā ito apanamissanti vajissanti pakkamissanti disāvidisaṁ gamissantīti—</span><br />
</p>
<p id="cnd16c6p5">
<span class="m-text m-primary">sutvāna nāgassa apanamissanti ito.</span><br />
</p>
<p id="cnd16c6p6">
<span class="m-text m-primary">Tenāha so brāhmaṇo—</span><br />
</p>
<p id="cnd16c7p1">
<span class="m-text m-primary">“Okañjahaṁ taṇhacchidaṁ anejaṁ,</span><br />
</p>
<p id="cnd16c7p2">
<span class="m-text m-primary">(iccāyasmā bhadrāvudho)</span><br />
</p>
<p id="cnd16c7p3">
<span class="m-text m-primary">Nandiñjahaṁ oghatiṇṇaṁ vimuttaṁ;</span><br />
</p>
<p id="cnd16c7p4">
<span class="m-text m-primary">Kappañjahaṁ abhiyāce sumedhaṁ,</span><br />
</p>
<p id="cnd16c7p5">
<span class="m-text m-primary">Sutvāna nāgassa apanamissanti ito”ti.</span><br />
</p>
<p id="cnd16c8p1">
<span class="m-text m-primary">**Nānājanā janapadehi saṅgatā,**</span><br />
</p>
<p id="cnd16c8p2">
<span class="m-text m-primary">**Tava vīra vākyaṁ abhikaṅkhamānā;**</span><br />
</p>
<p id="cnd16c8p3">
<span class="m-text m-primary">**Tesaṁ tuvaṁ sādhu viyākarohi,**</span><br />
</p>
<p id="cnd16c8p4">
<span class="m-text m-primary">**Tathā hi te vidito esa dhammo. **</span><br />
</p>
<p id="cnd16c9p1">
<span class="m-text m-primary">**Nānājanā janapadehi saṅgatā**ti.</span><br />
</p>
<p id="cnd16c9p2">
<span class="m-text m-primary">**Nānājanā**ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca.</span><br />
</p>
<p id="cnd16c9p3">
<span class="m-text m-primary">**Janapadehi saṅgatā**ti aṅgā ca magadhā ca kaliṅgā ca kāsiyā ca kosalā ca vajjiyā ca mallā ca cetiyamhā ca vaṁsā ca kurumhā ca pañcālā ca macchā ca surasenā ca assakā ca avantiyā ca yonā ca kambojā ca.</span><br />
</p>
<p id="cnd16c9p4">
<span class="m-text m-primary">**Saṅgatā**ti saṅgatā samāgatā samohitā sannipatitāti—</span><br />
</p>
<p id="cnd16c9p5">
<span class="m-text m-primary">nānājanā janapadehi saṅgatā.</span><br />
</p>
<p id="cnd16c10p1">
<span class="m-text m-primary">**Tava vīra vākyaṁ abhikaṅkhamānā**ti.</span><br />
</p>
<p id="cnd16c10p2">
<span class="m-text m-primary">**Vīrā**ti vīro.</span><br />
</p>
<p id="cnd16c10p3">
<span class="m-text m-primary">Bhagavā vīriyavāti vīro, pahūti vīro, visavīti vīro, alamattoti vīro, vigatalomahaṁsotipi vīro.</span><br />
</p>
<p id="cnd16c11p1">
<span class="m-text m-primary">Virato idha sabbapāpakehi,</span><br />
</p>
<p id="cnd16c11p2">
<span class="m-text m-primary">Nirayadukkhaṁ aticca vīriyavāso;</span><br />
</p>
<p id="cnd16c11p3">
<span class="m-text m-primary">So vīriyavā padhānavā,</span><br />
</p>
<p id="cnd16c11p4">
<span class="m-text m-primary">Vīro tādi pavuccate tathattāti.</span><br />
</p>
<p id="cnd16c12p1">
<span class="m-text m-primary">**Tava vīra vākyaṁ abhikaṅkhamānā**ti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ.</span><br />
</p>
<p id="cnd16c12p2">
<span class="m-text m-primary">**Abhikaṅkhamānā**ti abhikaṅkhamānā icchamānā sādiyamānā patthayamānā pihayamānā abhijappamānāti—</span><br />
</p>
<p id="cnd16c12p3">
<span class="m-text m-primary">tava vīra vākyaṁ abhikaṅkhamānā.</span><br />
</p>
<p id="cnd16c13p1">
<span class="m-text m-primary">**Tesaṁ tuvaṁ sādhu viyākarohī**ti.</span><br />
</p>
<p id="cnd16c13p2">
<span class="m-text m-primary">**Tesan**ti tesaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ.</span><br />
</p>
<p id="cnd16c13p3">
<span class="m-text m-primary">**Tuvan**ti bhagavantaṁ bhaṇati.</span><br />
</p>
<p id="cnd16c13p4">
<span class="m-text m-primary">**Sādhu viyākarohī**ti sādhu ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span><br />
</p>
<p id="cnd16c13p5">
<span class="m-text m-primary">tesaṁ tuvaṁ sādhu viyākarohi.</span><br />
</p>
<p id="cnd16c14p1">
<span class="m-text m-primary">**Tathā hi te vidito esa dhammo**ti tathā hi te vidito tulito tīrito vibhūto vibhāvito esa dhammoti—</span><br />
</p>
<p id="cnd16c14p2">
<span class="m-text m-primary">tathā hi te vidito esa dhammo.</span><br />
</p>
<p id="cnd16c14p3">
<span class="m-text m-primary">Tenāha so brāhmaṇo—</span><br />
</p>
<p id="cnd16c15p1">
<span class="m-text m-primary">“Nānājanā janapadehi saṅgatā,</span><br />
</p>
<p id="cnd16c15p2">
<span class="m-text m-primary">Tava vīra vākyaṁ abhikaṅkhamānā;</span><br />
</p>
<p id="cnd16c15p3">
<span class="m-text m-primary">Tesaṁ tuvaṁ sādhu viyākarohi,</span><br />
</p>
<p id="cnd16c15p4">
<span class="m-text m-primary">Tathā hi te vidito esa dhammo”ti.</span><br />
</p>
<p id="cnd16c16p1">
<span class="m-text m-primary">**Ādānataṇhaṁ vinayetha sabbaṁ,**</span><br />
</p>
<p id="cnd16c16p2">
<span class="m-text m-primary">(bhadrāvudhāti bhagavā)</span><br />
</p>
<p id="cnd16c16p3">
<span class="m-text m-primary">**Uddhaṁ adho tiriyañcāpi majjhe;**</span><br />
</p>
<p id="cnd16c16p4">
<span class="m-text m-primary">**Yaṁ yañhi lokasmimupādiyanti,**</span><br />
</p>
<p id="cnd16c16p5">
<span class="m-text m-primary">**Teneva māro anveti jantuṁ. **</span><br />
</p>
<p id="cnd16c17p1">
<span class="m-text m-primary">**Ādānataṇhaṁ vinayetha sabban**ti ādānataṇhaṁ vuccati rūpataṇhā …pe…</span><br />
</p>
<p id="cnd16c17p2">
<span class="m-text m-primary">ādānataṇhāti kiṅkāraṇā vuccati ādānataṇhā?</span><br />
</p>
<p id="cnd16c17p3">
<span class="m-text m-primary">Tāya taṇhāya rūpaṁ ādiyanti upādiyanti gaṇhanti parāmasanti abhinivisanti.</span><br />
</p>
<p id="cnd16c17p4">
<span class="m-text m-primary">Vedanaṁ …pe…</span><br />
</p>
<p id="cnd16c17p5">
<span class="m-text m-primary">saññaṁ …</span><br />
</p>
<p id="cnd16c17p6">
<span class="m-text m-primary">saṅkhāre …</span><br />
</p>
<p id="cnd16c17p7">
<span class="m-text m-primary">viññāṇaṁ …</span><br />
</p>
<p id="cnd16c17p8">
<span class="m-text m-primary">gatiṁ …</span><br />
</p>
<p id="cnd16c17p9">
<span class="m-text m-primary">upapattiṁ …</span><br />
</p>
<p id="cnd16c17p10">
<span class="m-text m-primary">paṭisandhiṁ …</span><br />
</p>
<p id="cnd16c17p11">
<span class="m-text m-primary">bhavaṁ …</span><br />
</p>
<p id="cnd16c17p12">
<span class="m-text m-primary">saṁsāraṁ …</span><br />
</p>
<p id="cnd16c17p13">
<span class="m-text m-primary">vaṭṭaṁ ādiyanti upādiyanti gaṇhanti parāmasanti abhinivisanti.</span><br />
</p>
<p id="cnd16c17p14">
<span class="m-text m-primary">Taṅkāraṇā vuccati ādānataṇhā.</span><br />
</p>
<p id="cnd16c17p15">
<span class="m-text m-primary">**Ādānataṇhaṁ vinayetha sabban**ti sabbaṁ ādānataṇhaṁ vinayeyya paṭivinayeyya pajaheyya vinodeyya byantīkareyya anabhāvaṁ gameyyāti—</span><br />
</p>
<p id="cnd16c17p16">
<span class="m-text m-primary">ādānataṇhaṁ vinayetha sabbaṁ.</span><br />
</p>
<p id="cnd16c17p17">
<span class="m-text m-primary">**Bhadrāvudhāti bhagavā**ti.</span><br />
</p>
<p id="cnd16c17p18">
<span class="m-text m-primary">**Bhadrāvudhā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd16c17p19">
<span class="m-text m-primary">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd16c17p20">
<span class="m-text m-primary">bhadrāvudhāti bhagavā.</span><br />
</p>
<p id="cnd16c18p1">
<span class="m-text m-primary">**Uddhaṁ adho tiriyañcāpi majjhe**ti.</span><br />
</p>
<p id="cnd16c18p2">
<span class="m-text m-primary">**Uddhan**ti anāgataṁ;</span><br />
</p>
<p id="cnd16c18p3">
<span class="m-text m-primary">**adho**ti atītaṁ;</span><br />
</p>
<p id="cnd16c18p4">
<span class="m-text m-primary">**tiriyañcāpi majjhe**ti paccuppannaṁ.</span><br />
</p>
<p id="cnd16c18p5">
<span class="m-text m-primary">**Uddhan**ti devaloko;</span><br />
</p>
<p id="cnd16c18p6">
<span class="m-text m-primary">**adho**ti nirayaloko;</span><br />
</p>
<p id="cnd16c18p7">
<span class="m-text m-primary">**tiriyañcāpi majjhe**ti manussaloko.</span><br />
</p>
<p id="cnd16c18p8">
<span class="m-text m-primary">Atha vā **uddhan**ti kusalā dhammā;</span><br />
</p>
<p id="cnd16c18p9">
<span class="m-text m-primary">**adho**ti akusalā dhammā;</span><br />
</p>
<p id="cnd16c18p10">
<span class="m-text m-primary">**tiriyañcāpi majjhe**ti abyākatā dhammā.</span><br />
</p>
<p id="cnd16c18p11">
<span class="m-text m-primary">**Uddhan**ti arūpadhātu;</span><br />
</p>
<p id="cnd16c18p12">
<span class="m-text m-primary">**adho**ti kāmadhātu;</span><br />
</p>
<p id="cnd16c18p13">
<span class="m-text m-primary">**tiriyañcāpi majjhe**ti rūpadhātu.</span><br />
</p>
<p id="cnd16c18p14">
<span class="m-text m-primary">**Uddhan**ti sukhā vedanā;</span><br />
</p>
<p id="cnd16c18p15">
<span class="m-text m-primary">**adho**ti dukkhā vedanā;</span><br />
</p>
<p id="cnd16c18p16">
<span class="m-text m-primary">**tiriyañcāpi majjhe**ti adukkhamasukhā vedanā.</span><br />
</p>
<p id="cnd16c18p17">
<span class="m-text m-primary">**Uddhan**ti uddhaṁ pādatalā;</span><br />
</p>
<p id="cnd16c18p18">
<span class="m-text m-primary">**adho**ti adho kesamatthakā;</span><br />
</p>
<p id="cnd16c18p19">
<span class="m-text m-primary">**tiriyañcāpi majjhe**ti vemajjheti—</span><br />
</p>
<p id="cnd16c18p20">
<span class="m-text m-primary">uddhaṁ adho tiriyañcāpi majjhe.</span><br />
</p>
<p id="cnd16c19p1">
<span class="m-text m-primary">**Yaṁ yañhi lokasmimupādiyantī**ti yaṁ yaṁ rūpagataṁ vedanāgataṁ saññāgataṁ saṅkhāragataṁ viññāṇagataṁ ādiyanti upādiyanti gaṇhanti parāmasanti abhinivisanti.</span><br />
</p>
<p id="cnd16c19p2">
<span class="m-text m-primary">**Lokasmin**ti apāyaloke …pe… āyatanaloketi—</span><br />
</p>
<p id="cnd16c19p3">
<span class="m-text m-primary">yaṁ yañhi lokasmimupādiyanti.</span><br />
</p>
<p id="cnd16c20p1">
<span class="m-text m-primary">**Teneva māro anveti jantun**ti teneva kammābhisaṅkhāravasena paṭisandhiko khandhamāro dhātumāro āyatanamāro gatimāro upapattimāro paṭisandhimāro bhavamāro saṁsāramāro vaṭṭamāro anveti anugacchati anvāyiko hoti.</span><br />
</p>
<p id="cnd16c20p2">
<span class="m-text m-primary">**Jantun**ti sattaṁ janaṁ naraṁ mānavaṁ posaṁ puggalaṁ jīvaṁ jāguṁ jantuṁ indaguṁ manujanti—</span><br />
</p>
<p id="cnd16c20p3">
<span class="m-text m-primary">teneva māro anveti jantuṁ.</span><br />
</p>
<p id="cnd16c20p4">
<span class="m-text m-primary">Tenāha bhagavā—</span><br />
</p>
<p id="cnd16c21p1">
<span class="m-text m-primary">“Ādānataṇhaṁ vinayetha sabbaṁ,</span><br />
</p>
<p id="cnd16c21p2">
<span class="m-text m-primary">(bhadrāvudhāti bhagavā)</span><br />
</p>
<p id="cnd16c21p3">
<span class="m-text m-primary">Uddhaṁ adho tiriyañcāpi majjhe;</span><br />
</p>
<p id="cnd16c21p4">
<span class="m-text m-primary">Yaṁ yañhi lokasmimupādiyanti,</span><br />
</p>
<p id="cnd16c21p5">
<span class="m-text m-primary">Teneva māro anveti jantun”ti.</span><br />
</p>
<p id="cnd16c22p1">
<span class="m-text m-primary">**Tasmā pajānaṁ na upādiyetha,**</span><br />
</p>
<p id="cnd16c22p2">
<span class="m-text m-primary">**Bhikkhu sato kiñcanaṁ sabbaloke;**</span><br />
</p>
<p id="cnd16c22p3">
<span class="m-text m-primary">**Ādānasatte iti pekkhamāno,**</span><br />
</p>
<p id="cnd16c22p4">
<span class="m-text m-primary">**Pajaṁ imaṁ maccudheyye visattaṁ. **</span><br />
</p>
<p id="cnd16c23p1">
<span class="m-text m-primary">**Tasmā pajānaṁ na upādiyethā**ti.</span><br />
</p>
<p id="cnd16c23p2">
<span class="m-text m-primary">**Tasmā**ti tasmā taṅkāraṇā taṁhetu tappaccayā taṁnidānā, etaṁ ādīnavaṁ sampassamāno ādānataṇhāyāti—</span><br />
</p>
<p id="cnd16c23p3">
<span class="m-text m-primary">tasmā.</span><br />
</p>
<p id="cnd16c23p4">
<span class="m-text m-primary">**Pajānan**ti jānanto pajānanto ājānanto vijānanto paṭivijānanto paṭivijjhanto “sabbe saṅkhārā aniccā”ti …pe…</span><br />
</p>
<p id="cnd16c23p5">
<span class="m-text m-primary">“yaṁ kiñci samudayadhammaṁ sabbaṁ taṁ nirodhadhamman”ti jānanto pajānanto ājānanto vijānanto paṭivijānanto paṭivijjhanto.</span><br />
</p>
<p id="cnd16c23p6">
<span class="m-text m-primary">**Na upādiyethā**ti rūpaṁ nādiyeyya na upādiyeyya na gaṇheyya na parāmaseyya nābhiniviseyya;</span><br />
</p>
<p id="cnd16c23p7">
<span class="m-text m-primary">vedanaṁ …pe…</span><br />
</p>
<p id="cnd16c23p8">
<span class="m-text m-primary">saññaṁ …</span><br />
</p>
<p id="cnd16c23p9">
<span class="m-text m-primary">saṅkhāre …</span><br />
</p>
<p id="cnd16c23p10">
<span class="m-text m-primary">viññāṇaṁ …</span><br />
</p>
<p id="cnd16c23p11">
<span class="m-text m-primary">gatiṁ …</span><br />
</p>
<p id="cnd16c23p12">
<span class="m-text m-primary">upapattiṁ …</span><br />
</p>
<p id="cnd16c23p13">
<span class="m-text m-primary">paṭisandhiṁ …</span><br />
</p>
<p id="cnd16c23p14">
<span class="m-text m-primary">bhavaṁ …</span><br />
</p>
<p id="cnd16c23p15">
<span class="m-text m-primary">saṁsāraṁ …</span><br />
</p>
<p id="cnd16c23p16">
<span class="m-text m-primary">vaṭṭaṁ nādiyeyya na upādiyeyya na gaṇheyya na parāmaseyya nābhiniviseyyāti—</span><br />
</p>
<p id="cnd16c23p17">
<span class="m-text m-primary">tasmā pajānaṁ na upādiyetha.</span><br />
</p>
<p id="cnd16c24p1">
<span class="m-text m-primary">**Bhikkhu sato kiñcanaṁ sabbaloke**ti.</span><br />
</p>
<p id="cnd16c24p2">
<span class="m-text m-primary">**Bhikkhū**ti puthujjanakalyāṇako vā bhikkhu, sekkho vā bhikkhu.</span><br />
</p>
<p id="cnd16c24p3">
<span class="m-text m-primary">**Sato**ti catūhi kāraṇehi sato—</span><br />
</p>
<p id="cnd16c24p4">
<span class="m-text m-primary">kāye kāyānupassanāsatipaṭṭhānaṁ bhāvento sato …pe…</span><br />
</p>
<p id="cnd16c24p5">
<span class="m-text m-primary">so vuccati satoti—</span><br />
</p>
<p id="cnd16c24p6">
<span class="m-text m-primary">bhikkhu sato.</span><br />
</p>
<p id="cnd16c24p7">
<span class="m-text m-primary">**Kiñcanan**ti kiñci rūpagataṁ vedanāgataṁ saññāgataṁ saṅkhāragataṁ viññāṇagataṁ.</span><br />
</p>
<p id="cnd16c24p8">
<span class="m-text m-primary">**Sabbaloke**ti sabbaapāyaloke sabbamanussaloke sabbadevaloke sabbakhandhaloke sabbadhātuloke sabbaāyatanaloketi—</span><br />
</p>
<p id="cnd16c24p9">
<span class="m-text m-primary">bhikkhu sato kiñcanaṁ sabbaloke.</span><br />
</p>
<p id="cnd16c25p1">
<span class="m-text m-primary">**Ādānasatte iti pekkhamāno**ti ādānasattā vuccanti ye rūpaṁ ādiyanti upādiyanti gaṇhanti parāmasanti abhinivisanti;</span><br />
</p>
<p id="cnd16c25p2">
<span class="m-text m-primary">vedanaṁ …pe…</span><br />
</p>
<p id="cnd16c25p3">
<span class="m-text m-primary">saññaṁ …</span><br />
</p>
<p id="cnd16c25p4">
<span class="m-text m-primary">saṅkhāre …</span><br />
</p>
<p id="cnd16c25p5">
<span class="m-text m-primary">viññāṇaṁ …</span><br />
</p>
<p id="cnd16c25p6">
<span class="m-text m-primary">gatiṁ …</span><br />
</p>
<p id="cnd16c25p7">
<span class="m-text m-primary">upapattiṁ …</span><br />
</p>
<p id="cnd16c25p8">
<span class="m-text m-primary">paṭisandhiṁ …</span><br />
</p>
<p id="cnd16c25p9">
<span class="m-text m-primary">bhavaṁ …</span><br />
</p>
<p id="cnd16c25p10">
<span class="m-text m-primary">saṁsāraṁ …</span><br />
</p>
<p id="cnd16c25p11">
<span class="m-text m-primary">vaṭṭaṁ ādiyanti upādiyanti gaṇhanti parāmasanti abhinivisanti.</span><br />
</p>
<p id="cnd16c25p12">
<span class="m-text m-primary">**Itī**ti padasandhi …pe… padānupubbatāpetaṁ itīti.</span><br />
</p>
<p id="cnd16c25p13">
<span class="m-text m-primary">**Pekkhamāno**ti pekkhamāno dakkhamāno dissamāno passamāno olokayamāno nijjhāyamāno upaparikkhamānoti—</span><br />
</p>
<p id="cnd16c25p14">
<span class="m-text m-primary">ādānasatte iti pekkhamāno.</span><br />
</p>
<p id="cnd16c26p1">
<span class="m-text m-primary">**Pajaṁ imaṁ maccudheyye visattan**ti.</span><br />
</p>
<p id="cnd16c26p2">
<span class="m-text m-primary">**Pajā**ti sattādhivacanaṁ maccudheyyā vuccanti kilesā ca khandhā ca abhisaṅkhārā ca.</span><br />
</p>
<p id="cnd16c26p3">
<span class="m-text m-primary">Pajā maccudheyye māradheyye maraṇadheyye sattā visattā āsattā laggā laggitā palibuddhā.</span><br />
</p>
<p id="cnd16c26p4">
<span class="m-text m-primary">Yathā bhittikhile vā nāgadante vā bhaṇḍaṁ sattaṁ visattaṁ āsattaṁ laggaṁ laggitaṁ palibuddhaṁ, evameva pajā maccudheyye māradheyye maraṇadheyye sattā visattā āsattā laggā laggitā palibuddhāti—</span><br />
</p>
<p id="cnd16c26p5">
<span class="m-text m-primary">pajaṁ imaṁ maccudheyye visattaṁ.</span><br />
</p>
<p id="cnd16c26p6">
<span class="m-text m-primary">Tenāha bhagavā—</span><br />
</p>
<p id="cnd16c27p1">
<span class="m-text m-primary">“Tasmā pajānaṁ na upādiyetha,</span><br />
</p>
<p id="cnd16c27p2">
<span class="m-text m-primary">Bhikkhu sato kiñcanaṁ sabbaloke;</span><br />
</p>
<p id="cnd16c27p3">
<span class="m-text m-primary">Ādānasatte iti pekkhamāno,</span><br />
</p>
<p id="cnd16c27p4">
<span class="m-text m-primary">Pajaṁ imaṁ maccudheyye visattan”ti.</span><br />
</p>
<p id="cnd16c28p1">
<span class="m-text m-primary">Saha gāthāpariyosānā …pe…</span><br />
</p>
<p id="cnd16c28p2">
<span class="m-text m-primary">satthā me bhante bhagavā, sāvakohamasmīti.</span><br />
</p>
<p id="cnd16c28p3">
<span class="m-text m-primary">Bhadrāvudhamāṇavapucchāniddeso dvādasamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>