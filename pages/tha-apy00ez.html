<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy00ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy00ez.html" />
  <meta property="og:description" content="Buddhavagga 12. Ānandattheraapadāna “Ārāmadvārā nikkhamma, padumuttaro mahāmuni; Vassento amataṁ vuṭṭhiṁ, nibbāpesi mahājanaṁ. Satasahassaṁ te dhīrā, chaḷabhiññā mahiddhikā; Parivārenti sambuddhaṁ, chāyāva anapāyinī. Hatthikkhandhagato āsiṁ, setacchattaṁ varuttamaṁ; Sucārurūpaṁ disvāna, vitti me udapajjatha. Oruyha hatthikhandhamhā, upagacchiṁ narāsabhaṁ; Ratanāmayachattaṁ me, buddhaseṭṭhassa dhārayiṁ. Mama saṅkappamaññāya, padumuttaro mahāisi; Taṁ kathaṁ ṭhapayitvāna, imā …" />
  <meta name="twitter:description" content="Buddhavagga 12. Ānandattheraapadāna “Ārāmadvārā nikkhamma, padumuttaro mahāmuni; Vassento amataṁ vuṭṭhiṁ, nibbāpesi mahājanaṁ. Satasahassaṁ te dhīrā, chaḷabhiññā mahiddhikā; Parivārenti sambuddhaṁ, chāyāva anapāyinī. Hatthikkhandhagato āsiṁ, setacchattaṁ varuttamaṁ; Sucārurūpaṁ disvāna, vitti me udapajjatha. Oruyha hatthikhandhamhā, upagacchiṁ narāsabhaṁ; Ratanāmayachattaṁ me, buddhaseṭṭhassa dhārayiṁ. Mama saṅkappamaññāya, padumuttaro mahāisi; Taṁ kathaṁ ṭhapayitvāna, imā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="anandattheraapadana">
<h3><a href="#anandattheraapadana">12. Ānandattheraapadāna</a></h3>
<p id="tha-ap12c1p1">
<span class="m-text m-primary">“Ārāmadvārā nikkhamma,</span><br />
</p>
<p id="tha-ap12c1p2">
<span class="m-text m-primary">padumuttaro mahāmuni;</span><br />
</p>
<p id="tha-ap12c1p3">
<span class="m-text m-primary">Vassento amataṁ vuṭṭhiṁ,</span><br />
</p>
<p id="tha-ap12c1p4">
<span class="m-text m-primary">nibbāpesi mahājanaṁ.</span><br />
</p>
<p id="tha-ap12c2p1">
<span class="m-text m-primary">Satasahassaṁ te dhīrā,</span><br />
</p>
<p id="tha-ap12c2p2">
<span class="m-text m-primary">chaḷabhiññā mahiddhikā;</span><br />
</p>
<p id="tha-ap12c2p3">
<span class="m-text m-primary">Parivārenti sambuddhaṁ,</span><br />
</p>
<p id="tha-ap12c2p4">
<span class="m-text m-primary">chāyāva anapāyinī.</span><br />
</p>
<p id="tha-ap12c3p1">
<span class="m-text m-primary">Hatthikkhandhagato āsiṁ,</span><br />
</p>
<p id="tha-ap12c3p2">
<span class="m-text m-primary">setacchattaṁ varuttamaṁ;</span><br />
</p>
<p id="tha-ap12c3p3">
<span class="m-text m-primary">Sucārurūpaṁ disvāna,</span><br />
</p>
<p id="tha-ap12c3p4">
<span class="m-text m-primary">vitti me udapajjatha.</span><br />
</p>
<p id="tha-ap12c4p1">
<span class="m-text m-primary">Oruyha hatthikhandhamhā,</span><br />
</p>
<p id="tha-ap12c4p2">
<span class="m-text m-primary">upagacchiṁ narāsabhaṁ;</span><br />
</p>
<p id="tha-ap12c4p3">
<span class="m-text m-primary">Ratanāmayachattaṁ me,</span><br />
</p>
<p id="tha-ap12c4p4">
<span class="m-text m-primary">buddhaseṭṭhassa dhārayiṁ.</span><br />
</p>
<p id="tha-ap12c5p1">
<span class="m-text m-primary">Mama saṅkappamaññāya,</span><br />
</p>
<p id="tha-ap12c5p2">
<span class="m-text m-primary">padumuttaro mahāisi;</span><br />
</p>
<p id="tha-ap12c5p3">
<span class="m-text m-primary">Taṁ kathaṁ ṭhapayitvāna,</span><br />
</p>
<p id="tha-ap12c5p4">
<span class="m-text m-primary">imā gāthā abhāsatha.</span><br />
</p>
<p id="tha-ap12c6p1">
<span class="m-text m-primary">‘Yo so chattamadhāresi,</span><br />
</p>
<p id="tha-ap12c6p2">
<span class="m-text m-primary">soṇṇālaṅkārabhūsitaṁ;</span><br />
</p>
<p id="tha-ap12c6p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap12c6p4">
<span class="m-text m-primary">suṇotha mama bhāsato.</span><br />
</p>
<p id="tha-ap12c7p1">
<span class="m-text m-primary">Ito gantvā ayaṁ poso,</span><br />
</p>
<p id="tha-ap12c7p2">
<span class="m-text m-primary">tusitaṁ āvasissati;</span><br />
</p>
<p id="tha-ap12c7p3">
<span class="m-text m-primary">Anubhossati sampattiṁ,</span><br />
</p>
<p id="tha-ap12c7p4">
<span class="m-text m-primary">accharāhi purakkhato.</span><br />
</p>
<p id="tha-ap12c8p1">
<span class="m-text m-primary">Catuttiṁsatikkhattuñca,</span><br />
</p>
<p id="tha-ap12c8p2">
<span class="m-text m-primary">devarajjaṁ karissati;</span><br />
</p>
<p id="tha-ap12c8p3">
<span class="m-text m-primary">Balādhipo aṭṭhasataṁ,</span><br />
</p>
<p id="tha-ap12c8p4">
<span class="m-text m-primary">vasudhaṁ āvasissati.</span><br />
</p>
<p id="tha-ap12c9p1">
<span class="m-text m-primary">Aṭṭhapaññāsakkhattuñca,</span><br />
</p>
<p id="tha-ap12c9p2">
<span class="m-text m-primary">cakkavattī bhavissati;</span><br />
</p>
<p id="tha-ap12c9p3">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap12c9p4">
<span class="m-text m-primary">mahiyā kārayissati.</span><br />
</p>
<p id="tha-ap12c10p1">
<span class="m-text m-primary">Kappasatasahassamhi,</span><br />
</p>
<p id="tha-ap12c10p2">
<span class="m-text m-primary">okkākakulasambhavo;</span><br />
</p>
<p id="tha-ap12c10p3">
<span class="m-text m-primary">Gotamo nāma gottena,</span><br />
</p>
<p id="tha-ap12c10p4">
<span class="m-text m-primary">satthā loke bhavissati.</span><br />
</p>
<p id="tha-ap12c11p1">
<span class="m-text m-primary">Sakyānaṁ kulaketussa,</span><br />
</p>
<p id="tha-ap12c11p2">
<span class="m-text m-primary">ñātibandhu bhavissati;</span><br />
</p>
<p id="tha-ap12c11p3">
<span class="m-text m-primary">Ānando nāma nāmena,</span><br />
</p>
<p id="tha-ap12c11p4">
<span class="m-text m-primary">upaṭṭhāko mahesino.</span><br />
</p>
<p id="tha-ap12c12p1">
<span class="m-text m-primary">Ātāpī nipako cāpi,</span><br />
</p>
<p id="tha-ap12c12p2">
<span class="m-text m-primary">bāhusacce sukovido;</span><br />
</p>
<p id="tha-ap12c12p3">
<span class="m-text m-primary">Nivātavutti atthaddho,</span><br />
</p>
<p id="tha-ap12c12p4">
<span class="m-text m-primary">sabbapāṭhī bhavissati.</span><br />
</p>
<p id="tha-ap12c13p1">
<span class="m-text m-primary">Padhānapahitatto so,</span><br />
</p>
<p id="tha-ap12c13p2">
<span class="m-text m-primary">upasanto nirūpadhi;</span><br />
</p>
<p id="tha-ap12c13p3">
<span class="m-text m-primary">Sabbāsave pariññāya,</span><br />
</p>
<p id="tha-ap12c13p4">
<span class="m-text m-primary">nibbāyissatināsavo.</span><br />
</p>
<p id="tha-ap12c14p1">
<span class="m-text m-primary">Santi āraññakā nāgā,</span><br />
</p>
<p id="tha-ap12c14p2">
<span class="m-text m-primary">kuñjarā saṭṭhihāyanā;</span><br />
</p>
<p id="tha-ap12c14p3">
<span class="m-text m-primary">Tidhāpabhinnā mātaṅgā,</span><br />
</p>
<p id="tha-ap12c14p4">
<span class="m-text m-primary">īsādantā urūḷhavā.</span><br />
</p>
<p id="tha-ap12c15p1">
<span class="m-text m-primary">Anekasatasahassā,</span><br />
</p>
<p id="tha-ap12c15p2">
<span class="m-text m-primary">paṇḍitāpi mahiddhikā;</span><br />
</p>
<p id="tha-ap12c15p3">
<span class="m-text m-primary">Sabbe te buddhanāgassa,</span><br />
</p>
<p id="tha-ap12c15p4">
<span class="m-text m-primary">na hontupaṇidhimhi te’.</span><br />
</p>
<p id="tha-ap12c16p1">
<span class="m-text m-primary">Ādiyāme namassāmi,</span><br />
</p>
<p id="tha-ap12c16p2">
<span class="m-text m-primary">majjhime atha pacchime;</span><br />
</p>
<p id="tha-ap12c16p3">
<span class="m-text m-primary">Pasannacitto sumano,</span><br />
</p>
<p id="tha-ap12c16p4">
<span class="m-text m-primary">buddhaseṭṭhaṁ upaṭṭhahiṁ.</span><br />
</p>
<p id="tha-ap12c17p1">
<span class="m-text m-primary">Ātāpī nipako cāpi,</span><br />
</p>
<p id="tha-ap12c17p2">
<span class="m-text m-primary">sampajāno patissato;</span><br />
</p>
<p id="tha-ap12c17p3">
<span class="m-text m-primary">Sotāpattiphalaṁ patto,</span><br />
</p>
<p id="tha-ap12c17p4">
<span class="m-text m-primary">sekhabhūmīsu kovido.</span><br />
</p>
<p id="tha-ap12c18p1">
<span class="m-text m-primary">Satasahassito kappe,</span><br />
</p>
<p id="tha-ap12c18p2">
<span class="m-text m-primary">yaṁ kammamabhinīhariṁ;</span><br />
</p>
<p id="tha-ap12c18p3">
<span class="m-text m-primary">Tāhaṁ bhūmimanuppatto,</span><br />
</p>
<p id="tha-ap12c18p4">
<span class="m-text m-primary">ṭhitā saddhammamācalā.</span><br />
</p>
<p id="tha-ap12c19p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap12c19p2">
<span class="m-text m-primary">buddhaseṭṭhassa santike;</span><br />
</p>
<p id="tha-ap12c19p3">
<span class="m-text m-primary">Tisso vijjā anuppattā,</span><br />
</p>
<p id="tha-ap12c19p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap12c20p1">
<span class="m-text m-primary">Paṭisambhidā catasso,</span><br />
</p>
<p id="tha-ap12c20p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap12c20p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap12c20p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap12c21p1">
<span class="m-text m-primary">Itthaṁ sudaṁ āyasmā ānando thero imā gāthāyo abhāsitthāti.</span><br />
</p>
<p id="tha-ap12c22p1">
<span class="m-text m-primary">Ānandattherassāpadānaṁ dasamaṁ.</span><br />
</p>
<p id="tha-ap12c23p1">
<span class="m-text m-primary">Tassuddānaṁ</span><br />
</p>
<p id="tha-ap12c24p1">
<span class="m-text m-primary">Buddho paccekabuddho ca,</span><br />
</p>
<p id="tha-ap12c24p2">
<span class="m-text m-primary">sāriputto ca kolito;</span><br />
</p>
<p id="tha-ap12c24p3">
<span class="m-text m-primary">Kassapo anuruddho ca,</span><br />
</p>
<p id="tha-ap12c24p4">
<span class="m-text m-primary">puṇṇatthero upāli ca.</span><br />
</p>
<p id="tha-ap12c25p1">
<span class="m-text m-primary">Aññāsikoṇḍañño piṇḍolo,</span><br />
</p>
<p id="tha-ap12c25p2">
<span class="m-text m-primary">revatānandapaṇḍito;</span><br />
</p>
<p id="tha-ap12c25p3">
<span class="m-text m-primary">Chasatāni ca paññāsa,</span><br />
</p>
<p id="tha-ap12c25p4">
<span class="m-text m-primary">gāthāyo sabbapiṇḍitā.</span><br />
</p>
<p id="tha-ap12c26p1">
<span class="m-text m-primary">Apadāne buddhavaggo paṭhamo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>