<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an7 &raquo; Aṅguttara Nikāya 7.52 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0007p0052.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an7-index.html">an7</a> &raquo;
          </span>
          Aṅguttara Nikāya 7.52
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0007p0051.html">Previous</a></div>
<div class="m-col-t-6 m-text-right">
<a href="../pages/an0007p0053.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 7.52</span></p>
<p id="an7p52c0p2">
<span class="pali m-text">5. Mahāyaññavagga</span><br />
<span class="sujato m-text">5. A Great Sacrifice</span><br />
</p>
<section id="danamahapphalasutta">
<span id="an7p52c0p3"></span><h2><span class="pali m-text">Dānamahapphalasutta</span></h2>
<p><span class="sujato m-text">A Very Fruitful Gift</span></p>
<p id="an7p52c1p1">
<span class="pali m-text">Ekaṁ samayaṁ bhagavā campāyaṁ viharati gaggarāya pokkharaṇiyā tīre.</span><br />
<span class="sujato m-text">At one time the Buddha was staying near Campā on the banks of the Gaggarā Lotus Pond.</span><br />
</p>
<p id="an7p52c1p2">
<span class="pali m-text">Atha kho sambahulā campeyyakā upāsakā yena āyasmā sāriputto tenupasaṅkamiṁsu; upasaṅkamitvā āyasmantaṁ sāriputtaṁ abhivādetvā ekamantaṁ nisīdiṁsu. Ekamantaṁ nisinnā kho campeyyakā upāsakā āyasmantaṁ sāriputtaṁ etadavocuṁ:</span><br />
<span class="sujato m-text">Then several lay followers of Campā went to Venerable Sāriputta, bowed, sat down to one side, and said to him,</span><br />
</p>
<p id="an7p52c1p3">
<span class="pali m-text">“cirassutā no, bhante, bhagavato sammukhā dhammīkathā.</span><br />
<span class="sujato m-text">“Sir, it’s been a long time since we’ve heard a Dhamma talk from the Buddha.</span><br />
</p>
<p id="an7p52c1p4">
<span class="pali m-text">Sādhu mayaṁ, bhante, labheyyāma bhagavato sammukhā dhammiṁ kathaṁ savanāyā”ti.</span><br />
<span class="sujato m-text">It would be good if we got to hear a Dhamma talk from the Buddha.”</span><br />
</p>
<p id="an7p52c1p5">
<span class="pali m-text">“Tenahāvuso, tadahuposathe āgaccheyyātha,</span><br />
<span class="sujato m-text">“Well then, reverends, come on the next sabbath day.</span><br />
</p>
<p id="an7p52c1p6">
<span class="pali m-text">appeva nāma labheyyātha bhagavato sammukhā dhammiṁ kathaṁ savanāyā”ti.</span><br />
<span class="sujato m-text">Hopefully you’ll get to hear a Dhamma talk from the Buddha.”</span><br />
</p>
<p id="an7p52c1p7">
<span class="pali m-text">“Evaṁ, bhante”ti kho campeyyakā upāsakā āyasmato sāriputtassa paṭissutvā uṭṭhāyāsanā āyasmantaṁ sāriputtaṁ abhivādetvā padakkhiṇaṁ katvā pakkamiṁsu.</span><br />
<span class="sujato m-text">“Yes, sir” they replied. Then they rose from their seats, bowed to Sāriputta, and respectfully circled him before leaving.</span><br />
</p>
<p id="an7p52c2p1">
<span class="pali m-text">Atha kho campeyyakā upāsakā tadahuposathe yenāyasmā sāriputto tenupasaṅkamiṁsu; upasaṅkamitvā āyasmantaṁ sāriputtaṁ abhivādetvā ekamantaṁ aṭṭhaṁsu.</span><br />
<span class="sujato m-text">Then on the next sabbath the lay followers of Campā went to Venerable Sāriputta, bowed, and stood to one side.</span><br />
</p>
<p id="an7p52c2p2">
<span class="pali m-text">Atha kho āyasmā sāriputto tehi campeyyakehi upāsakehi saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca:</span><br />
<span class="sujato m-text">Then they went together with Sāriputta to the Buddha, bowed, and sat down to one side. Sāriputta said to the Buddha:</span><br />
</p>
<p id="an7p52c3p1">
<span class="pali m-text">“Siyā nu kho, bhante, idhekaccassa tādisaṁyeva dānaṁ dinnaṁ na mahapphalaṁ hoti na mahānisaṁsaṁ;</span><br />
<span class="sujato m-text">“Sir, could it be that someone gives a gift and it is not very fruitful or beneficial,</span><br />
</p>
<p id="an7p52c3p2">
<span class="pali m-text">siyā pana, bhante, idhekaccassa tādisaṁyeva dānaṁ dinnaṁ mahapphalaṁ hoti mahānisaṁsan”ti?</span><br />
<span class="sujato m-text">while someone else gives exactly the same gift and it is very fruitful and beneficial?”</span><br />
</p>
<p id="an7p52c3p3">
<span class="pali m-text">“Siyā, sāriputta, idhekaccassa tādisaṁyeva dānaṁ dinnaṁ na mahapphalaṁ hoti na mahānisaṁsaṁ;</span><br />
<span class="sujato m-text">“Indeed it could, Sāriputta.”</span><br />
</p>
<p id="an7p52c3p4">
<span class="pali m-text">siyā pana, sāriputta, idhekaccassa tādisaṁyeva dānaṁ dinnaṁ mahapphalaṁ hoti mahānisaṁsan”ti.</span><br />
</p>
<p id="an7p52c3p5">
<span class="pali m-text">“Ko nu kho, bhante, hetu ko paccayo yena midhekaccassa tādisaṁyeva dānaṁ dinnaṁ na mahapphalaṁ hoti na mahānisaṁsaṁ;</span><br />
<span class="sujato m-text">“Sir, what is the cause, what is the reason for this?”</span><br />
</p>
<p id="an7p52c3p6">
<span class="pali m-text">ko nu kho, bhante, hetu ko paccayo yena midhekaccassa tādisaṁyeva dānaṁ dinnaṁ mahapphalaṁ hoti mahānisaṁsan”ti?</span><br />
</p>
<p id="an7p52c4p1">
<span class="pali m-text">“Idha, sāriputta, ekacco sāpekho dānaṁ deti, patibaddhacitto dānaṁ deti, sannidhipekho dānaṁ deti, ‘imaṁ pecca paribhuñjissāmī’ti dānaṁ deti.</span><br />
<span class="sujato m-text">“Sāriputta, take the case of a someone who gives a gift as an investment, their mind tied to it, expecting to keep it, thinking ‘I’ll enjoy this in my next life’.</span><br />
</p>
<p id="an7p52c4p2">
<span class="pali m-text">So taṁ dānaṁ deti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">They give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting.</span><br />
</p>
<p id="an7p52c4p3">
<span class="pali m-text">Taṁ kiṁ maññasi, sāriputta, dadeyya idhekacco evarūpaṁ dānan”ti?</span><br />
<span class="sujato m-text">What do you think, Sāriputta, don’t some people give gifts in this way?”</span><br />
</p>
<p id="an7p52c4p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an7p52c5p1">
<span class="pali m-text">“Tatra, sāriputta, yvāyaṁ sāpekho dānaṁ deti, patibaddhacitto dānaṁ deti, sannidhipekho dānaṁ deti, ‘imaṁ pecca paribhuñjissāmī’ti dānaṁ deti.</span><br />
<span class="sujato m-text">“Sāriputta, someone who gives a gift as an investment,</span><br />
</p>
<p id="an7p52c5p2">
<span class="pali m-text">So taṁ dānaṁ datvā kāyassa bhedā paraṁ maraṇā cātumahārājikānaṁ devānaṁ sahabyataṁ upapajjati.</span><br />
<span class="sujato m-text">when their body breaks up, after death, is reborn in the company of the gods of the Four Great Kings.</span><br />
</p>
<p id="an7p52c5p3">
<span class="pali m-text">So taṁ kammaṁ khepetvā taṁ iddhiṁ taṁ yasaṁ taṁ ādhipaccaṁ āgāmī hoti āgantā itthattaṁ.</span><br />
<span class="sujato m-text">When that deed, success, fame, and sovereignty is spent they return to this state of existence.</span><br />
</p>
<p id="an7p52c6p1">
<span class="pali m-text">Idha pana, sāriputta, ekacco na heva kho sāpekho dānaṁ deti, na patibaddhacitto dānaṁ deti, na sannidhipekho dānaṁ deti, na ‘imaṁ pecca paribhuñjissāmī’ti dānaṁ deti;</span><br />
<span class="sujato m-text">Next, take the case of a someone who gives a gift not as an investment, their mind not tied to it, not expecting to keep it, and not thinking, ‘I’ll enjoy this in my next life’.</span><br />
</p>
<p id="an7p52c6p2">
<span class="pali m-text">api ca kho ‘sāhu dānan’ti dānaṁ deti …pe….</span><br />
<span class="sujato m-text">But they give a gift thinking, ‘It’s good to give’ …</span><br />
</p>
<p id="an7p52c7p1">
<span class="pali m-text">Napi ‘sāhu dānan’ti dānaṁ deti;</span><br />
</p>
<p id="an7p52c7p2">
<span class="pali m-text">api ca kho ‘dinnapubbaṁ katapubbaṁ pitupitāmahehi na arahāmi porāṇaṁ kulavaṁsaṁ hāpetun’ti dānaṁ deti …pe….</span><br />
<span class="sujato m-text">They give a gift thinking, ‘Giving was practiced by my father and my father’s father. It would not be right for me to abandon this family tradition.’ …</span><br />
</p>
<p id="an7p52c8p1">
<span class="pali m-text">Napi ‘dinnapubbaṁ katapubbaṁ pitupitāmahehi na arahāmi porāṇaṁ kulavaṁsaṁ hāpetun’ti dānaṁ deti;</span><br />
</p>
<p id="an7p52c8p2">
<span class="pali m-text">api ca kho ‘ahaṁ pacāmi, ime na pacanti, nārahāmi pacanto apacantānaṁ dānaṁ adātun’ti dānaṁ deti …pe….</span><br />
<span class="sujato m-text">They give a gift thinking, ‘I cook, they don’t. It wouldn’t be right for me to not give to them.’ …</span><br />
</p>
<p id="an7p52c9p1">
<span class="pali m-text">Napi ‘ahaṁ pacāmi, ime na pacanti, nārahāmi pacanto apacantānaṁ dānaṁ adātun’ti dānaṁ deti;</span><br />
</p>
<p id="an7p52c9p2">
<span class="pali m-text">api ca kho ‘yathā tesaṁ pubbakānaṁ isīnaṁ tāni mahāyaññāni ahesuṁ, seyyathidaṁ—</span><br />
<span class="sujato m-text">They give a gift thinking, ‘The ancient brahmin seers were Aṭṭhaka, Vāmaka, Vāmadeva, Vessāmitta, Yamadaggi, Aṅgīrasa, Bhāradvāja, Vāseṭṭha, Kassapa, and Bhagu.</span><br />
</p>
<p id="an7p52c9p3">
<span class="pali m-text">aṭṭhakassa vāmakassa vāmadevassa vessāmittassa yamadaggino aṅgīrasassa bhāradvājassa vāseṭṭhassa kassapassa bhaguno, evaṁ me ayaṁ dānasaṁvibhāgo bhavissatī’ti dānaṁ deti …pe….</span><br />
<span class="sujato m-text">Just as they performed great sacrifices, I will share a gift.’ …</span><br />
</p>
<p id="an7p52c10p1">
<span class="pali m-text">Napi ‘yathā tesaṁ pubbakānaṁ isīnaṁ tāni mahāyaññāni ahesuṁ, seyyathidaṁ—</span><br />
</p>
<p id="an7p52c10p2">
<span class="pali m-text">aṭṭhakassa vāmakassa vāmadevassa vessāmittassa yamadaggino aṅgīrasassa bhāradvājassa vāseṭṭhassa kassapassa bhaguno, evaṁ me ayaṁ dānasaṁvibhāgo bhavissatī’ti dānaṁ deti;</span><br />
</p>
<p id="an7p52c10p3">
<span class="pali m-text">api ca kho ‘imaṁ me dānaṁ dadato cittaṁ pasīdati, attamanatā somanassaṁ upajāyatī’ti dānaṁ deti …pe….</span><br />
<span class="sujato m-text">They give a gift thinking, ‘When giving this gift my mind becomes clear, and I become happy and joyful.’ …</span><br />
</p>
<p id="an7p52c11p1">
<span class="pali m-text">Napi ‘imaṁ me dānaṁ dadato cittaṁ pasīdati, attamanatā somanassaṁ upajāyatī’ti dānaṁ deti;</span><br />
<span class="sujato m-text">They don’t give a gift thinking, ‘When giving this gift my mind becomes clear, and I become happy and joyful.’</span><br />
</p>
<p id="an7p52c11p2">
<span class="pali m-text">api ca kho cittālaṅkāracittaparikkhāraṁ dānaṁ deti.</span><br />
<span class="sujato m-text">But they give a gift thinking, ‘This is an adornment and requisite for the mind.’</span><br />
</p>
<p id="an7p52c11p3">
<span class="pali m-text">So taṁ dānaṁ deti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">They give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting.</span><br />
</p>
<p id="an7p52c11p4">
<span class="pali m-text">Taṁ kiṁ maññasi, sāriputta, dadeyya idhekacco evarūpaṁ dānan”ti?</span><br />
<span class="sujato m-text">What do you think, Sāriputta, don’t some people give gifts in this way?”</span><br />
</p>
<p id="an7p52c11p5">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an7p52c12p1">
<span class="pali m-text">“Tatra, sāriputta, yvāyaṁ na heva sāpekho dānaṁ deti;</span><br />
<span class="sujato m-text">“Sāriputta, someone who gives gifts, not for any other reason,</span><br />
</p>
<p id="an7p52c12p2">
<span class="pali m-text">na patibaddhacitto dānaṁ deti;</span><br />
</p>
<p id="an7p52c12p3">
<span class="pali m-text">na sannidhipekho dānaṁ deti;</span><br />
</p>
<p id="an7p52c12p4">
<span class="pali m-text">na ‘imaṁ pecca paribhuñjissāmī’ti dānaṁ deti;</span><br />
</p>
<p id="an7p52c12p5">
<span class="pali m-text">napi ‘sāhu dānan’ti dānaṁ deti;</span><br />
</p>
<p id="an7p52c12p6">
<span class="pali m-text">napi ‘dinnapubbaṁ katapubbaṁ pitupitāmahehi na arahāmi porāṇaṁ kulavaṁsaṁ hāpetun’ti dānaṁ deti;</span><br />
</p>
<p id="an7p52c12p7">
<span class="pali m-text">napi ‘ahaṁ pacāmi, ime na pacanti, nārahāmi pacanto apacantānaṁ dānaṁ adātun’ti dānaṁ deti;</span><br />
</p>
<p id="an7p52c12p8">
<span class="pali m-text">napi ‘yathā tesaṁ pubbakānaṁ isīnaṁ tāni mahāyaññāni ahesuṁ, seyyathidaṁ—</span><br />
</p>
<p id="an7p52c12p9">
<span class="pali m-text">aṭṭhakassa vāmakassa vāmadevassa vessāmittassa yamadaggino aṅgīrasassa bhāradvājassa vāseṭṭhassa kassapassa bhaguno, evaṁ me ayaṁ dānasaṁvibhāgo bhavissatī’ti dānaṁ deti;</span><br />
</p>
<p id="an7p52c12p10">
<span class="pali m-text">napi ‘imaṁ me dānaṁ dadato cittaṁ pasīdati, attamanatā somanassaṁ upajāyatī’ti dānaṁ deti;</span><br />
</p>
<p id="an7p52c12p11">
<span class="pali m-text">api ca kho cittālaṅkāracittaparikkhāraṁ dānaṁ deti.</span><br />
<span class="sujato m-text">but thinking, ‘This is an adornment and requisite for the mind’,</span><br />
</p>
<p id="an7p52c12p12">
<span class="pali m-text">So taṁ dānaṁ datvā kāyassa bhedā paraṁ maraṇā brahmakāyikānaṁ devānaṁ sahabyataṁ upapajjati.</span><br />
<span class="sujato m-text">when their body breaks up, after death, is reborn among the gods of Brahmā’s Host.</span><br />
</p>
<p id="an7p52c12p13">
<span class="pali m-text">So taṁ kammaṁ khepetvā taṁ iddhiṁ taṁ yasaṁ taṁ ādhipaccaṁ anāgāmī hoti anāgantā itthattaṁ.</span><br />
<span class="sujato m-text">When that deed, success, fame, and sovereignty is spent they are a non-returner; they do not return to this state of existence.</span><br />
</p>
<p id="an7p52c13p1">
<span class="pali m-text">Ayaṁ kho, sāriputta, hetu ayaṁ paccayo yena midhekaccassa tādisaṁyeva dānaṁ dinnaṁ na mahapphalaṁ hoti na mahānisaṁsaṁ.</span><br />
<span class="sujato m-text">This is the cause, this is the reason why someone gives a gift and it is not very fruitful or beneficial,</span><br />
</p>
<p id="an7p52c13p2">
<span class="pali m-text">Ayaṁ pana, sāriputta, hetu ayaṁ paccayo yena midhekaccassa tādisaṁyeva dānaṁ dinnaṁ mahapphalaṁ hoti mahānisaṁsan”ti.</span><br />
<span class="sujato m-text">while someone else gives exactly the same gift and it is very fruitful and beneficial.”</span><br />
</p>
<p id="an7p52c13p3">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0007p0051.html">Previous</a></div>
<div class="m-col-t-6 m-text-right">
<a href="../pages/an0007p0053.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>