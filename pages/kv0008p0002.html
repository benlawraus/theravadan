<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv8 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0008p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv8-index.html">kv8</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0008p0001.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0008p0003.html">Next</a></div>
</div>
<p id="kv8p2c0p2">
<span class="pali m-text">Mahāpaṇṇāsaka</span><br />
</p>
<p id="kv8p2c0p3">
<span class="pali m-text">Aṭṭhamavagga</span><br />
</p>
<section id="antarabhavakatha">
<span id="kv8p2c0p4"></span><h2><span class="pali m-text">Antarābhavakathā</span></h2>
<p id="kv8p2c1p1">
<span class="pali m-text">Atthi antarābhavoti?</span><br />
</p>
<p id="kv8p2c1p2">
<span class="pali m-text">Āmantā.</span><br />
</p>
<p id="kv8p2c1p3">
<span class="pali m-text">Kāmabhavoti?</span><br />
</p>
<p id="kv8p2c1p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c1p5">
<span class="pali m-text">atthi antarābhavoti?</span><br />
</p>
<p id="kv8p2c1p6">
<span class="pali m-text">Āmantā.</span><br />
</p>
<p id="kv8p2c1p7">
<span class="pali m-text">Rūpabhavoti?</span><br />
</p>
<p id="kv8p2c1p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c1p9">
<span class="pali m-text">atthi antarābhavoti?</span><br />
</p>
<p id="kv8p2c1p10">
<span class="pali m-text">Āmantā.</span><br />
</p>
<p id="kv8p2c1p11">
<span class="pali m-text">Arūpabhavoti?</span><br />
</p>
<p id="kv8p2c1p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c1p13">
<span class="pali m-text">atthi antarābhavoti?</span><br />
</p>
<p id="kv8p2c1p14">
<span class="pali m-text">Āmantā.</span><br />
</p>
<p id="kv8p2c1p15">
<span class="pali m-text">Kāmabhavassa ca rūpabhavassa ca antare atthi antarābhavoti?</span><br />
</p>
<p id="kv8p2c1p16">
<span class="pali m-text">Na hevaṁ vattabbe …pe…</span><br />
</p>
<p id="kv8p2c1p17">
<span class="pali m-text">atthi antarābhavoti?</span><br />
</p>
<p id="kv8p2c1p18">
<span class="pali m-text">Āmantā.</span><br />
</p>
<p id="kv8p2c1p19">
<span class="pali m-text">Rūpabhavassa ca arūpabhavassa ca antare atthi antarābhavoti?</span><br />
</p>
<p id="kv8p2c1p20">
<span class="pali m-text">Na hevaṁ vattabbe …pe….</span><br />
</p>
<p id="kv8p2c2p1">
<span class="pali m-text">Kāmabhavassa ca rūpabhavassa ca antare natthi antarābhavoti?</span><br />
</p>
<p id="kv8p2c2p2">
<span class="pali m-text">Āmantā.</span><br />
</p>
<p id="kv8p2c2p3">
<span class="pali m-text">Hañci kāmabhavassa ca rūpabhavassa ca antare natthi antarābhavo, no ca vata re vattabbe—</span><br />
</p>
<p id="kv8p2c2p4">
<span class="pali m-text">“atthi antarābhavo”ti.</span><br />
</p>
<p id="kv8p2c2p5">
<span class="pali m-text">Rūpabhavassa ca arūpabhavassa ca antare natthi antarābhavoti?</span><br />
</p>
<p id="kv8p2c2p6">
<span class="pali m-text">Āmantā.</span><br />
</p>
<p id="kv8p2c2p7">
<span class="pali m-text">Hañci rūpabhavassa ca arūpabhavassa ca antare natthi antarābhavo, no ca vata re vattabbe—</span><br />
</p>
<p id="kv8p2c2p8">
<span class="pali m-text">“atthi antarābhavo”ti.</span><br />
</p>
<p id="kv8p2c3p1">
<span class="pali m-text">Atthi antarābhavoti?</span><br />
</p>
<p id="kv8p2c3p2">
<span class="pali m-text">Āmantā.</span><br />
</p>
<p id="kv8p2c3p3">
<span class="pali m-text">Pañcamī sā yoni, chaṭṭhamī sā gati, aṭṭhamī sā viññāṇaṭṭhiti, dasamo so sattāvāsoti?</span><br />
</p>
<p id="kv8p2c3p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p5">
<span class="pali m-text">atthi antarābhavoti?</span><br />
</p>
<p id="kv8p2c3p6">
<span class="pali m-text">Āmantā.</span><br />
</p>
<p id="kv8p2c3p7">
<span class="pali m-text">Antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c3p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p9">
<span class="pali m-text">atthi antarābhavūpagaṁ kammanti?</span><br />
</p>
<p id="kv8p2c3p10">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p11">
<span class="pali m-text">atthi antarābhavūpagā sattāti?</span><br />
</p>
<p id="kv8p2c3p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p13">
<span class="pali m-text">antarābhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c3p14">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p15">
<span class="pali m-text">antarābhave atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p2c3p16">
<span class="pali m-text">Na hevaṁ vattabbe …pe…</span><br />
</p>
<p id="kv8p2c3p17">
<span class="pali m-text">antarābhavo pañcavokārabhavoti?</span><br />
</p>
<p id="kv8p2c3p18">
<span class="pali m-text">Na hevaṁ vattabbe …pe….</span><br />
</p>
<p id="kv8p2c4p1">
<span class="pali m-text">Atthi kāmabhavo, kāmabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c4p2">
<span class="pali m-text">Āmantā.</span><br />
</p>
<p id="kv8p2c4p3">
<span class="pali m-text">Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c4p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c4p5">
<span class="pali m-text">atthi kāmabhavūpagaṁ kammanti?</span><br />
</p>
<p id="kv8p2c4p6">
<span class="pali m-text">Āmantā.</span><br />
</p>
<p id="kv8p2c4p7">
<span class="pali m-text">Atthi antarābhavūpagaṁ kammanti?</span><br />
</p>
<p id="kv8p2c4p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c4p9">
<span class="pali m-text">atthi kāmabhavūpagā sattāti?</span><br />
</p>
<p id="kv8p2c4p10">
<span class="pali m-text">Āmantā.</span><br />
</p>
<p id="kv8p2c4p11">
<span class="pali m-text">Atthi antarābhavūpagā sattāti?</span><br />
</p>
<p id="kv8p2c4p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c4p13">
<span class="pali m-text">kāmabhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c4p14">
<span class="pali m-text">Āmantā.</span><br />
</p>
<p id="kv8p2c4p15">
<span class="pali m-text">Antarābhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c4p16">
<span class="pali m-text">Na hevaṁ vattabbe …pe…</span><br />
</p>
<p id="kv8p2c4p17">
<span class="pali m-text">kāmabhave atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p2c4p18">
<span class="pali m-text">Āmantā.</span><br />
</p>
<p id="kv8p2c4p19">
<span class="pali m-text">Antarābhave atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p2c4p20">
<span class="pali m-text">Na hevaṁ vattabbe …pe…</span><br />
</p>
<p id="kv8p2c4p21">
<span class="pali m-text">kāmabhavo pañcavokārabhavoti?</span><br />
</p>
<p id="kv8p2c4p22">
<span class="pali m-text">Āmantā.</span><br />
</p>
<p id="kv8p2c4p23">
<span class="pali m-text">Antarābhavo pañcavokārabhavoti?</span><br />
</p>
<p id="kv8p2c4p24">
<span class="pali m-text">Na hevaṁ vattabbe …pe….</span><br />
</p>
<p id="kv8p2c5p1">
<span class="pali m-text">Atthi rūpabhavo, rūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c5p2">
<span class="pali m-text">Āmantā.</span><br />
</p>
<p id="kv8p2c5p3">
<span class="pali m-text">Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c5p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c5p5">
<span class="pali m-text">atthi rūpabhavūpagaṁ kammanti?</span><br />
</p>
<p id="kv8p2c5p6">
<span class="pali m-text">Āmantā.</span><br />
</p>
<p id="kv8p2c5p7">
<span class="pali m-text">Atthi antarābhavūpagaṁ kammanti?</span><br />
</p>
<p id="kv8p2c5p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c5p9">
<span class="pali m-text">atthi rūpabhavūpagā sattāti?</span><br />
</p>
<p id="kv8p2c5p10">
<span class="pali m-text">Āmantā.</span><br />
</p>
<p id="kv8p2c5p11">
<span class="pali m-text">Atthi antarābhavūpagā sattāti?</span><br />
</p>
<p id="kv8p2c5p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c5p13">
<span class="pali m-text">rūpabhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c5p14">
<span class="pali m-text">Āmantā.</span><br />
</p>
<p id="kv8p2c5p15">
<span class="pali m-text">Antarābhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c5p16">
<span class="pali m-text">Na hevaṁ vattabbe …pe…</span><br />
</p>
<p id="kv8p2c5p17">
<span class="pali m-text">rūpabhave atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p2c5p18">
<span class="pali m-text">Āmantā.</span><br />
</p>
<p id="kv8p2c5p19">
<span class="pali m-text">Antarābhave atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p2c5p20">
<span class="pali m-text">Na hevaṁ vattabbe …pe…</span><br />
</p>
<p id="kv8p2c5p21">
<span class="pali m-text">rūpabhavo pañcavokārabhavoti?</span><br />
</p>
<p id="kv8p2c5p22">
<span class="pali m-text">Āmantā.</span><br />
</p>
<p id="kv8p2c5p23">
<span class="pali m-text">Antarābhavo pañcavokārabhavoti?</span><br />
</p>
<p id="kv8p2c5p24">
<span class="pali m-text">Na hevaṁ vattabbe …pe….</span><br />
</p>
<p id="kv8p2c6p1">
<span class="pali m-text">Atthi arūpabhavo, arūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c6p2">
<span class="pali m-text">Āmantā.</span><br />
</p>
<p id="kv8p2c6p3">
<span class="pali m-text">Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p2c6p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c6p5">
<span class="pali m-text">atthi arūpabhavūpagaṁ kammanti?</span><br />
</p>
<p id="kv8p2c6p6">
<span class="pali m-text">Āmantā.</span><br />
</p>
<p id="kv8p2c6p7">
<span class="pali m-text">Atthi antarābhavūpagaṁ kammanti?</span><br />
</p>
<p id="kv8p2c6p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c6p9">
<span class="pali m-text">atthi arūpabhavūpagā sattāti?</span><br />
</p>
<p id="kv8p2c6p10">
<span class="pali m-text">Āmantā.</span><br />
</p>
<p id="kv8p2c6p11">
<span class="pali m-text">Atthi antarābhavūpagā sattāti?</span><br />
</p>
<p id="kv8p2c6p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c6p13">
<span class="pali m-text">arūpabhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c6p14">
<span class="pali m-text">Āmantā.</span><br />
</p>
<p id="kv8p2c6p15">
<span class="pali m-text">Antarābhave sattā jāyanti jīyanti mīyanti cavanti upapajjantīti?</span><br />
</p>
<p id="kv8p2c6p16">
<span class="pali m-text">Na hevaṁ vattabbe …pe…</span><br />
</p>
<p id="kv8p2c6p17">
<span class="pali m-text">arūpabhave atthi vedanā saññā saṅkhārā viññāṇanti?</span><br />
</p>
<p id="kv8p2c6p18">
<span class="pali m-text">Āmantā.</span><br />
</p>
<p id="kv8p2c6p19">
<span class="pali m-text">Antarābhave atthi vedanā saññā saṅkhārā viññāṇanti?</span><br />
</p>
<p id="kv8p2c6p20">
<span class="pali m-text">Na hevaṁ vattabbe …pe…</span><br />
</p>
<p id="kv8p2c6p21">
<span class="pali m-text">arūpabhavo catuvokārabhavoti?</span><br />
</p>
<p id="kv8p2c6p22">
<span class="pali m-text">Āmantā.</span><br />
</p>
<p id="kv8p2c6p23">
<span class="pali m-text">Antarābhavo catuvokārabhavoti?</span><br />
</p>
<p id="kv8p2c6p24">
<span class="pali m-text">Na hevaṁ vattabbe …pe….</span><br />
</p>
<p id="kv8p2c7p1">
<span class="pali m-text">Atthi antarābhavoti?</span><br />
</p>
<p id="kv8p2c7p2">
<span class="pali m-text">Āmantā.</span><br />
</p>
<p id="kv8p2c7p3">
<span class="pali m-text">Sabbesaññeva sattānaṁ atthi antarābhavoti?</span><br />
</p>
<p id="kv8p2c7p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c7p5">
<span class="pali m-text">sabbesaññeva sattānaṁ natthi antarābhavoti?</span><br />
</p>
<p id="kv8p2c7p6">
<span class="pali m-text">Āmantā.</span><br />
</p>
<p id="kv8p2c7p7">
<span class="pali m-text">Hañci sabbesaññeva sattānaṁ natthi antarābhavo, no ca vata re vattabbe—</span><br />
</p>
<p id="kv8p2c7p8">
<span class="pali m-text">“atthi antarābhavo”ti.</span><br />
</p>
<p id="kv8p2c8p1">
<span class="pali m-text">Atthi antarābhavoti?</span><br />
</p>
<p id="kv8p2c8p2">
<span class="pali m-text">Āmantā.</span><br />
</p>
<p id="kv8p2c8p3">
<span class="pali m-text">Ānantariyassa puggalassa atthi antarābhavoti?</span><br />
</p>
<p id="kv8p2c8p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c8p5">
<span class="pali m-text">ānantariyassa puggalassa natthi antarābhavoti?</span><br />
</p>
<p id="kv8p2c8p6">
<span class="pali m-text">Āmantā.</span><br />
</p>
<p id="kv8p2c8p7">
<span class="pali m-text">Hañci ānantariyassa puggalassa natthi antarābhavo, no ca vata re vattabbe—</span><br />
</p>
<p id="kv8p2c8p8">
<span class="pali m-text">“atthi antarābhavo”ti.</span><br />
</p>
<p id="kv8p2c9p1">
<span class="pali m-text">Na ānantariyassa puggalassa atthi antarābhavoti?</span><br />
</p>
<p id="kv8p2c9p2">
<span class="pali m-text">Āmantā.</span><br />
</p>
<p id="kv8p2c9p3">
<span class="pali m-text">Ānantariyassa puggalassa atthi antarābhavoti?</span><br />
</p>
<p id="kv8p2c9p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c9p5">
<span class="pali m-text">ānantariyassa puggalassa natthi antarābhavoti?</span><br />
</p>
<p id="kv8p2c9p6">
<span class="pali m-text">Āmantā.</span><br />
</p>
<p id="kv8p2c9p7">
<span class="pali m-text">Na ānantariyassa puggalassa natthi antarābhavoti?</span><br />
</p>
<p id="kv8p2c9p8">
<span class="pali m-text">Na hevaṁ vattabbe …pe…</span><br />
</p>
<p id="kv8p2c9p9">
<span class="pali m-text">nirayūpagassa puggalassa …pe…</span><br />
</p>
<p id="kv8p2c9p10">
<span class="pali m-text">asaññasattūpagassa puggalassa …pe…</span><br />
</p>
<p id="kv8p2c9p11">
<span class="pali m-text">arūpūpagassa puggalassa atthi antarābhavoti?</span><br />
</p>
<p id="kv8p2c9p12">
<span class="pali m-text">Na hevaṁ vattabbe …pe…</span><br />
</p>
<p id="kv8p2c9p13">
<span class="pali m-text">arūpūpagassa puggalassa natthi antarābhavoti?</span><br />
</p>
<p id="kv8p2c9p14">
<span class="pali m-text">Āmantā.</span><br />
</p>
<p id="kv8p2c9p15">
<span class="pali m-text">Hañci arūpūpagassa puggalassa natthi antarābhavo, no ca vata re vattabbe—</span><br />
</p>
<p id="kv8p2c9p16">
<span class="pali m-text">“atthi antarābhavo”ti.</span><br />
</p>
<p id="kv8p2c10p1">
<span class="pali m-text">Na arūpūpagassa puggalassa atthi antarābhavoti?</span><br />
</p>
<p id="kv8p2c10p2">
<span class="pali m-text">Āmantā.</span><br />
</p>
<p id="kv8p2c10p3">
<span class="pali m-text">Arūpūpagassa puggalassa atthi antarābhavoti?</span><br />
</p>
<p id="kv8p2c10p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c10p5">
<span class="pali m-text">arūpūpagassa puggalassa natthi antarābhavoti?</span><br />
</p>
<p id="kv8p2c10p6">
<span class="pali m-text">Āmantā.</span><br />
</p>
<p id="kv8p2c10p7">
<span class="pali m-text">Na arūpūpagassa puggalassa natthi antarābhavoti?</span><br />
</p>
<p id="kv8p2c10p8">
<span class="pali m-text">Na hevaṁ vattabbe …pe….</span><br />
</p>
<p id="kv8p2c11p1">
<span class="pali m-text">Na vattabbaṁ atthi antarābhavoti?</span><br />
</p>
<p id="kv8p2c11p2">
<span class="pali m-text">Āmantā.</span><br />
</p>
<p id="kv8p2c11p3">
<span class="pali m-text">Nanu antarāparinibbāyī puggalo atthīti?</span><br />
</p>
<p id="kv8p2c11p4">
<span class="pali m-text">Āmantā.</span><br />
</p>
<p id="kv8p2c11p5">
<span class="pali m-text">Hañci antarāparinibbāyī puggalo atthi, tena vata re vattabbe—</span><br />
</p>
<p id="kv8p2c11p6">
<span class="pali m-text">“atthi antarābhavo”ti.</span><br />
</p>
<p id="kv8p2c12p1">
<span class="pali m-text">Antarāparinibbāyī puggalo atthīti katvā atthi antarābhavoti?</span><br />
</p>
<p id="kv8p2c12p2">
<span class="pali m-text">Āmantā.</span><br />
</p>
<p id="kv8p2c12p3">
<span class="pali m-text">Upahaccaparinibbāyī puggalo atthīti katvā atthi upahaccabhavoti?</span><br />
</p>
<p id="kv8p2c12p4">
<span class="pali m-text">Na hevaṁ vattabbe …pe…</span><br />
</p>
<p id="kv8p2c12p5">
<span class="pali m-text">antarāparinibbāyī puggalo atthīti katvā atthi antarābhavoti?</span><br />
</p>
<p id="kv8p2c12p6">
<span class="pali m-text">Āmantā.</span><br />
</p>
<p id="kv8p2c12p7">
<span class="pali m-text">Asaṅkhāraparinibbāyī puggalo …pe…</span><br />
</p>
<p id="kv8p2c12p8">
<span class="pali m-text">sasaṅkhāraparinibbāyī puggalo atthīti katvā atthi sasaṅkhārabhavoti?</span><br />
</p>
<p id="kv8p2c12p9">
<span class="pali m-text">Na hevaṁ vattabbe …pe….</span><br />
</p>
<p id="kv8p2c12p10">
<span class="pali m-text">Antarābhavakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>