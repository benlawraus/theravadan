<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 134 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny04rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 134" />
  <meta name="twitter:title" content="Majjhima Nikāya 134" />
  <meta property="og:url" content="https://www.theravadan.org/pages/mny04rz.html" />
  <meta property="og:description" content="Translators: sujato Middle Discourses 134 Lomasakaṅgiyabhaddekarattasutta Lomasakaṅgiya and One Fine Night Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena …" />
  <meta name="twitter:description" content="Translators: sujato Middle Discourses 134 Lomasakaṅgiyabhaddekarattasutta Lomasakaṅgiya and One Fine Night Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 134
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 134</span></p>
<p id="mn134c0p2">
<span class="m-text m-primary">Lomasakaṅgiyabhaddekarattasutta</span><br />
<span class="m-text">Lomasakaṅgiya and One Fine Night</span><br />
</p>
<p id="mn134c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn134c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn134c1p3">
<span class="m-text m-primary">Tena kho pana samayena āyasmā lomasakaṅgiyo sakkesu viharati kapilavatthusmiṁ nigrodhārāme.</span><br />
<span class="m-text">Now at that time Venerable Lomasakaṅgiya was staying in the Sakyan country at Kapilavatthu in the Banyan Tree Monastery.</span><br />
</p>
<p id="mn134c2p1">
<span class="m-text m-primary">Atha kho candano devaputto abhikkantāya rattiyā abhikkantavaṇṇo kevalakappaṁ nigrodhārāmaṁ obhāsetvā yenāyasmā lomasakaṅgiyo tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhito kho candano devaputto āyasmantaṁ lomasakaṅgiyaṁ etadavoca:</span><br />
<span class="m-text">Then, late at night, the glorious god Candana, lighting up the entire Banyan Tree Monastery, went up to the Venerable Lomasakaṅgiya, and stood to one side. Standing to one side, he said to Lomasakaṅgiya:</span><br />
</p>
<p id="mn134c2p2">
<span class="m-text m-primary">“dhāresi tvaṁ, bhikkhu, bhaddekarattassa uddesañca vibhaṅgañcā”ti?</span><br />
<span class="m-text">“Mendicant, do you remember the recitation passage and analysis of One Fine Night?”</span><br />
</p>
<p id="mn134c2p3">
<span class="m-text m-primary">“Na kho ahaṁ, āvuso, dhāremi bhaddekarattassa uddesañca vibhaṅgañca.</span><br />
<span class="m-text">“No, reverend, I do not.</span><br />
</p>
<p id="mn134c2p4">
<span class="m-text m-primary">Tvaṁ panāvuso, dhāresi bhaddekarattassa uddesañca vibhaṅgañcā”ti?</span><br />
<span class="m-text">Do you?”</span><br />
</p>
<p id="mn134c2p5">
<span class="m-text m-primary">“Ahampi kho, bhikkhu, na dhāremi bhaddekarattassa uddesañca vibhaṅgañca.</span><br />
<span class="m-text">“I also do not.</span><br />
</p>
<p id="mn134c2p6">
<span class="m-text m-primary">Dhāresi pana tvaṁ, bhikkhu, bhaddekarattiyo gāthā”ti?</span><br />
<span class="m-text">But do you remember just the verses on One Fine Night?”</span><br />
</p>
<p id="mn134c2p7">
<span class="m-text m-primary">“Na kho ahaṁ, āvuso, dhāremi bhaddekarattiyo gāthā.</span><br />
<span class="m-text">“I do not.</span><br />
</p>
<p id="mn134c2p8">
<span class="m-text m-primary">Tvaṁ panāvuso, dhāresi bhaddekarattiyo gāthā”ti?</span><br />
<span class="m-text">Do you?”</span><br />
</p>
<p id="mn134c2p9">
<span class="m-text m-primary">“Dhāremi kho ahaṁ, bhikkhu, bhaddekarattiyo gāthā”ti.</span><br />
<span class="m-text">“I do.”</span><br />
</p>
<p id="mn134c2p10">
<span class="m-text m-primary">“Yathā kathaṁ pana tvaṁ, āvuso, dhāresi bhaddekarattiyo gāthā”ti?</span><br />
<span class="m-text">“How do you remember the verses on One Fine Night?”</span><br />
</p>
<p id="mn134c2p11">
<span class="m-text m-primary">“Ekamidaṁ, bhikkhu, samayaṁ bhagavā devesu tāvatiṁsesu viharati pāricchattakamūle paṇḍukambalasilāyaṁ.</span><br />
<span class="m-text">“This one time, the Buddha was staying among the gods of the Thirty-Three at the root of the Shady Orchid Tree on the stone spread with a cream rug.</span><br />
</p>
<p id="mn134c2p12">
<span class="m-text m-primary">Tatra bhagavā devānaṁ tāvatiṁsānaṁ bhaddekarattassa uddesañca vibhaṅgañca abhāsi:</span><br />
<span class="m-text">There he taught the recitation passage and analysis of One Fine Night to the gods of the Thirty-Three:</span><br />
</p>
<p id="mn134c3p1">
<span class="m-text m-primary">‘Atītaṁ nānvāgameyya,</span><br />
<span class="m-text">‘Don’t run back to the past,</span><br />
</p>
<p id="mn134c3p2">
<span class="m-text m-primary">nappaṭikaṅkhe anāgataṁ;</span><br />
<span class="m-text">don’t hope for the future.</span><br />
</p>
<p id="mn134c3p3">
<span class="m-text m-primary">Yadatītaṁ pahīnaṁ taṁ,</span><br />
<span class="m-text">What’s past is left behind;</span><br />
</p>
<p id="mn134c3p4">
<span class="m-text m-primary">appattañca anāgataṁ.</span><br />
<span class="m-text">the future has not arrived;</span><br />
</p>
<p id="mn134c3p5">
<span class="m-text m-primary">Paccuppannañca yo dhammaṁ,</span><br />
<span class="m-text">and phenomena in the present</span><br />
</p>
<p id="mn134c3p6">
<span class="m-text m-primary">tattha tattha vipassati;</span><br />
<span class="m-text">are clearly seen in every case.</span><br />
</p>
<p id="mn134c3p7">
<span class="m-text m-primary">Asaṁhīraṁ asaṅkuppaṁ,</span><br />
<span class="m-text">Knowing this, foster it—</span><br />
</p>
<p id="mn134c3p8">
<span class="m-text m-primary">taṁ vidvā manubrūhaye.</span><br />
<span class="m-text">unfaltering, unshakable.</span><br />
</p>
<p id="mn134c3p9">
<span class="m-text m-primary">Ajjeva kiccamātappaṁ,</span><br />
<span class="m-text">Today’s the day to keenly work—</span><br />
</p>
<p id="mn134c3p10">
<span class="m-text m-primary">ko jaññā maraṇaṁ suve;</span><br />
<span class="m-text">who knows, tomorrow may bring death!</span><br />
</p>
<p id="mn134c3p11">
<span class="m-text m-primary">Na hi no saṅgaraṁ tena,</span><br />
<span class="m-text">For there is no bargain to be struck</span><br />
</p>
<p id="mn134c3p12">
<span class="m-text m-primary">mahāsenena maccunā.</span><br />
<span class="m-text">with Death and his mighty hordes.</span><br />
</p>
<p id="mn134c3p13">
<span class="m-text m-primary">Evaṁvihāriṁ ātāpiṁ,</span><br />
<span class="m-text">The peaceful sage explained it’s those</span><br />
</p>
<p id="mn134c3p14">
<span class="m-text m-primary">ahorattamatanditaṁ;</span><br />
<span class="m-text">who keenly meditate like this,</span><br />
</p>
<p id="mn134c3p15">
<span class="m-text m-primary">Taṁ ve bhaddekarattoti,</span><br />
<span class="m-text">tireless all night and day,</span><br />
</p>
<p id="mn134c3p16">
<span class="m-text m-primary">santo ācikkhate munī’ti.</span><br />
<span class="m-text">who truly have that one fine night.’</span><br />
</p>
<p id="mn134c4p1">
<span class="m-text m-primary">Evaṁ kho ahaṁ, bhikkhu, dhāremi bhaddekarattiyo gāthā.</span><br />
<span class="m-text">That’s how I remember the verses of One Fine Night.</span><br />
</p>
<p id="mn134c4p2">
<span class="m-text m-primary">Uggaṇhāhi tvaṁ, bhikkhu, bhaddekarattassa uddesañca vibhaṅgañca;</span><br />
<span class="m-text">Learn the recitation passage and analysis of One Fine Night, mendicant,</span><br />
</p>
<p id="mn134c4p3">
<span class="m-text m-primary">pariyāpuṇāhi tvaṁ, bhikkhu, bhaddekarattassa uddesañca vibhaṅgañca;</span><br />
<span class="m-text">memorize it,</span><br />
</p>
<p id="mn134c4p4">
<span class="m-text m-primary">dhārehi tvaṁ, bhikkhu, bhaddekarattassa uddesañca vibhaṅgañca.</span><br />
<span class="m-text">and remember it.</span><br />
</p>
<p id="mn134c4p5">
<span class="m-text m-primary">Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako”ti.</span><br />
<span class="m-text">It is beneficial and relates to the fundamentals of the spiritual life.”</span><br />
</p>
<p id="mn134c4p6">
<span class="m-text m-primary">Idamavoca candano devaputto.</span><br />
<span class="m-text">That’s what the god Candana said</span><br />
</p>
<p id="mn134c4p7">
<span class="m-text m-primary">Idaṁ vatvā tatthevantaradhāyi.</span><br />
<span class="m-text">before vanishing right there.</span><br />
</p>
<p id="mn134c5p1">
<span class="m-text m-primary">Atha kho āyasmā lomasakaṅgiyo tassā rattiyā accayena senāsanaṁ saṁsāmetvā pattacīvaramādāya yena sāvatthi tena cārikaṁ pakkāmi.</span><br />
<span class="m-text">Then Lomasakaṅgiya set his lodgings in order and, taking his bowl and robe, set out for Sāvatthī.</span><br />
</p>
<p id="mn134c5p2">
<span class="m-text m-primary">Anupubbena cārikaṁ caramāno yena sāvatthi jetavanaṁ anāthapiṇḍikassa ārāmo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā lomasakaṅgiyo bhagavantaṁ etadavoca:</span><br />
<span class="m-text">Eventually he came to Sāvatthī and Jeta’s Grove. He went up to the Buddha, bowed, sat down to one side, and told him what had happened. Then he added:</span><br />
</p>
<p id="mn134c5p3">
<span class="m-text m-primary">“Ekamidāhaṁ, bhante, samayaṁ sakkesu viharāmi kapilavatthusmiṁ nigrodhārāme.</span><br />
</p>
<p id="mn134c5p4">
<span class="m-text m-primary">Atha kho, bhante, aññataro devaputto abhikkantāya rattiyā abhikkantavaṇṇo kevalakappaṁ nigrodhārāmaṁ obhāsetvā yenāhaṁ tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhito kho, bhante, so devaputto maṁ etadavoca:</span><br />
</p>
<p id="mn134c5p5">
<span class="m-text m-primary">‘dhāresi tvaṁ, bhikkhu, bhaddekarattassa uddesañca vibhaṅgañcā’ti?</span><br />
</p>
<p id="mn134c5p6">
<span class="m-text m-primary">Evaṁ vutte, ahaṁ, bhante, taṁ devaputtaṁ etadavocaṁ:</span><br />
</p>
<p id="mn134c5p7">
<span class="m-text m-primary">‘na kho ahaṁ, āvuso, dhāremi bhaddekarattassa uddesañca vibhaṅgañca.</span><br />
</p>
<p id="mn134c5p8">
<span class="m-text m-primary">Tvaṁ panāvuso, dhāresi bhaddekarattassa uddesañca vibhaṅgañcā’ti?</span><br />
</p>
<p id="mn134c5p9">
<span class="m-text m-primary">‘Ahampi kho, bhikkhu, na dhāremi bhaddekarattassa uddesañca vibhaṅgañca.</span><br />
</p>
<p id="mn134c5p10">
<span class="m-text m-primary">Dhāresi pana tvaṁ, bhikkhu, bhaddekarattiyo gāthā’ti?</span><br />
</p>
<p id="mn134c5p11">
<span class="m-text m-primary">‘Na kho ahaṁ, āvuso, dhāremi bhaddekarattiyo gāthā.</span><br />
</p>
<p id="mn134c5p12">
<span class="m-text m-primary">Tvaṁ panāvuso, dhāresi bhaddekarattiyo gāthā’ti?</span><br />
</p>
<p id="mn134c5p13">
<span class="m-text m-primary">‘Dhāremi kho ahaṁ, bhikkhu, bhaddekarattiyo gāthā’ti.</span><br />
</p>
<p id="mn134c5p14">
<span class="m-text m-primary">‘Yathā kathaṁ pana tvaṁ, āvuso, dhāresi bhaddekarattiyo gāthā’ti?</span><br />
</p>
<p id="mn134c5p15">
<span class="m-text m-primary">‘Ekamidaṁ, bhikkhu, samayaṁ bhagavā devesu tāvatiṁsesu viharati pāricchattakamūle paṇḍukambalasilāyaṁ.</span><br />
</p>
<p id="mn134c5p16">
<span class="m-text m-primary">Tatra kho bhagavā devānaṁ tāvatiṁsānaṁ bhaddekarattassa uddesañca vibhaṅgañca abhāsi:</span><br />
</p>
<p id="mn134c5p17">
<span class="m-text m-primary">“Atītaṁ nānvāgameyya,</span><br />
</p>
<p id="mn134c5p18">
<span class="m-text m-primary">…pe…</span><br />
</p>
<p id="mn134c5p19">
<span class="m-text m-primary">Taṁ ve bhaddekarattoti,</span><br />
</p>
<p id="mn134c5p20">
<span class="m-text m-primary">santo ācikkhate munī”ti.</span><br />
</p>
<p id="mn134c5p21">
<span class="m-text m-primary">Evaṁ kho ahaṁ, bhikkhu, dhāremi bhaddekarattiyo gāthā.</span><br />
</p>
<p id="mn134c5p22">
<span class="m-text m-primary">Uggaṇhāhi tvaṁ, bhikkhu, bhaddekarattassa uddesañca vibhaṅgañca;</span><br />
</p>
<p id="mn134c5p23">
<span class="m-text m-primary">pariyāpuṇāhi tvaṁ, bhikkhu, bhaddekarattassa uddesañca vibhaṅgañca;</span><br />
</p>
<p id="mn134c5p24">
<span class="m-text m-primary">dhārehi tvaṁ, bhikkhu, bhaddekarattassa uddesañca vibhaṅgañca.</span><br />
</p>
<p id="mn134c5p25">
<span class="m-text m-primary">Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako’ti.</span><br />
</p>
<p id="mn134c5p26">
<span class="m-text m-primary">Idamavoca, bhante, so devaputto.</span><br />
</p>
<p id="mn134c5p27">
<span class="m-text m-primary">Idaṁ vatvā tatthevantaradhāyi.</span><br />
</p>
<p id="mn134c5p28">
<span class="m-text m-primary">Sādhu me, bhante, bhagavā bhaddekarattassa uddesañca vibhaṅgañca desetū”ti.</span><br />
<span class="m-text">“Sir, please teach me the recitation passage and analysis of One Fine night.”</span><br />
</p>
<p id="mn134c6p1">
<span class="m-text m-primary">“Jānāsi pana tvaṁ, bhikkhu, taṁ devaputtan”ti?</span><br />
<span class="m-text">“But mendicant, do you know that god?”</span><br />
</p>
<p id="mn134c6p2">
<span class="m-text m-primary">“Na kho ahaṁ, bhante, jānāmi taṁ devaputtan”ti.</span><br />
<span class="m-text">“I do not, sir.”</span><br />
</p>
<p id="mn134c6p3">
<span class="m-text m-primary">“Candano nāma so, bhikkhu, devaputto.</span><br />
<span class="m-text">“That god was named Candana.</span><br />
</p>
<p id="mn134c6p4">
<span class="m-text m-primary">Candano, bhikkhu, devaputto aṭṭhiṁ katvā manasikatvā sabbacetasā samannāharitvā ohitasoto dhammaṁ suṇāti.</span><br />
<span class="m-text">Candana pays heed, pays attention, engages wholeheartedly, and lends an ear to the teaching.</span><br />
</p>
<p id="mn134c6p5">
<span class="m-text m-primary">Tena hi, bhikkhu, suṇāhi, sādhukaṁ manasi karohi; bhāsissāmī”ti.</span><br />
<span class="m-text">Well then, mendicant, listen and pay close attention, I will speak.”</span><br />
</p>
<p id="mn134c6p6">
<span class="m-text m-primary">“Evaṁ, bhante”ti kho āyasmā lomasakaṅgiyo bhagavato paccassosi.</span><br />
<span class="m-text">“Yes, sir,” Lomasakaṅgiya replied.</span><br />
</p>
<p id="mn134c6p7">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn134c7p1">
<span class="m-text m-primary">“Atītaṁ nānvāgameyya,</span><br />
<span class="m-text">“Don’t run back to the past,</span><br />
</p>
<p id="mn134c7p2">
<span class="m-text m-primary">nappaṭikaṅkhe anāgataṁ;</span><br />
<span class="m-text">don’t hope for the future.</span><br />
</p>
<p id="mn134c7p3">
<span class="m-text m-primary">Yadatītaṁ pahīnaṁ taṁ,</span><br />
<span class="m-text">What’s past is left behind;</span><br />
</p>
<p id="mn134c7p4">
<span class="m-text m-primary">appattañca anāgataṁ.</span><br />
<span class="m-text">the future has not arrived;</span><br />
</p>
<p id="mn134c7p5">
<span class="m-text m-primary">Paccuppannañca yo dhammaṁ,</span><br />
<span class="m-text">and phenomena in the present</span><br />
</p>
<p id="mn134c7p6">
<span class="m-text m-primary">tattha tattha vipassati;</span><br />
<span class="m-text">are clearly seen in every case.</span><br />
</p>
<p id="mn134c7p7">
<span class="m-text m-primary">Asaṁhīraṁ asaṅkuppaṁ,</span><br />
<span class="m-text">Knowing this, foster it—</span><br />
</p>
<p id="mn134c7p8">
<span class="m-text m-primary">taṁ vidvā manubrūhaye.</span><br />
<span class="m-text">unfaltering, unshakable.</span><br />
</p>
<p id="mn134c7p9">
<span class="m-text m-primary">Ajjeva kiccamātappaṁ,</span><br />
<span class="m-text">Today’s the day to keenly work—</span><br />
</p>
<p id="mn134c7p10">
<span class="m-text m-primary">ko jaññā maraṇaṁ suve;</span><br />
<span class="m-text">who knows, tomorrow may bring death!</span><br />
</p>
<p id="mn134c7p11">
<span class="m-text m-primary">Na hi no saṅgaraṁ tena,</span><br />
<span class="m-text">For there is no bargain to be struck</span><br />
</p>
<p id="mn134c7p12">
<span class="m-text m-primary">mahāsenena maccunā.</span><br />
<span class="m-text">with Death and his mighty hordes.</span><br />
</p>
<p id="mn134c7p13">
<span class="m-text m-primary">Evaṁvihāriṁ ātāpiṁ,</span><br />
<span class="m-text">The peaceful sage explained it’s those</span><br />
</p>
<p id="mn134c7p14">
<span class="m-text m-primary">ahorattamatanditaṁ;</span><br />
<span class="m-text">who keenly meditate like this,</span><br />
</p>
<p id="mn134c7p15">
<span class="m-text m-primary">Taṁ ve bhaddekarattoti,</span><br />
<span class="m-text">tireless all night and day,</span><br />
</p>
<p id="mn134c7p16">
<span class="m-text m-primary">santo ācikkhate muni.</span><br />
<span class="m-text">who truly have that one fine night.</span><br />
</p>
<p id="mn134c8-13p1">
<span class="m-text m-primary">Kathañca, bhikkhu, atītaṁ anvāgameti …</span><br />
<span class="m-text">And how do you run back to the past? …”</span><br />
</p>
<p id="mn134c8-13p2">
<span class="m-text m-primary">pe…</span><br />
<span class="m-text">(And the Buddha repeated the analysis as in MN 131.)</span><br />
</p>
<p id="mn134c8-13p3">
<span class="m-text m-primary">evaṁ kho, bhikkhu, atītaṁ anvāgameti.</span><br />
</p>
<p id="mn134c8-13p4">
<span class="m-text m-primary">Kathañca, bhikkhu, atītaṁ nānvāgameti …pe…</span><br />
</p>
<p id="mn134c8-13p5">
<span class="m-text m-primary">evaṁ kho, bhikkhu, atītaṁ nānvāgameti.</span><br />
</p>
<p id="mn134c8-13p6">
<span class="m-text m-primary">Kathañca, bhikkhu, anāgataṁ paṭikaṅkhati …pe…</span><br />
</p>
<p id="mn134c8-13p7">
<span class="m-text m-primary">evaṁ kho, bhikkhu, anāgataṁ paṭikaṅkhati.</span><br />
</p>
<p id="mn134c8-13p8">
<span class="m-text m-primary">Kathañca, bhikkhu, anāgataṁ nappaṭikaṅkhati …pe…</span><br />
</p>
<p id="mn134c8-13p9">
<span class="m-text m-primary">evaṁ kho, bhikkhu, anāgataṁ nappaṭikaṅkhati.</span><br />
</p>
<p id="mn134c8-13p10">
<span class="m-text m-primary">Kathañca, bhikkhu, paccuppannesu dhammesu saṁhīrati …pe…</span><br />
</p>
<p id="mn134c8-13p11">
<span class="m-text m-primary">evaṁ kho, bhikkhu, paccuppannesu dhammesu saṁhīrati.</span><br />
</p>
<p id="mn134c8-13p12">
<span class="m-text m-primary">Kathañca, bhikkhu, paccuppannesu dhammesu na saṁhīrati …pe…</span><br />
</p>
<p id="mn134c8-13p13">
<span class="m-text m-primary">evaṁ kho, bhikkhu, paccuppannesu dhammesu na saṁhīrati.</span><br />
</p>
<p id="mn134c14p1">
<span class="m-text m-primary">Atītaṁ nānvāgameyya,</span><br />
</p>
<p id="mn134c14p2">
<span class="m-text m-primary">nappaṭikaṅkhe anāgataṁ;</span><br />
</p>
<p id="mn134c14p3">
<span class="m-text m-primary">Yadatītaṁ pahīnaṁ taṁ,</span><br />
</p>
<p id="mn134c14p4">
<span class="m-text m-primary">appattañca anāgataṁ.</span><br />
</p>
<p id="mn134c14p5">
<span class="m-text m-primary">Paccuppannañca yo dhammaṁ,</span><br />
</p>
<p id="mn134c14p6">
<span class="m-text m-primary">tattha tattha vipassati;</span><br />
</p>
<p id="mn134c14p7">
<span class="m-text m-primary">Asaṁhīraṁ asaṅkuppaṁ,</span><br />
</p>
<p id="mn134c14p8">
<span class="m-text m-primary">taṁ vidvā manubrūhaye.</span><br />
</p>
<p id="mn134c14p9">
<span class="m-text m-primary">Ajjeva kiccamātappaṁ,</span><br />
</p>
<p id="mn134c14p10">
<span class="m-text m-primary">ko jaññā maraṇaṁ suve;</span><br />
</p>
<p id="mn134c14p11">
<span class="m-text m-primary">Na hi no saṅgaraṁ tena,</span><br />
</p>
<p id="mn134c14p12">
<span class="m-text m-primary">mahāsenena maccunā.</span><br />
</p>
<p id="mn134c14p13">
<span class="m-text m-primary">Evaṁvihāriṁ ātāpiṁ,</span><br />
</p>
<p id="mn134c14p14">
<span class="m-text m-primary">ahorattamatanditaṁ;</span><br />
</p>
<p id="mn134c14p15">
<span class="m-text m-primary">Taṁ ve bhaddekarattoti,</span><br />
</p>
<p id="mn134c14p16">
<span class="m-text m-primary">santo ācikkhate munī”ti.</span><br />
</p>
<p id="mn134c14p17">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn134c14p18">
<span class="m-text m-primary">Attamano āyasmā lomasakaṅgiyo bhagavato bhāsitaṁ abhinandīti.</span><br />
<span class="m-text">Satisfied, Venerable Lomasakaṅgiya was happy with what the Buddha said.</span><br />
</p>
<p id="mn134c14p19">
<span class="m-text m-primary">Lomasakaṅgiyabhaddekarattasuttaṁ niṭṭhitaṁ catutthaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>