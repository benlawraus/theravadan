<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.99 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0099.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an10-index.html">an10</a> &raquo;
          </span>
          Aṅguttara Nikāya 10.99
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0098.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0100.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.99</span></p>
<p id="an10p99c0p2">
<span class="pali m-text">10. Upālivagga</span><br />
<span class="sujato m-text">10. With Upāli</span><br />
</p>
<section id="upalisutta">
<span id="an10p99c0p3"></span><h2><span class="pali m-text">Upālisutta</span></h2>
<p><span class="sujato m-text">With Upāli</span></p>
<p id="an10p99c1p1">
<span class="pali m-text">Atha kho āyasmā upāli yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā upāli bhagavantaṁ etadavoca:</span><br />
<span class="sujato m-text">Then Venerable Upāli went up to the Buddha, bowed, sat down to one side, and said to him,</span><br />
</p>
<p id="an10p99c1p2">
<span class="pali m-text">“icchāmahaṁ, bhante, araññavanapatthāni pantāni senāsanāni paṭisevitun”ti.</span><br />
<span class="sujato m-text">“Sir, I wish to frequent remote lodgings in the wilderness and the forest.”</span><br />
</p>
<p id="an10p99c2p1">
<span class="pali m-text">“Durabhisambhavāni hi kho, upāli, araññavanapatthāni pantāni senāsanāni.</span><br />
<span class="sujato m-text">“Upāli, remote lodgings in the wilderness and the forest are challenging.</span><br />
</p>
<p id="an10p99c2p2">
<span class="pali m-text">Dukkaraṁ pavivekaṁ durabhiramaṁ.</span><br />
<span class="sujato m-text">It’s hard to maintain seclusion and hard to find joy in it.</span><br />
</p>
<p id="an10p99c2p3">
<span class="pali m-text">Ekatte haranti maññe mano vanāni samādhiṁ alabhamānassa bhikkhuno.</span><br />
<span class="sujato m-text">Staying alone, the forests seem to rob the mind of a mendicant who isn’t immersed in samādhi.</span><br />
</p>
<p id="an10p99c2p4">
<span class="pali m-text">Yo kho, upāli, evaṁ vadeyya:</span><br />
<span class="sujato m-text">If someone should say this,</span><br />
</p>
<p id="an10p99c2p5">
<span class="pali m-text">‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ:</span><br />
<span class="sujato m-text">‘Though I don’t have immersion, I’m going to frequent remote lodgings in the wilderness and the forest.’ You can expect that</span><br />
</p>
<p id="an10p99c2p6">
<span class="pali m-text">‘saṁsīdissati vā uplavissati vā’ti.</span><br />
<span class="sujato m-text">they’ll sink down or float away.</span><br />
</p>
<p id="an10p99c3p1">
<span class="pali m-text">Seyyathāpi, upāli, mahāudakarahado.</span><br />
<span class="sujato m-text">Suppose there was a large lake,</span><br />
</p>
<p id="an10p99c3p2">
<span class="pali m-text">Atha āgaccheyya hatthināgo sattaratano vā aḍḍhaṭṭharatano vā.</span><br />
<span class="sujato m-text">and along comes a bull elephant with a height of seven or eight cubits.</span><br />
</p>
<p id="an10p99c3p3">
<span class="pali m-text">Tassa evamassa:</span><br />
<span class="sujato m-text">He’d think,</span><br />
</p>
<p id="an10p99c3p4">
<span class="pali m-text">‘yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ.</span><br />
<span class="sujato m-text">‘Why don’t I plunge into this lake and play around while washing my ears and back?</span><br />
</p>
<p id="an10p99c3p5">
<span class="pali m-text">Kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti.</span><br />
<span class="sujato m-text">When I’ve bathed and drunk, I’ll emerge from the water and go wherever I want.’</span><br />
</p>
<p id="an10p99c3p6">
<span class="pali m-text">So taṁ udakarahadaṁ ogāhetvā kaṇṇasandhovikampi khiḍḍaṁ kīḷeyya piṭṭhisandhovikampi khiḍḍaṁ kīḷeyya;</span><br />
<span class="sujato m-text">And that’s just what he does.</span><br />
</p>
<p id="an10p99c3p7">
<span class="pali m-text">kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyya.</span><br />
</p>
<p id="an10p99c3p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p99c3p9">
<span class="pali m-text">Mahā, upāli, attabhāvo gambhīre gādhaṁ vindati.</span><br />
<span class="sujato m-text">Because his large life-form finds a footing in the depths.</span><br />
</p>
<p id="an10p99c4p1">
<span class="pali m-text">Atha āgaccheyya saso vā biḷāro vā.</span><br />
<span class="sujato m-text">Then along comes a rabbit or a cat.</span><br />
</p>
<p id="an10p99c4p2">
<span class="pali m-text">Tassa evamassa:</span><br />
<span class="sujato m-text">They’d think,</span><br />
</p>
<p id="an10p99c4p3">
<span class="pali m-text">‘ko cāhaṁ, ko ca hatthināgo.</span><br />
<span class="sujato m-text">‘What difference is there between me and a bull elephant?</span><br />
</p>
<p id="an10p99c4p4">
<span class="pali m-text">Yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ;</span><br />
<span class="sujato m-text">Why don’t I plunge into this lake and play around while washing my ears and back?</span><br />
</p>
<p id="an10p99c4p5">
<span class="pali m-text">kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti.</span><br />
<span class="sujato m-text">When I’ve bathed and drunk, I’ll emerge from the water and go wherever I want.’</span><br />
</p>
<p id="an10p99c4p6">
<span class="pali m-text">So taṁ udakarahadaṁ sahasā appaṭisaṅkhā pakkhandeyya.</span><br />
<span class="sujato m-text">They jump into the lake rashly, without thinking.</span><br />
</p>
<p id="an10p99c4p7">
<span class="pali m-text">Tassetaṁ pāṭikaṅkhaṁ:</span><br />
<span class="sujato m-text">You can expect that</span><br />
</p>
<p id="an10p99c4p8">
<span class="pali m-text">‘saṁsīdissati vā uplavissati vā’ti.</span><br />
<span class="sujato m-text">they’ll sink down or float away.</span><br />
</p>
<p id="an10p99c4p9">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p99c4p10">
<span class="pali m-text">Paritto, upāli, attabhāvo gambhīre gādhaṁ na vindati.</span><br />
<span class="sujato m-text">Because their little life-form finds no footing in the depths.</span><br />
</p>
<p id="an10p99c4p11">
<span class="pali m-text">Evamevaṁ kho, upāli, yo evaṁ vadeyya:</span><br />
<span class="sujato m-text">If someone should say this,</span><br />
</p>
<p id="an10p99c4p12">
<span class="pali m-text">‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ:</span><br />
<span class="sujato m-text">‘Though I don’t have immersion, I’m going to frequent remote lodgings in the wilderness and the forest.’ You can expect that</span><br />
</p>
<p id="an10p99c4p13">
<span class="pali m-text">‘saṁsīdissati vā uplavissati vā’ti.</span><br />
<span class="sujato m-text">they’ll sink down or float away.</span><br />
</p>
<p id="an10p99c5p1">
<span class="pali m-text">Seyyathāpi, upāli, daharo kumāro mando uttānaseyyako sakena muttakarīsena kīḷati.</span><br />
<span class="sujato m-text">Suppose there was a little baby boy playing in his own urine and feces.</span><br />
</p>
<p id="an10p99c5p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c5p3">
<span class="pali m-text">nanvāyaṁ kevalā paripūrā bālakhiḍḍā”ti?</span><br />
<span class="sujato m-text">Isn’t that a totally foolish game?”</span><br />
</p>
<p id="an10p99c5p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c6p1">
<span class="pali m-text">“Sa kho so, upāli, kumāro aparena samayena vuddhimanvāya indriyānaṁ paripākamanvāya</span><br />
<span class="sujato m-text">“After some time that boy grows up and his faculties mature.</span><br />
</p>
<p id="an10p99c6p2">
<span class="pali m-text">yāni kānici kumārakānaṁ kīḷāpanakāni bhavanti, seyyathidaṁ—vaṅkakaṁ ghaṭikaṁ mokkhacikaṁ ciṅgulakaṁ pattāḷhakaṁ rathakaṁ dhanukaṁ, tehi kīḷati.</span><br />
<span class="sujato m-text">He accordingly plays childish games such as toy plows, tip-cat, somersaults, pinwheels, toy measures, toy carts, and toy bows.</span><br />
</p>
<p id="an10p99c6p3">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c6p4">
<span class="pali m-text">nanvāyaṁ khiḍḍā purimāya khiḍḍāya abhikkantatarā ca paṇītatarā cā”ti?</span><br />
<span class="sujato m-text">Aren’t such games better than what he did before?”</span><br />
</p>
<p id="an10p99c6p5">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c7p1">
<span class="pali m-text">“Sa kho so, upāli, kumāro aparena samayena vuddhimanvāya indriyānaṁ paripākamanvāya</span><br />
<span class="sujato m-text">“After some time that boy grows up and his faculties mature further.</span><br />
</p>
<p id="an10p99c7p2">
<span class="pali m-text">pañcahi kāmaguṇehi samappito samaṅgibhūto paricāreti</span><br />
<span class="sujato m-text">He accordingly amuses himself, supplied and provided with the five kinds of sensual stimulation.</span><br />
</p>
<p id="an10p99c7p3">
<span class="pali m-text">cakkhuviññeyyehi rūpehi iṭṭhehi kantehi manāpehi piyarūpehi kāmūpasaṁhitehi rajanīyehi,</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing.</span><br />
</p>
<p id="an10p99c7p4">
<span class="pali m-text">sotaviññeyyehi saddehi …</span><br />
<span class="sujato m-text">Sounds known by the ear …</span><br />
</p>
<p id="an10p99c7p5">
<span class="pali m-text">ghānaviññeyyehi gandhehi …</span><br />
<span class="sujato m-text">Smells known by the nose …</span><br />
</p>
<p id="an10p99c7p6">
<span class="pali m-text">jivhāviññeyyehi rasehi …</span><br />
<span class="sujato m-text">Tastes known by the tongue …</span><br />
</p>
<p id="an10p99c7p7">
<span class="pali m-text">kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṁhitehi rajanīyehi.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="an10p99c7p8">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c7p9">
<span class="pali m-text">nanvāyaṁ khiḍḍā purimāhi khiḍḍāhi abhikkantatarā ca paṇītatarā cā”ti?</span><br />
<span class="sujato m-text">Aren’t such games better than what he did before?”</span><br />
</p>
<p id="an10p99c7p10">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c8p1">
<span class="pali m-text">“Idha kho pana vo, upāli, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.</span><br />
<span class="sujato m-text">“But then a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.</span><br />
</p>
<p id="an10p99c8p2">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="an10p99c8p3">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="an10p99c9p1">
<span class="pali m-text">Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.</span><br />
<span class="sujato m-text">A householder hears that teaching, or a householder’s child, or someone reborn in a good family.</span><br />
</p>
<p id="an10p99c9p2">
<span class="pali m-text">So taṁ dhammaṁ sutvā tathāgate saddhaṁ paṭilabhati.</span><br />
<span class="sujato m-text">They gain faith in the Realized One</span><br />
</p>
<p id="an10p99c9p3">
<span class="pali m-text">So tena saddhāpaṭilābhena samannāgato iti paṭisañcikkhati:</span><br />
<span class="sujato m-text">and reflect,</span><br />
</p>
<p id="an10p99c9p4">
<span class="pali m-text">‘sambādho gharāvāso rajāpatho, abbhokāso pabbajjā.</span><br />
<span class="sujato m-text">‘Living in a house is cramped and dirty, but the life of one gone forth is wide open.</span><br />
</p>
<p id="an10p99c9p5">
<span class="pali m-text">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="sujato m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="an10p99c9p6">
<span class="pali m-text">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
<span class="sujato m-text">Why don’t I shave off my hair and beard, dress in ocher robes, and go forth from the lay life to homelessness?’</span><br />
</p>
<p id="an10p99c10p1">
<span class="pali m-text">So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati.</span><br />
<span class="sujato m-text">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness.</span><br />
</p>
<p id="an10p99c11p1">
<span class="pali m-text">So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno sabbapāṇabhūtahitānukampī viharati.</span><br />
<span class="sujato m-text">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of compassion for all living beings.</span><br />
</p>
<p id="an10p99c12p1">
<span class="pali m-text">Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī; athenena sucibhūtena attanā viharati.</span><br />
<span class="sujato m-text">They give up stealing. They take only what’s given, and expect only what’s given. They keep themselves clean by not thieving.</span><br />
</p>
<p id="an10p99c13p1">
<span class="pali m-text">Abrahmacariyaṁ pahāya brahmacārī hoti ārācārī virato methunā gāmadhammā.</span><br />
<span class="sujato m-text">They give up unchastity. They are celibate, set apart, avoiding the vulgar act of sex.</span><br />
</p>
<p id="an10p99c14p1">
<span class="pali m-text">Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa.</span><br />
<span class="sujato m-text">They give up lying. They speak the truth and stick to the truth. They’re honest and trustworthy, and don’t trick the world with their words.</span><br />
</p>
<p id="an10p99c15p1">
<span class="pali m-text">Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā sandhātā sahitānaṁ vā anuppadātā, samaggārāmo samaggarato samagganandī; samaggakaraṇiṁ vācaṁ bhāsitā hoti.</span><br />
<span class="sujato m-text">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="an10p99c16p1">
<span class="pali m-text">Pharusaṁ vācaṁ pahāya pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.</span><br />
<span class="sujato m-text">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people.</span><br />
</p>
<p id="an10p99c17p1">
<span class="pali m-text">Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.</span><br />
<span class="sujato m-text">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial.</span><br />
</p>
<p id="an10p99c18p1">
<span class="pali m-text">So bījagāmabhūtagāmasamārambhā paṭivirato hoti.</span><br />
<span class="sujato m-text">They avoid injuring plants and seeds.</span><br />
</p>
<p id="an10p99c18p2">
<span class="pali m-text">Ekabhattiko hoti rattūparato, virato vikālabhojanā.</span><br />
<span class="sujato m-text">They eat in one part of the day, abstaining from eating at night and food at the wrong time.</span><br />
</p>
<p id="an10p99c18p3">
<span class="pali m-text">Naccagītavāditavisūkadassanā paṭivirato hoti,</span><br />
<span class="sujato m-text">They avoid dancing, singing, music, and seeing shows.</span><br />
</p>
<p id="an10p99c18p4">
<span class="pali m-text">mālāgandhavilepanadhāraṇamaṇḍanavibhūsanaṭṭhānā paṭivirato hoti,</span><br />
<span class="sujato m-text">They avoid beautifying and adorning themselves with garlands, perfumes, and makeup.</span><br />
</p>
<p id="an10p99c18p5">
<span class="pali m-text">uccāsayanamahāsayanā paṭivirato hoti,</span><br />
<span class="sujato m-text">They avoid high and luxurious beds.</span><br />
</p>
<p id="an10p99c18p6">
<span class="pali m-text">jātarūparajatapaṭiggahaṇā paṭivirato hoti,</span><br />
<span class="sujato m-text">They avoid receiving gold and money,</span><br />
</p>
<p id="an10p99c18p7">
<span class="pali m-text">āmakadhaññapaṭiggahaṇā paṭivirato hoti,</span><br />
<span class="sujato m-text">raw grains,</span><br />
</p>
<p id="an10p99c18p8">
<span class="pali m-text">āmakamaṁsapaṭiggahaṇā paṭivirato hoti,</span><br />
<span class="sujato m-text">raw meat,</span><br />
</p>
<p id="an10p99c18p9">
<span class="pali m-text">itthikumārikapaṭiggahaṇā paṭivirato hoti,</span><br />
<span class="sujato m-text">women and girls,</span><br />
</p>
<p id="an10p99c18p10">
<span class="pali m-text">dāsidāsapaṭiggahaṇā paṭivirato hoti,</span><br />
<span class="sujato m-text">male and female bondservants,</span><br />
</p>
<p id="an10p99c18p11">
<span class="pali m-text">ajeḷakapaṭiggahaṇā paṭivirato hoti,</span><br />
<span class="sujato m-text">goats and sheep,</span><br />
</p>
<p id="an10p99c18p12">
<span class="pali m-text">kukkuṭasūkarapaṭiggahaṇā paṭivirato hoti,</span><br />
<span class="sujato m-text">chickens and pigs,</span><br />
</p>
<p id="an10p99c18p13">
<span class="pali m-text">hatthigavassavaḷavapaṭiggahaṇā paṭivirato hoti,</span><br />
<span class="sujato m-text">elephants, cows, horses, and mares,</span><br />
</p>
<p id="an10p99c18p14">
<span class="pali m-text">khettavatthupaṭiggahaṇā paṭivirato hoti,</span><br />
<span class="sujato m-text">and fields and land.</span><br />
</p>
<p id="an10p99c18p15">
<span class="pali m-text">dūteyyapahiṇagamanānuyogā paṭivirato hoti,</span><br />
<span class="sujato m-text">They avoid running errands and messages;</span><br />
</p>
<p id="an10p99c18p16">
<span class="pali m-text">kayavikkayā paṭivirato hoti,</span><br />
<span class="sujato m-text">buying and selling;</span><br />
</p>
<p id="an10p99c18p17">
<span class="pali m-text">tulākūṭakaṁsakūṭamānakūṭā paṭivirato hoti,</span><br />
<span class="sujato m-text">falsifying weights, metals, or measures;</span><br />
</p>
<p id="an10p99c18p18">
<span class="pali m-text">ukkoṭanavañcananikatisāciyogā paṭivirato hoti,</span><br />
<span class="sujato m-text">bribery, fraud, cheating, and duplicity;</span><br />
</p>
<p id="an10p99c18p19">
<span class="pali m-text">chedanavadhabandhanaviparāmosaālopasahasākārā paṭivirato hoti.</span><br />
<span class="sujato m-text">mutilation, murder, abduction, banditry, plunder, and violence.</span><br />
</p>
<p id="an10p99c19p1">
<span class="pali m-text">So santuṭṭho hoti kāyaparihārikena cīvarena kucchiparihārikena piṇḍapātena.</span><br />
<span class="sujato m-text">They’re content with robes to look after the body and almsfood to look after the belly.</span><br />
</p>
<p id="an10p99c19p2">
<span class="pali m-text">Yena yeneva pakkamati samādāyeva pakkamati,</span><br />
<span class="sujato m-text">Wherever they go, they set out taking only these things.</span><br />
</p>
<p id="an10p99c19p3">
<span class="pali m-text">seyyathāpi nāma pakkhī sakuṇo yena yeneva ḍeti sapattabhārova ḍeti.</span><br />
<span class="sujato m-text">They’re like a bird: wherever it flies, wings are its only burden.</span><br />
</p>
<p id="an10p99c19p4">
<span class="pali m-text">Evamevaṁ bhikkhu santuṭṭho hoti kāyaparihārikena cīvarena kucchiparihārikena piṇḍapātena. Yena yeneva pakkamati samādāyeva pakkamati.</span><br />
<span class="sujato m-text">In the same way, a mendicant is content with robes to look after the body and almsfood to look after the belly. Wherever they go, they set out taking only these things.</span><br />
</p>
<p id="an10p99c19p5">
<span class="pali m-text">So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.</span><br />
<span class="sujato m-text">When they have this entire spectrum of noble ethics, they experience a blameless happiness inside themselves.</span><br />
</p>
<p id="an10p99c20p1">
<span class="pali m-text">So cakkhunā rūpaṁ disvā na nimittaggāhī hoti nānubyañjanaggāhī.</span><br />
<span class="sujato m-text">When they see a sight with their eyes, they don’t get caught up in the features and details.</span><br />
</p>
<p id="an10p99c20p2">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ, cakkhundriye saṁvaraṁ āpajjati.</span><br />
<span class="sujato m-text">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving restraint over it.</span><br />
</p>
<p id="an10p99c20p3">
<span class="pali m-text">Sotena saddaṁ sutvā …</span><br />
<span class="sujato m-text">When they hear a sound with their ears …</span><br />
</p>
<p id="an10p99c20p4">
<span class="pali m-text">ghānena gandhaṁ ghāyitvā …</span><br />
<span class="sujato m-text">When they smell an odor with their nose …</span><br />
</p>
<p id="an10p99c20p5">
<span class="pali m-text">jivhāya rasaṁ sāyitvā …</span><br />
<span class="sujato m-text">When they taste a flavor with their tongue …</span><br />
</p>
<p id="an10p99c20p6">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When they feel a touch with their body …</span><br />
</p>
<p id="an10p99c20p7">
<span class="pali m-text">manasā dhammaṁ viññāya na nimittaggāhī hoti nānubyañjanaggāhī.</span><br />
<span class="sujato m-text">When they know a thought with their mind, they don’t get caught up in the features and details.</span><br />
</p>
<p id="an10p99c20p8">
<span class="pali m-text">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ, manindriye saṁvaraṁ āpajjati.</span><br />
<span class="sujato m-text">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint.</span><br />
</p>
<p id="an10p99c20p9">
<span class="pali m-text">So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.</span><br />
<span class="sujato m-text">When they have this noble sense restraint, they experience an unsullied bliss inside themselves.</span><br />
</p>
<p id="an10p99c21p1">
<span class="pali m-text">So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.</span><br />
<span class="sujato m-text">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent.</span><br />
</p>
<p id="an10p99c22p1">
<span class="pali m-text">So iminā ca ariyena sīlakkhandhena samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato</span><br />
<span class="sujato m-text">When they have this entire spectrum of noble ethics, this noble sense restraint, and this noble mindfulness and situational awareness,</span><br />
</p>
<p id="an10p99c22p2">
<span class="pali m-text">vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
<span class="sujato m-text">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.</span><br />
</p>
<p id="an10p99c22p3">
<span class="pali m-text">So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">Gone to a wilderness, or to the root of a tree, or to an empty hut, they sit down cross-legged, set their body straight, and establish mindfulness in front of them.</span><br />
</p>
<p id="an10p99c23p1">
<span class="pali m-text">So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti.</span><br />
<span class="sujato m-text">Giving up covetousness for the world, they meditate with a heart rid of covetousness, cleansing the mind of covetousness.</span><br />
</p>
<p id="an10p99c23p2">
<span class="pali m-text">Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti.</span><br />
<span class="sujato m-text">Giving up ill will and malevolence, they meditate with a mind rid of ill will, full of compassion for all living beings, cleansing the mind of ill will.</span><br />
</p>
<p id="an10p99c23p3">
<span class="pali m-text">Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti.</span><br />
<span class="sujato m-text">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness.</span><br />
</p>
<p id="an10p99c23p4">
<span class="pali m-text">Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti.</span><br />
<span class="sujato m-text">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse.</span><br />
</p>
<p id="an10p99c23p5">
<span class="pali m-text">Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.</span><br />
<span class="sujato m-text">Giving up doubt, they meditate having gone beyond doubt, not undecided about skillful qualities, cleansing the mind of doubt.</span><br />
</p>
<p id="an10p99c24p1">
<span class="pali m-text">So ime pañca nīvaraṇe pahāya cetaso upakkilese paññāya dubbalīkaraṇe,</span><br />
<span class="sujato m-text">They give up these five hindrances, corruptions of the heart that weaken wisdom.</span><br />
</p>
<p id="an10p99c24p2">
<span class="pali m-text">vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="an10p99c24p3">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c24p4">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c24p5">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c25p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal.</span><br />
</p>
<p id="an10p99c26p1">
<span class="pali m-text">Puna caparaṁ, upāli, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati.</span><br />
<span class="sujato m-text">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="an10p99c26p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c26p3">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c26p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c27p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal.</span><br />
</p>
<p id="an10p99c28p1">
<span class="pali m-text">Puna caparaṁ, upāli, bhikkhu pītiyā ca virāgā …pe… tatiyaṁ jhānaṁ upasampajja viharati.</span><br />
<span class="sujato m-text">Furthermore, with the fading away of rapture, a mendicant enters and remains in the third absorption. They meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="an10p99c28p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c28p3">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c28p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c29p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal.</span><br />
</p>
<p id="an10p99c30p1">
<span class="pali m-text">Puna caparaṁ, upāli, bhikkhu sukhassa ca pahānā …pe… catutthaṁ jhānaṁ …pe….</span><br />
<span class="sujato m-text">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. …” …</span><br />
</p>
<p id="an10p99c31p1">
<span class="pali m-text">Puna caparaṁ, upāli, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">“Furthermore, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, a mendicant enters and remains in the dimension of infinite space.</span><br />
</p>
<p id="an10p99c31p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c31p3">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c31p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c32p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal.</span><br />
</p>
<p id="an10p99c33p1">
<span class="pali m-text">Puna caparaṁ, upāli, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati …pe….</span><br />
<span class="sujato m-text">Furthermore, going totally beyond the dimension of infinite space, aware that ‘consciousness is infinite’, a mendicant enters and remains in the dimension of infinite consciousness. …” …</span><br />
</p>
<p id="an10p99c34p1">
<span class="pali m-text">Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati …pe….</span><br />
<span class="sujato m-text">“Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. …” …</span><br />
</p>
<p id="an10p99c35p1">
<span class="pali m-text">Sabbaso ākiñcaññāyatanaṁ samatikkamma ‘santametaṁ paṇītametan’ti nevasaññānāsaññāyatanaṁ upasampajja viharati.</span><br />
<span class="sujato m-text">“Going totally beyond the dimension of nothingness, aware that ‘this is peaceful, this is sublime’, they enter and remain in the dimension of neither perception nor non-perception.</span><br />
</p>
<p id="an10p99c35p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c35p3">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c35p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c36p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal.</span><br />
</p>
<p id="an10p99c37p1">
<span class="pali m-text">Puna caparaṁ, upāli, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati; paññāya cassa disvā āsavā parikkhīṇā honti.</span><br />
<span class="sujato m-text">Furthermore, going totally beyond the dimension of neither perception nor non-perception, they enter and remain in the cessation of perception and feeling. And, having seen with wisdom, their defilements come to an end.</span><br />
</p>
<p id="an10p99c37p2">
<span class="pali m-text">Taṁ kiṁ maññasi, upāli,</span><br />
<span class="sujato m-text">What do you think, Upāli?</span><br />
</p>
<p id="an10p99c37p3">
<span class="pali m-text">‘nanvāyaṁ vihāro purimehi vihārehi abhikkantataro ca paṇītataro cā’”ti?</span><br />
<span class="sujato m-text">Isn’t this state better than what they had before?”</span><br />
</p>
<p id="an10p99c37p4">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an10p99c38p1">
<span class="pali m-text">“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, anuppattasadatthā ca viharanti.</span><br />
<span class="sujato m-text">“When my disciples see this quality inside themselves they frequent remote lodgings in the wilderness and the forest. And they have achieved their own goal.</span><br />
</p>
<p id="an10p99c38p2">
<span class="pali m-text">Iṅgha tvaṁ, upāli, saṅghe viharāhi.</span><br />
<span class="sujato m-text">Come on, Upāli, stay with the Saṅgha.</span><br />
</p>
<p id="an10p99c38p3">
<span class="pali m-text">Saṅghe te viharato phāsu bhavissatī”ti.</span><br />
<span class="sujato m-text">If you stay with the Saṅgha you’ll be comfortable.”</span><br />
</p>
<p id="an10p99c38p4">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0098.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0100.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>