<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ud &raquo; vagga5 &raquo; Udāna 5.6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/udy005p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Udāna 5.6" />
  <meta name="twitter:title" content="Udāna 5.6" />
  <meta property="og:url" content="https://www.theravadan.org/pages/udy005p006z.html" />
  <meta property="og:description" content="Translators: sujato Heartfelt Sayings Soṇasutta With Soṇa Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā mahākaccāno avantīsu viharati …" />
  <meta name="twitter:description" content="Translators: sujato Heartfelt Sayings Soṇasutta With Soṇa Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā mahākaccāno avantīsu viharati …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ud-index.html">ud</a> &raquo;
            <a href="https://www.theravadan.org/pages/ms-sutta-kn-ud-vagga5-index.html">vagga5</a> &raquo;
          </span>
          Udāna 5.6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Heartfelt Sayings</span></p>
<p id="ud5p6c0p2">
<span class="m-text m-primary">Soṇasutta</span><br />
<span class="m-text">With Soṇa</span><br />
</p>
<p id="ud5p6c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="ud5p6c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="ud5p6c1p3">
<span class="m-text m-primary">Tena kho pana samayena āyasmā mahākaccāno avantīsu viharati kuraraghare pavatte pabbate.</span><br />
<span class="m-text">Now at that time Venerable Mahākaccāna was staying in the land of the Avantis near Kuraraghara on Steep Mountain.</span><br />
</p>
<p id="ud5p6c1p4">
<span class="m-text m-primary">Tena kho pana samayena soṇo upāsako kuṭikaṇṇo āyasmato mahākaccānassa upaṭṭhāko hoti.</span><br />
<span class="m-text">And the layman Soṇa of the pointy ears was Mahākaccānas attendant.</span><br />
</p>
<p id="ud5p6c2p1">
<span class="m-text m-primary">Atha kho soṇassa upāsakassa kuṭikaṇṇassa rahogatassa paṭisallīnassa evaṁ cetaso parivitakko udapādi:</span><br />
<span class="m-text">Then as Soṇa was in private retreat this thought came to his mind,</span><br />
</p>
<p id="ud5p6c2p2">
<span class="m-text m-primary">“yathā yathā kho ayyo mahākaccāno dhammaṁ deseti nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="m-text">“As I understand Venerable Mahākaccāna’s teachings, it’s not easy for someone living at home to lead the spiritual life utterly full and pure, like a polished shell.</span><br />
</p>
<p id="ud5p6c2p3">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.</span><br />
<span class="m-text">Why don’t I shave off my hair and beard, dress in ocher robes, and go forth from lay life to homelessness?”</span><br />
</p>
<p id="ud5p6c3p1">
<span class="m-text m-primary">Atha kho soṇo upāsako kuṭikaṇṇo yenāyasmā mahākaccāno tenupasaṅkami; upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span><br />
<span class="m-text">Then Soṇa went up to Mahākaccāna, bowed, sat down to one side, and told him what he was thinking. Then he said,</span><br />
</p>
<p id="ud5p6c3p2">
<span class="m-text m-primary">Ekamantaṁ nisinno kho soṇo upāsako kuṭikaṇṇo āyasmantaṁ mahākaccānaṁ etadavoca:</span><br />
</p>
<p id="ud5p6c4p1">
<span class="m-text m-primary">“Idha mayhaṁ, bhante, rahogatassa paṭisallīnassa evaṁ cetaso parivitakko udapādi:</span><br />
</p>
<p id="ud5p6c4p2">
<span class="m-text m-primary">‘yathā yathā kho ayyo mahākaccāno dhammaṁ deseti nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
</p>
<p id="ud5p6c4p3">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
</p>
<p id="ud5p6c4p4">
<span class="m-text m-primary">Pabbājetu maṁ, bhante, ayyo mahākaccāno”ti.</span><br />
<span class="m-text">“May Venerable Mahākaccāna please give me the going forth!”</span><br />
</p>
<p id="ud5p6c5p1">
<span class="m-text m-primary">Evaṁ vutte, āyasmā mahākaccāno soṇaṁ upāsakaṁ kuṭikaṇṇaṁ etadavoca:</span><br />
<span class="m-text">When this was said, Mahākaccāna said to him,</span><br />
</p>
<p id="ud5p6c5p2">
<span class="m-text m-primary">“dukkaraṁ kho, soṇa, yāvajīvaṁ ekabhattaṁ ekaseyyaṁ brahmacariyaṁ.</span><br />
<span class="m-text">“It’s hard to lead the spiritual life as long as you live, eating in one part of the day and sleeping alone.</span><br />
</p>
<p id="ud5p6c5p3">
<span class="m-text m-primary">Iṅgha tvaṁ, soṇa, tattheva āgārikabhūto samāno buddhānaṁ sāsanaṁ anuyuñja kālayuttaṁ ekabhattaṁ ekaseyyaṁ brahmacariyan”ti.</span><br />
</p>
<p id="ud5p6c5p4">
<span class="m-text m-primary">Atha kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭipassambhi.</span><br />
</p>
<p id="ud5p6c6p1">
<span class="m-text m-primary">Dutiyampi kho …pe…</span><br />
</p>
<p id="ud5p6c6p2">
<span class="m-text m-primary">dutiyampi kho āyasmā mahākaccāno soṇaṁ upāsakaṁ kuṭikaṇṇaṁ etadavoca:</span><br />
</p>
<p id="ud5p6c6p3">
<span class="m-text m-primary">“dukkaraṁ kho, soṇa, yāvajīvaṁ ekabhattaṁ ekaseyyaṁ brahmacariyaṁ.</span><br />
</p>
<p id="ud5p6c6p4">
<span class="m-text m-primary">Iṅgha tvaṁ, soṇa, tattheva āgārikabhūto samāno buddhānaṁ sāsanaṁ anuyuñja kālayuttaṁ ekabhattaṁ ekaseyyaṁ brahmacariyan”ti.</span><br />
</p>
<p id="ud5p6c6p5">
<span class="m-text m-primary">Dutiyampi kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭipassambhi.</span><br />
</p>
<p id="ud5p6c7p1">
<span class="m-text m-primary">Tatiyampi kho soṇassa upāsakassa kuṭikaṇṇassa rahogatassa paṭisallīnassa evaṁ cetaso parivitakko udapādi:</span><br />
</p>
<p id="ud5p6c7p2">
<span class="m-text m-primary">“yathā yathā kho ayyo mahākaccāno dhammaṁ deseti nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
</p>
<p id="ud5p6c7p3">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.</span><br />
</p>
<p id="ud5p6c7p4">
<span class="m-text m-primary">Tatiyampi kho soṇo upāsako kuṭikaṇṇo yenāyasmā mahākaccāno tenupasaṅkami; upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span><br />
</p>
<p id="ud5p6c7p5">
<span class="m-text m-primary">Ekamantaṁ nisinno kho soṇo upāsako kuṭikaṇṇo āyasmantaṁ mahākaccānaṁ etadavoca:</span><br />
</p>
<p id="ud5p6c8p1">
<span class="m-text m-primary">“Idha mayhaṁ, bhante, rahogatassa paṭisallīnassa evaṁ cetaso parivitakko udapādi:</span><br />
</p>
<p id="ud5p6c8p2">
<span class="m-text m-primary">‘yathā yathā kho ayyo mahākaccāno dhammaṁ deseti nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
</p>
<p id="ud5p6c8p3">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
</p>
<p id="ud5p6c8p4">
<span class="m-text m-primary">Pabbājetu maṁ, bhante, ayyo mahākaccāno”ti.</span><br />
</p>
<p id="ud5p6c9p1">
<span class="m-text m-primary">Atha kho āyasmā mahākaccāno soṇaṁ upāsakaṁ kuṭikaṇṇaṁ pabbājesi.</span><br />
</p>
<p id="ud5p6c9p2">
<span class="m-text m-primary">Tena kho pana samayena avantidakkhiṇāpatho appabhikkhuko hoti.</span><br />
</p>
<p id="ud5p6c9p3">
<span class="m-text m-primary">Atha kho āyasmā mahākaccāno tiṇṇaṁ vassānaṁ accayena kicchena kasirena tato tato dasavaggaṁ bhikkhusaṅghaṁ sannipātetvā āyasmantaṁ soṇaṁ upasampādesi.</span><br />
</p>
<p id="ud5p6c10p1">
<span class="m-text m-primary">Atha kho āyasmato soṇassa vassaṁvuṭṭhassa rahogatassa paṭisallīnassa evaṁ cetaso parivitakko udapādi:</span><br />
</p>
<p id="ud5p6c10p2">
<span class="m-text m-primary">“na kho me so bhagavā sammukhā diṭṭho, api ca sutoyeva me:</span><br />
</p>
<p id="ud5p6c10p3">
<span class="m-text m-primary">‘so bhagavā īdiso ca īdiso cā’ti.</span><br />
</p>
<p id="ud5p6c10p4">
<span class="m-text m-primary">Sace maṁ upajjhāyo anujāneyya, gaccheyyāhaṁ taṁ bhagavantaṁ dassanāya arahantaṁ sammāsambuddhan”ti.</span><br />
</p>
<p id="ud5p6c11p1">
<span class="m-text m-primary">Atha kho āyasmā soṇo sāyanhasamayaṁ paṭisallānā vuṭṭhito yenāyasmā mahākaccāno tenupasaṅkami; upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span><br />
</p>
<p id="ud5p6c11p2">
<span class="m-text m-primary">Ekamantaṁ nisinno kho āyasmā soṇo āyasmantaṁ mahākaccānaṁ etadavoca:</span><br />
</p>
<p id="ud5p6c12p1">
<span class="m-text m-primary">“Idha mayhaṁ, bhante, rahogatassa paṭisallīnassa evaṁ cetaso parivitakko udapādi:</span><br />
</p>
<p id="ud5p6c12p2">
<span class="m-text m-primary">‘na kho me so bhagavā sammukhā diṭṭho, api ca sutoyeva me—</span><br />
</p>
<p id="ud5p6c12p3">
<span class="m-text m-primary">so bhagavā īdiso ca īdiso cā’ti.</span><br />
</p>
<p id="ud5p6c12p4">
<span class="m-text m-primary">Sace maṁ upajjhāyo anujāneyya, gaccheyyāhaṁ taṁ bhagavantaṁ dassanāya arahantaṁ sammāsambuddhan”ti.</span><br />
</p>
<p id="ud5p6c12p5">
<span class="m-text m-primary">(…)</span><br />
</p>
<p id="ud5p6c13p1">
<span class="m-text m-primary">“Sādhu sādhu, soṇa;</span><br />
</p>
<p id="ud5p6c13p2">
<span class="m-text m-primary">gaccha tvaṁ, soṇa, taṁ bhagavantaṁ dassanāya arahantaṁ sammāsambuddhaṁ.</span><br />
</p>
<p id="ud5p6c13p3">
<span class="m-text m-primary">Dakkhissasi tvaṁ, soṇa, taṁ bhagavantaṁ pāsādikaṁ pasādanīyaṁ santindriyaṁ santamānasaṁ uttamadamathasamathamanuppattaṁ dantaṁ guttaṁ yatindriyaṁ nāgaṁ.</span><br />
</p>
<p id="ud5p6c13p4">
<span class="m-text m-primary">Disvāna mama vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha:</span><br />
</p>
<p id="ud5p6c13p5">
<span class="m-text m-primary">‘upajjhāyo me, bhante, āyasmā mahākaccāno bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’”ti.</span><br />
</p>
<p id="ud5p6c14p1">
<span class="m-text m-primary">“Evaṁ, bhante”ti kho āyasmā soṇo āyasmato mahākaccānassa bhāsitaṁ abhinanditvā anumoditvā uṭṭhāyāsanā āyasmantaṁ mahākaccānaṁ abhivādetvā padakkhiṇaṁ katvā senāsanaṁ saṁsāmetvā pattacīvaramādāya yena sāvatthi tena cārikaṁ pakkāmi.</span><br />
</p>
<p id="ud5p6c14p2">
<span class="m-text m-primary">Anupubbena cārikaṁ caramāno yena sāvatthi jetavanaṁ anāthapiṇḍikassa ārāmo, yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
</p>
<p id="ud5p6c14p3">
<span class="m-text m-primary">Ekamantaṁ nisinno kho āyasmā soṇo bhagavantaṁ etadavoca:</span><br />
</p>
<p id="ud5p6c14p4">
<span class="m-text m-primary">“upajjhāyo me, bhante, āyasmā mahākaccāno bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī”ti.</span><br />
</p>
<p id="ud5p6c15p1">
<span class="m-text m-primary">“Kacci, bhikkhu, khamanīyaṁ, kacci yāpanīyaṁ, kaccisi appakilamathena addhānaṁ āgato, na ca piṇḍakena kilantosī”ti?</span><br />
</p>
<p id="ud5p6c15p2">
<span class="m-text m-primary">“Khamanīyaṁ, bhagavā, yāpanīyaṁ, bhagavā, appakilamathena cāhaṁ, bhante, addhānaṁ āgato, na ca piṇḍakena kilantomhī”ti.</span><br />
</p>
<p id="ud5p6c16p1">
<span class="m-text m-primary">Atha kho bhagavā āyasmantaṁ ānandaṁ āmantesi:</span><br />
</p>
<p id="ud5p6c16p2">
<span class="m-text m-primary">“imassānanda, āgantukassa bhikkhuno senāsanaṁ paññāpehī”ti.</span><br />
</p>
<p id="ud5p6c16p3">
<span class="m-text m-primary">Atha kho āyasmato ānandassa etadahosi:</span><br />
</p>
<p id="ud5p6c16p4">
<span class="m-text m-primary">“yassa kho maṁ bhagavā āṇāpeti:</span><br />
</p>
<p id="ud5p6c16p5">
<span class="m-text m-primary">‘imassānanda, āgantukassa bhikkhuno senāsanaṁ paññāpehī’ti, icchati bhagavā tena bhikkhunā saddhiṁ ekavihāre vatthuṁ, icchati bhagavā āyasmatā soṇena saddhiṁ ekavihāre vatthun”ti.</span><br />
</p>
<p id="ud5p6c16p6">
<span class="m-text m-primary">Yasmiṁ vihāre bhagavā viharati, tasmiṁ vihāre āyasmato soṇassa senāsanaṁ paññāpesi.</span><br />
</p>
<p id="ud5p6c17p1">
<span class="m-text m-primary">Atha kho bhagavā bahudeva rattiṁ abbhokāse nisajjāya vītināmetvā pāde pakkhāletvā vihāraṁ pāvisi.</span><br />
</p>
<p id="ud5p6c17p2">
<span class="m-text m-primary">Āyasmāpi kho soṇo bahudeva rattiṁ abbhokāse nisajjāya vītināmetvā pāde pakkhāletvā vihāraṁ pāvisi.</span><br />
</p>
<p id="ud5p6c17p3">
<span class="m-text m-primary">Atha kho bhagavā rattiyā paccūsasamayaṁ paccuṭṭhāya āyasmantaṁ soṇaṁ ajjhesi:</span><br />
</p>
<p id="ud5p6c17p4">
<span class="m-text m-primary">“paṭibhātu taṁ, bhikkhu, dhammo bhāsitun”ti.</span><br />
</p>
<p id="ud5p6c18p1">
<span class="m-text m-primary">“Evaṁ, bhante”ti kho āyasmā soṇo bhagavato paṭissutvā soḷasa aṭṭhakavaggikāni sabbāneva sarena abhaṇi.</span><br />
</p>
<p id="ud5p6c18p2">
<span class="m-text m-primary">Atha kho bhagavā āyasmato soṇassa sarabhaññapariyosāne abbhanumodi:</span><br />
</p>
<p id="ud5p6c18p3">
<span class="m-text m-primary">“sādhu sādhu, bhikkhu, suggahitāni te, bhikkhu, soḷasa aṭṭhakavaggikāni sumanasikatāni sūpadhāritāni, kalyāṇiyāsi vācāya samannāgato vissaṭṭhāya anelagaḷāya atthassa viññāpaniyā.</span><br />
</p>
<p id="ud5p6c18p4">
<span class="m-text m-primary">Kati vassosi tvaṁ, bhikkhū”ti?</span><br />
</p>
<p id="ud5p6c18p5">
<span class="m-text m-primary">“Ekavasso ahaṁ, bhagavā”ti.</span><br />
</p>
<p id="ud5p6c18p6">
<span class="m-text m-primary">“Kissa pana tvaṁ, bhikkhu, evaṁ ciraṁ akāsī”ti?</span><br />
</p>
<p id="ud5p6c18p7">
<span class="m-text m-primary">“Ciraṁ diṭṭho me, bhante, kāmesu ādīnavo;</span><br />
</p>
<p id="ud5p6c18p8">
<span class="m-text m-primary">api ca sambādho gharāvāso bahukicco bahukaraṇīyo”ti.</span><br />
</p>
<p id="ud5p6c19p1">
<span class="m-text m-primary">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
</p>
<p id="ud5p6c20p1">
<span class="m-text m-primary">“Disvā ādīnavaṁ loke,</span><br />
</p>
<p id="ud5p6c20p2">
<span class="m-text m-primary">ñatvā dhammaṁ nirūpadhiṁ;</span><br />
</p>
<p id="ud5p6c20p3">
<span class="m-text m-primary">Ariyo na ramatī pāpe,</span><br />
</p>
<p id="ud5p6c20p4">
<span class="m-text m-primary">pāpe na ramatī sucī”ti.</span><br />
</p>
<p id="ud5p6c20p5">
<span class="m-text m-primary">Chaṭṭhaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>