<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0037.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0036.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0038.html">Next</a></div>
</div>
<p id="pv37c0p2">
<span class="pali m-text">Mahāvagga</span><br />
</p>
<section id="serisakapetavatthu">
<span id="pv37c0p3"></span><h2><span class="pali m-text">2. Serīsakapetavatthu</span></h2>
<p id="pv37c1p1">
<span class="pali m-text">“Suṇotha yakkhassa vāṇijāna ca,</span><br />
</p>
<p id="pv37c1p2">
<span class="pali m-text">Samāgamo yattha tadā ahosi;</span><br />
</p>
<p id="pv37c1p3">
<span class="pali m-text">Yathā kathaṁ itaritarena cāpi,</span><br />
</p>
<p id="pv37c1p4">
<span class="pali m-text">Subhāsitaṁ tañca suṇātha sabbe.</span><br />
</p>
<p id="pv37c2p1">
<span class="pali m-text">Yo so ahu rājā pāyāsi nāma,</span><br />
</p>
<p id="pv37c2p2">
<span class="pali m-text">Bhummānaṁ sahabyagato yasassī;</span><br />
</p>
<p id="pv37c2p3">
<span class="pali m-text">So modamānova sake vimāne,</span><br />
</p>
<p id="pv37c2p4">
<span class="pali m-text">Amānuso mānuse ajjhabhāsī”ti.</span><br />
</p>
<p id="pv37c3p1">
<span class="pali m-text">“Vaṅke araññe amanussaṭṭhāne,</span><br />
</p>
<p id="pv37c3p2">
<span class="pali m-text">Kantāre appodake appabhakkhe;</span><br />
</p>
<p id="pv37c3p3">
<span class="pali m-text">Suduggame vaṇṇupathassa majjhe,</span><br />
</p>
<p id="pv37c3p4">
<span class="pali m-text">Vaṅkambhayā naṭṭhamanā manussā.</span><br />
</p>
<p id="pv37c4p1">
<span class="pali m-text">Nayidha phalā mūlamayā ca santi,</span><br />
</p>
<p id="pv37c4p2">
<span class="pali m-text">Upādānaṁ natthi kutodha bhakkho;</span><br />
</p>
<p id="pv37c4p3">
<span class="pali m-text">Aññatra paṁsūhi ca vālukāhi ca,</span><br />
</p>
<p id="pv37c4p4">
<span class="pali m-text">Tatāhi uṇhāhi ca dāruṇāhi ca.</span><br />
</p>
<p id="pv37c5p1">
<span class="pali m-text">Ujjaṅgalaṁ tattamivaṁ kapālaṁ,</span><br />
</p>
<p id="pv37c5p2">
<span class="pali m-text">Anāyasaṁ paralokena tulyaṁ;</span><br />
</p>
<p id="pv37c5p3">
<span class="pali m-text">Luddānamāvāsamidaṁ purāṇaṁ,</span><br />
</p>
<p id="pv37c5p4">
<span class="pali m-text">Bhūmippadeso abhisattarūpo.</span><br />
</p>
<p id="pv37c6p1">
<span class="pali m-text">Atha tumhe kena vaṇṇena,</span><br />
</p>
<p id="pv37c6p2">
<span class="pali m-text">Kimāsamānā imaṁ padesaṁ hi;</span><br />
</p>
<p id="pv37c6p3">
<span class="pali m-text">Anupaviṭṭhā sahasā samacca,</span><br />
</p>
<p id="pv37c6p4">
<span class="pali m-text">Lobhā bhayā atha vā sampamūḷhā”ti.</span><br />
</p>
<p id="pv37c7p1">
<span class="pali m-text">“Magadhesu aṅgesu ca satthavāhā,</span><br />
</p>
<p id="pv37c7p2">
<span class="pali m-text">Āropayitvā paṇiyaṁ puthuttaṁ;</span><br />
</p>
<p id="pv37c7p3">
<span class="pali m-text">Te yāmase sindhusovīrabhūmiṁ,</span><br />
</p>
<p id="pv37c7p4">
<span class="pali m-text">Dhanatthikā uddayaṁ patthayānā.</span><br />
</p>
<p id="pv37c8p1">
<span class="pali m-text">Divā pipāsaṁ nadhivāsayantā,</span><br />
</p>
<p id="pv37c8p2">
<span class="pali m-text">Yoggānukampañca samekkhamānā;</span><br />
</p>
<p id="pv37c8p3">
<span class="pali m-text">Etena vegena āyāma sabbe,</span><br />
</p>
<p id="pv37c8p4">
<span class="pali m-text">Rattiṁ maggaṁ paṭipannā vikāle.</span><br />
</p>
<p id="pv37c9p1">
<span class="pali m-text">Te duppayātā aparaddhamaggā,</span><br />
</p>
<p id="pv37c9p2">
<span class="pali m-text">Andhākulā vippanaṭṭhā araññe;</span><br />
</p>
<p id="pv37c9p3">
<span class="pali m-text">Suduggame vaṇṇupathassa majjhe,</span><br />
</p>
<p id="pv37c9p4">
<span class="pali m-text">Disaṁ na jānāma pamūḷhacittā.</span><br />
</p>
<p id="pv37c10p1">
<span class="pali m-text">Idañca disvāna adiṭṭhapubbaṁ,</span><br />
</p>
<p id="pv37c10p2">
<span class="pali m-text">Vimānaseṭṭhañca tavañca yakkha;</span><br />
</p>
<p id="pv37c10p3">
<span class="pali m-text">Tatuttariṁ jīvitamāsamānā,</span><br />
</p>
<p id="pv37c10p4">
<span class="pali m-text">Disvā patītā sumanā udaggā”ti.</span><br />
</p>
<p id="pv37c11p1">
<span class="pali m-text">“Pāraṁ samuddassa imañca vaṇṇuṁ,</span><br />
</p>
<p id="pv37c11p2">
<span class="pali m-text">Vettācaraṁ saṅkupathañca maggaṁ;</span><br />
</p>
<p id="pv37c11p3">
<span class="pali m-text">Nadiyo pana pabbatānañca duggā,</span><br />
</p>
<p id="pv37c11p4">
<span class="pali m-text">Puthuddisā gacchatha bhogahetu.</span><br />
</p>
<p id="pv37c12p1">
<span class="pali m-text">Pakkhandiyāna vijitaṁ paresaṁ,</span><br />
</p>
<p id="pv37c12p2">
<span class="pali m-text">Verajjake mānuse pekkhamānā;</span><br />
</p>
<p id="pv37c12p3">
<span class="pali m-text">Yaṁ vo sutaṁ vā atha vāpi diṭṭhaṁ,</span><br />
</p>
<p id="pv37c12p4">
<span class="pali m-text">Accherakaṁ taṁ vo suṇoma tātā”ti.</span><br />
</p>
<p id="pv37c13p1">
<span class="pali m-text">“Itopi accherataraṁ kumāra,</span><br />
</p>
<p id="pv37c13p2">
<span class="pali m-text">Na no sutaṁ vā atha vāpi diṭṭhaṁ;</span><br />
</p>
<p id="pv37c13p3">
<span class="pali m-text">Atītamānussakameva sabbaṁ,</span><br />
</p>
<p id="pv37c13p4">
<span class="pali m-text">Disvā na tappāma anomavaṇṇaṁ.</span><br />
</p>
<p id="pv37c14p1">
<span class="pali m-text">Vehāyasaṁ pokkharañño savanti,</span><br />
</p>
<p id="pv37c14p2">
<span class="pali m-text">Pahūtamalyā bahupuṇḍarīkā;</span><br />
</p>
<p id="pv37c14p3">
<span class="pali m-text">Dumā cime niccaphalūpapannā,</span><br />
</p>
<p id="pv37c14p4">
<span class="pali m-text">Atīva gandhā surabhiṁ pavāyanti.</span><br />
</p>
<p id="pv37c15p1">
<span class="pali m-text">Veḷūriyathambhā satamussitāse,</span><br />
</p>
<p id="pv37c15p2">
<span class="pali m-text">Silāpavāḷassa ca āyataṁsā;</span><br />
</p>
<p id="pv37c15p3">
<span class="pali m-text">Masāragallā sahalohitaṅgā,</span><br />
</p>
<p id="pv37c15p4">
<span class="pali m-text">Thambhā ime jotirasāmayāse.</span><br />
</p>
<p id="pv37c16p1">
<span class="pali m-text">Sahassathambhaṁ atulānubhāvaṁ,</span><br />
</p>
<p id="pv37c16p2">
<span class="pali m-text">Tesūpari sādhumidaṁ vimānaṁ;</span><br />
</p>
<p id="pv37c16p3">
<span class="pali m-text">Ratanantaraṁ kañcanavedimissaṁ,</span><br />
</p>
<p id="pv37c16p4">
<span class="pali m-text">Tapanīyapaṭṭehi ca sādhuchannaṁ.</span><br />
</p>
<p id="pv37c17p1">
<span class="pali m-text">Jambonaduttattamidaṁ sumaṭṭho,</span><br />
</p>
<p id="pv37c17p2">
<span class="pali m-text">Pāsādasopānaphalūpapanno;</span><br />
</p>
<p id="pv37c17p3">
<span class="pali m-text">Daḷho ca vaggu ca susaṅgato ca,</span><br />
</p>
<p id="pv37c17p4">
<span class="pali m-text">Atīva nijjhānakhamo manuñño.</span><br />
</p>
<p id="pv37c18p1">
<span class="pali m-text">Ratanantarasmiṁ bahuannapānaṁ,</span><br />
</p>
<p id="pv37c18p2">
<span class="pali m-text">Parivārito accharāsaṅgaṇena;</span><br />
</p>
<p id="pv37c18p3">
<span class="pali m-text">Murajaālambaratūriyaghuṭṭho,</span><br />
</p>
<p id="pv37c18p4">
<span class="pali m-text">Abhivanditosi thutivandanāya.</span><br />
</p>
<p id="pv37c19p1">
<span class="pali m-text">So modasi nārigaṇappabodhano,</span><br />
</p>
<p id="pv37c19p2">
<span class="pali m-text">Vimānapāsādavare manorame;</span><br />
</p>
<p id="pv37c19p3">
<span class="pali m-text">Acintiyo sabbaguṇūpapanno,</span><br />
</p>
<p id="pv37c19p4">
<span class="pali m-text">Rājā yathā vessavaṇo naḷinyā.</span><br />
</p>
<p id="pv37c20p1">
<span class="pali m-text">Devo nu āsi udavāsi yakkho,</span><br />
</p>
<p id="pv37c20p2">
<span class="pali m-text">Udāhu devindo manussabhūto;</span><br />
</p>
<p id="pv37c20p3">
<span class="pali m-text">Pucchanti taṁ vāṇijā satthavāhā,</span><br />
</p>
<p id="pv37c20p4">
<span class="pali m-text">Ācikkha ko nāma tuvaṁsi yakkho”ti.</span><br />
</p>
<p id="pv37c21p1">
<span class="pali m-text">“Serīsako nāma ahamhi yakkho,</span><br />
</p>
<p id="pv37c21p2">
<span class="pali m-text">Kantāriyo vaṇṇupathamhi gutto;</span><br />
</p>
<p id="pv37c21p3">
<span class="pali m-text">Imaṁ padesaṁ abhipālayāmi,</span><br />
</p>
<p id="pv37c21p4">
<span class="pali m-text">Vacanakaro vessavaṇassa rañño”ti.</span><br />
</p>
<p id="pv37c22p1">
<span class="pali m-text">“Adhiccaladdhaṁ pariṇāmajaṁ te,</span><br />
</p>
<p id="pv37c22p2">
<span class="pali m-text">Sayaṅkataṁ udāhu devehi dinnaṁ;</span><br />
</p>
<p id="pv37c22p3">
<span class="pali m-text">Pucchanti taṁ vāṇijā satthavāhā,</span><br />
</p>
<p id="pv37c22p4">
<span class="pali m-text">Kathaṁ tayā laddhamidaṁ manuññan”ti.</span><br />
</p>
<p id="pv37c23p1">
<span class="pali m-text">“Nādhiccaladdhaṁ na pariṇāmajaṁ me,</span><br />
</p>
<p id="pv37c23p2">
<span class="pali m-text">Na sayaṅkataṁ na hi devehi dinnaṁ;</span><br />
</p>
<p id="pv37c23p3">
<span class="pali m-text">Sakehi kammehi apāpakehi,</span><br />
</p>
<p id="pv37c23p4">
<span class="pali m-text">Puññehi me laddhamidaṁ manuññan”ti.</span><br />
</p>
<p id="pv37c24p1">
<span class="pali m-text">“Kiṁ te vataṁ kiṁ pana brahmacariyaṁ,</span><br />
</p>
<p id="pv37c24p2">
<span class="pali m-text">Kissa suciṇṇassa ayaṁ vipāko;</span><br />
</p>
<p id="pv37c24p3">
<span class="pali m-text">Pucchanti taṁ vāṇijā satthavāhā,</span><br />
</p>
<p id="pv37c24p4">
<span class="pali m-text">Kathaṁ tayā laddhamidaṁ vimānan”ti.</span><br />
</p>
<p id="pv37c25p1">
<span class="pali m-text">“Mamaṁ pāyāsīti ahu samaññā,</span><br />
</p>
<p id="pv37c25p2">
<span class="pali m-text">Rajjaṁ yadā kārayiṁ kosalānaṁ;</span><br />
</p>
<p id="pv37c25p3">
<span class="pali m-text">Natthikadiṭṭhi kadariyo pāpadhammo,</span><br />
</p>
<p id="pv37c25p4">
<span class="pali m-text">Ucchedavādī ca tadā ahosiṁ.</span><br />
</p>
<p id="pv37c26p1">
<span class="pali m-text">Samaṇo ca kho āsi kumārakassapo,</span><br />
</p>
<p id="pv37c26p2">
<span class="pali m-text">Bahussuto cittakathī uḷāro;</span><br />
</p>
<p id="pv37c26p3">
<span class="pali m-text">So me tadā dhammakathaṁ abhāsi,</span><br />
</p>
<p id="pv37c26p4">
<span class="pali m-text">Diṭṭhivisūkāni vinodayī me.</span><br />
</p>
<p id="pv37c27p1">
<span class="pali m-text">Tāhaṁ tassa dhammakathaṁ suṇitvā,</span><br />
</p>
<p id="pv37c27p2">
<span class="pali m-text">Upāsakattaṁ paṭivedayissaṁ;</span><br />
</p>
<p id="pv37c27p3">
<span class="pali m-text">Pāṇātipātā virato ahosiṁ,</span><br />
</p>
<p id="pv37c27p4">
<span class="pali m-text">Loke adinnaṁ parivajjayissaṁ;</span><br />
</p>
<p id="pv37c27p5">
<span class="pali m-text">Amajjapo no ca musā abhāṇiṁ,</span><br />
</p>
<p id="pv37c27p6">
<span class="pali m-text">Sakena dārena ca ahosi tuṭṭho.</span><br />
</p>
<p id="pv37c28p1">
<span class="pali m-text">Taṁ me vataṁ taṁ pana brahmacariyaṁ,</span><br />
</p>
<p id="pv37c28p2">
<span class="pali m-text">Tassa suciṇṇassa ayaṁ vipāko;</span><br />
</p>
<p id="pv37c28p3">
<span class="pali m-text">Teheva kammehi apāpakehi,</span><br />
</p>
<p id="pv37c28p4">
<span class="pali m-text">Puññehi me laddhamidaṁ vimānan”ti.</span><br />
</p>
<p id="pv37c29p1">
<span class="pali m-text">“Saccaṁ kirāhaṁsu narā sapaññā,</span><br />
</p>
<p id="pv37c29p2">
<span class="pali m-text">Anaññathā vacanaṁ paṇḍitānaṁ;</span><br />
</p>
<p id="pv37c29p3">
<span class="pali m-text">Yahiṁ yahiṁ gacchati puññakammo,</span><br />
</p>
<p id="pv37c29p4">
<span class="pali m-text">Tahiṁ tahiṁ modati kāmakāmī.</span><br />
</p>
<p id="pv37c30p1">
<span class="pali m-text">Yahiṁ yahiṁ sokapariddavo ca,</span><br />
</p>
<p id="pv37c30p2">
<span class="pali m-text">Vadho ca bandho ca parikkileso;</span><br />
</p>
<p id="pv37c30p3">
<span class="pali m-text">Tahiṁ tahiṁ gacchati pāpakammo,</span><br />
</p>
<p id="pv37c30p4">
<span class="pali m-text">Na muccati duggatiyā kadācī”ti.</span><br />
</p>
<p id="pv37c31p1">
<span class="pali m-text">“Sammūḷharūpova jano ahosi,</span><br />
</p>
<p id="pv37c31p2">
<span class="pali m-text">Asmiṁ muhutte kalalīkatova;</span><br />
</p>
<p id="pv37c31p3">
<span class="pali m-text">Janassimassa tuyhañca kumāra,</span><br />
</p>
<p id="pv37c31p4">
<span class="pali m-text">Appaccayo kena nu kho ahosī”ti.</span><br />
</p>
<p id="pv37c32p1">
<span class="pali m-text">“Ime ca sirīsavanā tātā,</span><br />
</p>
<p id="pv37c32p2">
<span class="pali m-text">Dibbā gandhā surabhī sampavanti;</span><br />
</p>
<p id="pv37c32p3">
<span class="pali m-text">Te sampavāyanti imaṁ vimānaṁ,</span><br />
</p>
<p id="pv37c32p4">
<span class="pali m-text">Divā ca ratto ca tamaṁ nihantvā.</span><br />
</p>
<p id="pv37c33p1">
<span class="pali m-text">Imesañca kho vassasataccayena,</span><br />
</p>
<p id="pv37c33p2">
<span class="pali m-text">Sipāṭikā phalati ekamekā;</span><br />
</p>
<p id="pv37c33p3">
<span class="pali m-text">Mānussakaṁ vassasataṁ atītaṁ,</span><br />
</p>
<p id="pv37c33p4">
<span class="pali m-text">Yadagge kāyamhi idhūpapanno.</span><br />
</p>
<p id="pv37c34p1">
<span class="pali m-text">Disvānahaṁ vassasatāni pañca,</span><br />
</p>
<p id="pv37c34p2">
<span class="pali m-text">Asmiṁ vimāne ṭhatvāna tātā;</span><br />
</p>
<p id="pv37c34p3">
<span class="pali m-text">Āyukkhayā puññakkhayā cavissaṁ,</span><br />
</p>
<p id="pv37c34p4">
<span class="pali m-text">Teneva sokena pamucchitosmī”ti.</span><br />
</p>
<p id="pv37c35p1">
<span class="pali m-text">“Kathaṁ nu soceyya tathāvidho so,</span><br />
</p>
<p id="pv37c35p2">
<span class="pali m-text">Laddhā vimānaṁ atulaṁ cirāya;</span><br />
</p>
<p id="pv37c35p3">
<span class="pali m-text">Ye cāpi kho ittaramupapannā,</span><br />
</p>
<p id="pv37c35p4">
<span class="pali m-text">Te nūna soceyyuṁ parittapuññā”ti.</span><br />
</p>
<p id="pv37c36p1">
<span class="pali m-text">“Anucchaviṁ ovadiyañca me taṁ,</span><br />
</p>
<p id="pv37c36p2">
<span class="pali m-text">Yaṁ maṁ tumhe peyyavācaṁ vadetha;</span><br />
</p>
<p id="pv37c36p3">
<span class="pali m-text">Tumhe ca kho tātā mayānuguttā,</span><br />
</p>
<p id="pv37c36p4">
<span class="pali m-text">Yenicchakaṁ tena paletha sotthin”ti.</span><br />
</p>
<p id="pv37c37p1">
<span class="pali m-text">“Gantvā mayaṁ sindhusovīrabhūmiṁ,</span><br />
</p>
<p id="pv37c37p2">
<span class="pali m-text">Dhanatthikā uddayaṁ patthayānā;</span><br />
</p>
<p id="pv37c37p3">
<span class="pali m-text">Yathāpayogā paripuṇṇacāgā,</span><br />
</p>
<p id="pv37c37p4">
<span class="pali m-text">Kāhāma serīsamahaṁ uḷāran”ti.</span><br />
</p>
<p id="pv37c38p1">
<span class="pali m-text">“Mā ceva serīsamahaṁ akattha,</span><br />
</p>
<p id="pv37c38p2">
<span class="pali m-text">Sabbañca vo bhavissati yaṁ vadetha;</span><br />
</p>
<p id="pv37c38p3">
<span class="pali m-text">Pāpāni kammāni vivajjayātha,</span><br />
</p>
<p id="pv37c38p4">
<span class="pali m-text">Dhammānuyogañca adhiṭṭhahātha.</span><br />
</p>
<p id="pv37c39p1">
<span class="pali m-text">Upāsako atthi imamhi saṅghe,</span><br />
</p>
<p id="pv37c39p2">
<span class="pali m-text">Bahussuto sīlavatūpapanno;</span><br />
</p>
<p id="pv37c39p3">
<span class="pali m-text">Saddho ca cāgī ca supesalo ca,</span><br />
</p>
<p id="pv37c39p4">
<span class="pali m-text">Vicakkhaṇo santusito mutīmā.</span><br />
</p>
<p id="pv37c40p1">
<span class="pali m-text">Sañjānamāno na musā bhaṇeyya,</span><br />
</p>
<p id="pv37c40p2">
<span class="pali m-text">Parūpaghātāya na cetayeyya;</span><br />
</p>
<p id="pv37c40p3">
<span class="pali m-text">Vebhūtikaṁ pesuṇaṁ no kareyya,</span><br />
</p>
<p id="pv37c40p4">
<span class="pali m-text">Saṇhañca vācaṁ sakhilaṁ bhaṇeyya.</span><br />
</p>
<p id="pv37c41p1">
<span class="pali m-text">Sagāravo sappatisso vinīto,</span><br />
</p>
<p id="pv37c41p2">
<span class="pali m-text">Apāpako adhisīle visuddho;</span><br />
</p>
<p id="pv37c41p3">
<span class="pali m-text">So mātaraṁ pitarañcāpi jantu,</span><br />
</p>
<p id="pv37c41p4">
<span class="pali m-text">Dhammena poseti ariyavutti.</span><br />
</p>
<p id="pv37c42p1">
<span class="pali m-text">Maññe so mātāpitūnaṁ kāraṇā,</span><br />
</p>
<p id="pv37c42p2">
<span class="pali m-text">Bhogāni pariyesati na attahetu;</span><br />
</p>
<p id="pv37c42p3">
<span class="pali m-text">Mātāpitūnañca yo accayena,</span><br />
</p>
<p id="pv37c42p4">
<span class="pali m-text">Nekkhammapoṇo carissati brahmacariyaṁ.</span><br />
</p>
<p id="pv37c43p1">
<span class="pali m-text">Ujū avaṅko asaṭho amāyo,</span><br />
</p>
<p id="pv37c43p2">
<span class="pali m-text">Na lesakappena ca vohareyya;</span><br />
</p>
<p id="pv37c43p3">
<span class="pali m-text">So tādiso sukatakammakārī,</span><br />
</p>
<p id="pv37c43p4">
<span class="pali m-text">Dhamme ṭhito kinti labhetha dukkhaṁ.</span><br />
</p>
<p id="pv37c44p1">
<span class="pali m-text">Taṁ kāraṇā pātukatomhi attanā,</span><br />
</p>
<p id="pv37c44p2">
<span class="pali m-text">Tasmā dhammaṁ passatha vāṇijāse;</span><br />
</p>
<p id="pv37c44p3">
<span class="pali m-text">Aññatra teniha bhasmī bhavetha,</span><br />
</p>
<p id="pv37c44p4">
<span class="pali m-text">Andhākulā vippanaṭṭhā araññe;</span><br />
</p>
<p id="pv37c44p5">
<span class="pali m-text">Taṁ khippamānena lahuṁ parena,</span><br />
</p>
<p id="pv37c44p6">
<span class="pali m-text">Sukho have sappurisena saṅgamo”ti.</span><br />
</p>
<p id="pv37c45p1">
<span class="pali m-text">“Kiṁ nāma so kiñca karoti kammaṁ,</span><br />
</p>
<p id="pv37c45p2">
<span class="pali m-text">Kiṁ nāmadheyyaṁ kiṁ pana tassa gottaṁ;</span><br />
</p>
<p id="pv37c45p3">
<span class="pali m-text">Mayampi naṁ daṭṭhukāmamha yakkha,</span><br />
</p>
<p id="pv37c45p4">
<span class="pali m-text">Yassānukampāya idhāgatosi;</span><br />
</p>
<p id="pv37c45p5">
<span class="pali m-text">Lābhā hi tassa yassa tuvaṁ pihesī”ti.</span><br />
</p>
<p id="pv37c46p1">
<span class="pali m-text">“Yo kappako sambhavanāmadheyyo,</span><br />
</p>
<p id="pv37c46p2">
<span class="pali m-text">Upāsako kocchaphalūpajīvī;</span><br />
</p>
<p id="pv37c46p3">
<span class="pali m-text">Jānātha naṁ tumhākaṁ pesiyo so,</span><br />
</p>
<p id="pv37c46p4">
<span class="pali m-text">Mā kho naṁ hīḷittha supesalo so”ti.</span><br />
</p>
<p id="pv37c47p1">
<span class="pali m-text">“Jānāmase yaṁ tvaṁ pavadesi yakkha,</span><br />
</p>
<p id="pv37c47p2">
<span class="pali m-text">Na kho naṁ jānāma sa edisoti;</span><br />
</p>
<p id="pv37c47p3">
<span class="pali m-text">Mayampi naṁ pūjayissāma yakkha,</span><br />
</p>
<p id="pv37c47p4">
<span class="pali m-text">Sutvāna tuyhaṁ vacanaṁ uḷāran”ti.</span><br />
</p>
<p id="pv37c48p1">
<span class="pali m-text">“Ye keci imasmiṁ satthe manussā,</span><br />
</p>
<p id="pv37c48p2">
<span class="pali m-text">Daharā mahantā athavāpi majjhimā;</span><br />
</p>
<p id="pv37c48p3">
<span class="pali m-text">Sabbeva te ālambantu vimānaṁ,</span><br />
</p>
<p id="pv37c48p4">
<span class="pali m-text">Passantu puññānaṁ phalaṁ kadariyā”ti.</span><br />
</p>
<p id="pv37c49p1">
<span class="pali m-text">Te tattha sabbeva “ahaṁ pure”ti,</span><br />
</p>
<p id="pv37c49p2">
<span class="pali m-text">Taṁ kappakaṁ tattha purakkhatvā;</span><br />
</p>
<p id="pv37c49p3">
<span class="pali m-text">Sabbeva te ālambiṁsu vimānaṁ,</span><br />
</p>
<p id="pv37c49p4">
<span class="pali m-text">Masakkasāraṁ viya vāsavassa.</span><br />
</p>
<p id="pv37c50p1">
<span class="pali m-text">Te tattha sabbeva “ahaṁ pure”ti,</span><br />
</p>
<p id="pv37c50p2">
<span class="pali m-text">Upāsakattaṁ paṭivedayiṁsu;</span><br />
</p>
<p id="pv37c50p3">
<span class="pali m-text">Pāṇātipātā paṭiviratā ahesuṁ,</span><br />
</p>
<p id="pv37c50p4">
<span class="pali m-text">Loke adinnaṁ parivajjayiṁsu;</span><br />
</p>
<p id="pv37c50p5">
<span class="pali m-text">Amajjapā no ca musā bhaṇiṁsu,</span><br />
</p>
<p id="pv37c50p6">
<span class="pali m-text">Sakena dārena ca ahesuṁ tuṭṭhā.</span><br />
</p>
<p id="pv37c51p1">
<span class="pali m-text">Te tattha sabbeva “ahaṁ pure”ti,</span><br />
</p>
<p id="pv37c51p2">
<span class="pali m-text">Upāsakattaṁ paṭivedayitvā;</span><br />
</p>
<p id="pv37c51p3">
<span class="pali m-text">Pakkāmi sattho anumodamāno,</span><br />
</p>
<p id="pv37c51p4">
<span class="pali m-text">Yakkhiddhiyā anumato punappunaṁ.</span><br />
</p>
<p id="pv37c52p1">
<span class="pali m-text">Gantvāna te sindhusovīrabhūmiṁ,</span><br />
</p>
<p id="pv37c52p2">
<span class="pali m-text">Dhanatthikā uddayaṁ patthayānā;</span><br />
</p>
<p id="pv37c52p3">
<span class="pali m-text">Yathāpayogā paripuṇṇalābhā,</span><br />
</p>
<p id="pv37c52p4">
<span class="pali m-text">Paccāgamuṁ pāṭaliputtamakkhataṁ.</span><br />
</p>
<p id="pv37c53p1">
<span class="pali m-text">Gantvāna te saṅgharaṁ sotthivanto,</span><br />
</p>
<p id="pv37c53p2">
<span class="pali m-text">Puttehi dārehi samaṅgibhūtā;</span><br />
</p>
<p id="pv37c53p3">
<span class="pali m-text">Ānandī vittā sumanā patītā,</span><br />
</p>
<p id="pv37c53p4">
<span class="pali m-text">Akaṁsu serīsamahaṁ uḷāraṁ;</span><br />
</p>
<p id="pv37c53p5">
<span class="pali m-text">Serīsakaṁ te pariveṇaṁ māpayiṁsu.</span><br />
</p>
<p id="pv37c54p1">
<span class="pali m-text">Etādisā sappurisāna sevanā,</span><br />
</p>
<p id="pv37c54p2">
<span class="pali m-text">Mahatthikā dhammaguṇāna sevanā;</span><br />
</p>
<p id="pv37c54p3">
<span class="pali m-text">Ekassa atthāya upāsakassa,</span><br />
</p>
<p id="pv37c54p4">
<span class="pali m-text">Sabbeva sattā sukhitā ahesunti.</span><br />
</p>
<p id="pv37c55p1">
<span class="pali m-text">Serīsakapetavatthu dutiyaṁ.</span><br />
</p>
<p id="pv37c55p2">
<span class="pali m-text">Bhāṇavāraṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0036.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0038.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>