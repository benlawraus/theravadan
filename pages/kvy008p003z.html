<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv8 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy008p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy008p003z.html" />
  <meta property="og:description" content="Mahāpaṇṇāsaka Aṭṭhamavagga Kāmaguṇakathā Pañceva kāmaguṇā kāmadhātūti? Āmantā. Nanu atthi tappaṭisaññutto chandoti? Āmantā. Hañci atthi tappaṭisaññutto chando, no ca vata re vattabbe— “pañceva kāmaguṇā kāmadhātū”ti. Nanu atthi tappaṭisaññutto rāgo tappaṭisaññutto chando tappaṭisaññutto chandarāgo tappaṭisaññutto saṅkappo tappaṭisaññutto rāgo …" />
  <meta name="twitter:description" content="Mahāpaṇṇāsaka Aṭṭhamavagga Kāmaguṇakathā Pañceva kāmaguṇā kāmadhātūti? Āmantā. Nanu atthi tappaṭisaññutto chandoti? Āmantā. Hañci atthi tappaṭisaññutto chando, no ca vata re vattabbe— “pañceva kāmaguṇā kāmadhātū”ti. Nanu atthi tappaṭisaññutto rāgo tappaṭisaññutto chando tappaṭisaññutto chandarāgo tappaṭisaññutto saṅkappo tappaṭisaññutto rāgo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv8-index.html">kv8</a> &raquo;
          </span>
          Kathāvatthu
        </h1>
<!-- content -->
<p id="kv8p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv8p3c0p3">
<span class="m-text m-primary">Aṭṭhamavagga</span><br />
</p>
<p id="kv8p3c0p4">
<span class="m-text m-primary">Kāmaguṇakathā</span><br />
</p>
<p id="kv8p3c1p1">
<span class="m-text m-primary">Pañceva kāmaguṇā kāmadhātūti?</span><br />
</p>
<p id="kv8p3c1p2">
<span class="m-text m-primary">Āmantā.</span><br />
</p>
<p id="kv8p3c1p3">
<span class="m-text m-primary">Nanu atthi tappaṭisaññutto chandoti?</span><br />
</p>
<p id="kv8p3c1p4">
<span class="m-text m-primary">Āmantā.</span><br />
</p>
<p id="kv8p3c1p5">
<span class="m-text m-primary">Hañci atthi tappaṭisaññutto chando, no ca vata re vattabbe—</span><br />
</p>
<p id="kv8p3c1p6">
<span class="m-text m-primary">“pañceva kāmaguṇā kāmadhātū”ti.</span><br />
</p>
<p id="kv8p3c1p7">
<span class="m-text m-primary">Nanu atthi tappaṭisaññutto rāgo tappaṭisaññutto chando tappaṭisaññutto chandarāgo tappaṭisaññutto saṅkappo tappaṭisaññutto rāgo tappaṭisaññutto saṅkapparāgo tappaṭisaññuttā pīti tappaṭisaññuttaṁ somanassaṁ tappaṭisaññuttaṁ pītisomanassanti?</span><br />
</p>
<p id="kv8p3c1p8">
<span class="m-text m-primary">Āmantā.</span><br />
</p>
<p id="kv8p3c1p9">
<span class="m-text m-primary">Hañci atthi tappaṭisaññuttaṁ pītisomanassaṁ, no ca vata re vattabbe—</span><br />
</p>
<p id="kv8p3c1p10">
<span class="m-text m-primary">“pañceva kāmaguṇā kāmadhātū”ti.</span><br />
</p>
<p id="kv8p3c2p1">
<span class="m-text m-primary">Pañceva kāmaguṇā kāmadhātūti?</span><br />
</p>
<p id="kv8p3c2p2">
<span class="m-text m-primary">Āmantā.</span><br />
</p>
<p id="kv8p3c2p3">
<span class="m-text m-primary">Manussānaṁ cakkhu na kāmadhātūti?</span><br />
</p>
<p id="kv8p3c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c2p5">
<span class="m-text m-primary">manussānaṁ sotaṁ …pe…</span><br />
</p>
<p id="kv8p3c2p6">
<span class="m-text m-primary">manussānaṁ ghānaṁ …pe…</span><br />
</p>
<p id="kv8p3c2p7">
<span class="m-text m-primary">manussānaṁ jivhā …pe…</span><br />
</p>
<p id="kv8p3c2p8">
<span class="m-text m-primary">manussānaṁ kāyo …pe…</span><br />
</p>
<p id="kv8p3c2p9">
<span class="m-text m-primary">manussānaṁ mano na kāmadhātūti?</span><br />
</p>
<p id="kv8p3c2p10">
<span class="m-text m-primary">Na hevaṁ vattabbe …pe….</span><br />
</p>
<p id="kv8p3c3p1">
<span class="m-text m-primary">Manussānaṁ mano na kāmadhātūti?</span><br />
</p>
<p id="kv8p3c3p2">
<span class="m-text m-primary">Āmantā.</span><br />
</p>
<p id="kv8p3c3p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv8p3c4p1">
<span class="m-text m-primary">“Pañca kāmaguṇā loke,</span><br />
</p>
<p id="kv8p3c4p2">
<span class="m-text m-primary">manocchaṭṭhā paveditā;</span><br />
</p>
<p id="kv8p3c4p3">
<span class="m-text m-primary">Ettha chandaṁ virājetvā,</span><br />
</p>
<p id="kv8p3c4p4">
<span class="m-text m-primary">evaṁ dukkhā pamuccatī”ti.</span><br />
</p>
<p id="kv8p3c5p1">
<span class="m-text m-primary">Attheva suttantoti?</span><br />
</p>
<p id="kv8p3c5p2">
<span class="m-text m-primary">Āmantā.</span><br />
</p>
<p id="kv8p3c5p3">
<span class="m-text m-primary">Tena hi na vattabbaṁ—</span><br />
</p>
<p id="kv8p3c5p4">
<span class="m-text m-primary">“manussānaṁ mano na kāmadhātū”ti.</span><br />
</p>
<p id="kv8p3c6p1">
<span class="m-text m-primary">Pañceva kāmaguṇā kāmadhātūti?</span><br />
</p>
<p id="kv8p3c6p2">
<span class="m-text m-primary">Āmantā.</span><br />
</p>
<p id="kv8p3c6p3">
<span class="m-text m-primary">Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p3c6p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p5">
<span class="m-text m-primary">atthi kāmaguṇūpagaṁ kammanti?</span><br />
</p>
<p id="kv8p3c6p6">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p7">
<span class="m-text m-primary">atthi kāmaguṇūpagā sattāti?</span><br />
</p>
<p id="kv8p3c6p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p9">
<span class="m-text m-primary">kāmaguṇe sattā jāyanti jīyanti mīyanti cavanti upapajjantīti?</span><br />
</p>
<p id="kv8p3c6p10">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p11">
<span class="m-text m-primary">kāmaguṇe atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p3c6p12">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p13">
<span class="m-text m-primary">kāmaguṇā pañcavokārabhavoti?</span><br />
</p>
<p id="kv8p3c6p14">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c6p15">
<span class="m-text m-primary">kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?</span><br />
</p>
<p id="kv8p3c6p16">
<span class="m-text m-primary">Na hevaṁ vattabbe …pe….</span><br />
</p>
<p id="kv8p3c7p1">
<span class="m-text m-primary">Kāmadhātu bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p3c7p2">
<span class="m-text m-primary">Āmantā.</span><br />
</p>
<p id="kv8p3c7p3">
<span class="m-text m-primary">Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv8p3c7p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c7p5">
<span class="m-text m-primary">atthi kāmadhātūpagaṁ kammanti?</span><br />
</p>
<p id="kv8p3c7p6">
<span class="m-text m-primary">Āmantā.</span><br />
</p>
<p id="kv8p3c7p7">
<span class="m-text m-primary">Atthi kāmaguṇūpagaṁ kammanti?</span><br />
</p>
<p id="kv8p3c7p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c7p9">
<span class="m-text m-primary">atthi kāmadhātūpagā sattāti?</span><br />
</p>
<p id="kv8p3c7p10">
<span class="m-text m-primary">Āmantā.</span><br />
</p>
<p id="kv8p3c7p11">
<span class="m-text m-primary">Atthi kāmaguṇūpagā sattāti?</span><br />
</p>
<p id="kv8p3c7p12">
<span class="m-text m-primary">Na hevaṁ vattabbe …pe….</span><br />
</p>
<p id="kv8p3c8p1">
<span class="m-text m-primary">Kāmadhātuyā sattā jāyanti jīyanti mīyanti cavanti upapajjantīti?</span><br />
</p>
<p id="kv8p3c8p2">
<span class="m-text m-primary">Āmantā.</span><br />
</p>
<p id="kv8p3c8p3">
<span class="m-text m-primary">Kāmaguṇe sattā jāyanti jīyanti mīyanti cavanti upapajjantīti?</span><br />
</p>
<p id="kv8p3c8p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c8p5">
<span class="m-text m-primary">kāmadhātuyā atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p3c8p6">
<span class="m-text m-primary">Āmantā.</span><br />
</p>
<p id="kv8p3c8p7">
<span class="m-text m-primary">Kāmaguṇe atthi rūpaṁ vedanā saññā saṅkhārā viññāṇanti?</span><br />
</p>
<p id="kv8p3c8p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c8p9">
<span class="m-text m-primary">kāmadhātu pañcavokārabhavoti?</span><br />
</p>
<p id="kv8p3c8p10">
<span class="m-text m-primary">Āmantā.</span><br />
</p>
<p id="kv8p3c8p11">
<span class="m-text m-primary">Kāmaguṇā pañcavokārabhavoti?</span><br />
</p>
<p id="kv8p3c8p12">
<span class="m-text m-primary">Na hevaṁ vattabbe …pe…</span><br />
</p>
<p id="kv8p3c8p13">
<span class="m-text m-primary">kāmadhātuyā sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?</span><br />
</p>
<p id="kv8p3c8p14">
<span class="m-text m-primary">Āmantā.</span><br />
</p>
<p id="kv8p3c8p15">
<span class="m-text m-primary">Kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?</span><br />
</p>
<p id="kv8p3c8p16">
<span class="m-text m-primary">Na hevaṁ vattabbe …pe….</span><br />
</p>
<p id="kv8p3c9p1">
<span class="m-text m-primary">Na vattabbaṁ—</span><br />
</p>
<p id="kv8p3c9p2">
<span class="m-text m-primary">“pañceva kāmaguṇā kāmadhātū”ti?</span><br />
</p>
<p id="kv8p3c9p3">
<span class="m-text m-primary">Āmantā.</span><br />
</p>
<p id="kv8p3c9p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv8p3c9p5">
<span class="m-text m-primary">“pañcime, bhikkhave, kāmaguṇā.</span><br />
</p>
<p id="kv8p3c9p6">
<span class="m-text m-primary">Katame pañca?</span><br />
</p>
<p id="kv8p3c9p7">
<span class="m-text m-primary">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, sotaviññeyyā saddā …pe…</span><br />
</p>
<p id="kv8p3c9p8">
<span class="m-text m-primary">ghānaviññeyyā gandhā …pe…</span><br />
</p>
<p id="kv8p3c9p9">
<span class="m-text m-primary">jivhāviññeyyā rasā …pe…</span><br />
</p>
<p id="kv8p3c9p10">
<span class="m-text m-primary">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br />
</p>
<p id="kv8p3c9p11">
<span class="m-text m-primary">ime kho, bhikkhave, pañca kāmaguṇā”ti.</span><br />
</p>
<p id="kv8p3c9p12">
<span class="m-text m-primary">Attheva suttantoti?</span><br />
</p>
<p id="kv8p3c9p13">
<span class="m-text m-primary">Āmantā.</span><br />
</p>
<p id="kv8p3c9p14">
<span class="m-text m-primary">Tena hi pañceva kāmaguṇā kāmadhātūti.</span><br />
</p>
<p id="kv8p3c9p15">
<span class="m-text m-primary">Kāmaguṇakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>