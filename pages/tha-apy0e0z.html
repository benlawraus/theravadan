<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0e0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0e0z.html" />
  <meta property="og:description" content="Gandhodakavagga 4. Ekadussadāyakattheraapadāna “Nagare haṁsavatiyā, ahosiṁ tiṇahārako; Tiṇahārena jīvāmi, tena posemi dārake. Padumuttaro nāma jino, sabbadhammāna pāragū; Tamandhakāraṁ nāsetvā, uppajji lokanāyako. Sake ghare nisīditvā, evaṁ cintesahaṁ tadā; ‘Buddho loke samuppanno, deyyadhammo ca natthi me. Idaṁ me sāṭakaṁ ekaṁ, natthi me koci dāyako; Dukkho nirayasamphasso, ropayissāmi dakkhi …" />
  <meta name="twitter:description" content="Gandhodakavagga 4. Ekadussadāyakattheraapadāna “Nagare haṁsavatiyā, ahosiṁ tiṇahārako; Tiṇahārena jīvāmi, tena posemi dārake. Padumuttaro nāma jino, sabbadhammāna pāragū; Tamandhakāraṁ nāsetvā, uppajji lokanāyako. Sake ghare nisīditvā, evaṁ cintesahaṁ tadā; ‘Buddho loke samuppanno, deyyadhammo ca natthi me. Idaṁ me sāṭakaṁ ekaṁ, natthi me koci dāyako; Dukkho nirayasamphasso, ropayissāmi dakkhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="gandhodakavagga">
<h2><a href="#gandhodakavagga">Gandhodakavagga</a></h2>
<section id="ekadussadayakattheraapadana">
<h3><a href="#ekadussadayakattheraapadana">4. Ekadussadāyakattheraapadāna</a></h3>
<p id="tha-ap336c1p1">
<span class="m-text m-primary">“Nagare haṁsavatiyā,</span><br />
</p>
<p id="tha-ap336c1p2">
<span class="m-text m-primary">ahosiṁ tiṇahārako;</span><br />
</p>
<p id="tha-ap336c1p3">
<span class="m-text m-primary">Tiṇahārena jīvāmi,</span><br />
</p>
<p id="tha-ap336c1p4">
<span class="m-text m-primary">tena posemi dārake.</span><br />
</p>
<p id="tha-ap336c2p1">
<span class="m-text m-primary">Padumuttaro nāma jino,</span><br />
</p>
<p id="tha-ap336c2p2">
<span class="m-text m-primary">sabbadhammāna pāragū;</span><br />
</p>
<p id="tha-ap336c2p3">
<span class="m-text m-primary">Tamandhakāraṁ nāsetvā,</span><br />
</p>
<p id="tha-ap336c2p4">
<span class="m-text m-primary">uppajji lokanāyako.</span><br />
</p>
<p id="tha-ap336c3p1">
<span class="m-text m-primary">Sake ghare nisīditvā,</span><br />
</p>
<p id="tha-ap336c3p2">
<span class="m-text m-primary">evaṁ cintesahaṁ tadā;</span><br />
</p>
<p id="tha-ap336c3p3">
<span class="m-text m-primary">‘Buddho loke samuppanno,</span><br />
</p>
<p id="tha-ap336c3p4">
<span class="m-text m-primary">deyyadhammo ca natthi me.</span><br />
</p>
<p id="tha-ap336c4p1">
<span class="m-text m-primary">Idaṁ me sāṭakaṁ ekaṁ,</span><br />
</p>
<p id="tha-ap336c4p2">
<span class="m-text m-primary">natthi me koci dāyako;</span><br />
</p>
<p id="tha-ap336c4p3">
<span class="m-text m-primary">Dukkho nirayasamphasso,</span><br />
</p>
<p id="tha-ap336c4p4">
<span class="m-text m-primary">ropayissāmi dakkhiṇaṁ’.</span><br />
</p>
<p id="tha-ap336c5p1">
<span class="m-text m-primary">Evāhaṁ cintayitvāna,</span><br />
</p>
<p id="tha-ap336c5p2">
<span class="m-text m-primary">sakaṁ cittaṁ pasādayiṁ;</span><br />
</p>
<p id="tha-ap336c5p3">
<span class="m-text m-primary">Ekaṁ dussaṁ gahetvāna,</span><br />
</p>
<p id="tha-ap336c5p4">
<span class="m-text m-primary">buddhaseṭṭhassadāsahaṁ.</span><br />
</p>
<p id="tha-ap336c6p1">
<span class="m-text m-primary">Ekaṁ dussaṁ daditvāna,</span><br />
</p>
<p id="tha-ap336c6p2">
<span class="m-text m-primary">ukkuṭṭhiṁ sampavattayiṁ;</span><br />
</p>
<p id="tha-ap336c6p3">
<span class="m-text m-primary">Yadi buddho tuvaṁ vīra,</span><br />
</p>
<p id="tha-ap336c6p4">
<span class="m-text m-primary">tārehi maṁ mahāmuni.</span><br />
</p>
<p id="tha-ap336c7p1">
<span class="m-text m-primary">Padumuttaro lokavidū,</span><br />
</p>
<p id="tha-ap336c7p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap336c7p3">
<span class="m-text m-primary">Mama dānaṁ pakittento,</span><br />
</p>
<p id="tha-ap336c7p4">
<span class="m-text m-primary">akā me anumodanaṁ.</span><br />
</p>
<p id="tha-ap336c8p1">
<span class="m-text m-primary">‘Iminā ekadussena,</span><br />
</p>
<p id="tha-ap336c8p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap336c8p3">
<span class="m-text m-primary">Kappasatasahassāni,</span><br />
</p>
<p id="tha-ap336c8p4">
<span class="m-text m-primary">vinipātaṁ na gacchati.</span><br />
</p>
<p id="tha-ap336c9p1">
<span class="m-text m-primary">Chattiṁsakkhattuṁ devindo,</span><br />
</p>
<p id="tha-ap336c9p2">
<span class="m-text m-primary">devarajjaṁ karissati;</span><br />
</p>
<p id="tha-ap336c9p3">
<span class="m-text m-primary">Tettiṁsakkhattuṁ rājā ca,</span><br />
</p>
<p id="tha-ap336c9p4">
<span class="m-text m-primary">cakkavattī bhavissati;</span><br />
</p>
<p id="tha-ap336c9p5">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap336c9p6">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap336c10p1">
<span class="m-text m-primary">Devaloke manusse vā,</span><br />
</p>
<p id="tha-ap336c10p2">
<span class="m-text m-primary">saṁsaranto tuvaṁ bhave;</span><br />
</p>
<p id="tha-ap336c10p3">
<span class="m-text m-primary">Rūpavā guṇasampanno,</span><br />
</p>
<p id="tha-ap336c10p4">
<span class="m-text m-primary">anavakkantadehavā;</span><br />
</p>
<p id="tha-ap336c10p5">
<span class="m-text m-primary">Akkhobhaṁ amitaṁ dussaṁ,</span><br />
</p>
<p id="tha-ap336c10p6">
<span class="m-text m-primary">labhissati yadicchakaṁ’.</span><br />
</p>
<p id="tha-ap336c11p1">
<span class="m-text m-primary">Idaṁ vatvāna sambuddho,</span><br />
</p>
<p id="tha-ap336c11p2">
<span class="m-text m-primary">jalajuttamanāmako;</span><br />
</p>
<p id="tha-ap336c11p3">
<span class="m-text m-primary">Nabhaṁ abbhuggamī dhīro,</span><br />
</p>
<p id="tha-ap336c11p4">
<span class="m-text m-primary">haṁsarājāva ambare.</span><br />
</p>
<p id="tha-ap336c12p1">
<span class="m-text m-primary">Yaṁ yaṁ yonupapajjāmi,</span><br />
</p>
<p id="tha-ap336c12p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap336c12p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap336c12p4">
<span class="m-text m-primary">ekadussassidaṁ phalaṁ.</span><br />
</p>
<p id="tha-ap336c13p1">
<span class="m-text m-primary">Paduddhāre paduddhāre,</span><br />
</p>
<p id="tha-ap336c13p2">
<span class="m-text m-primary">dussaṁ nibbattate mamaṁ;</span><br />
</p>
<p id="tha-ap336c13p3">
<span class="m-text m-primary">Heṭṭhā dussamhi tiṭṭhāmi,</span><br />
</p>
<p id="tha-ap336c13p4">
<span class="m-text m-primary">upari chadanaṁ mama.</span><br />
</p>
<p id="tha-ap336c14p1">
<span class="m-text m-primary">Cakkavāḷamupādāya,</span><br />
</p>
<p id="tha-ap336c14p2">
<span class="m-text m-primary">sakānanaṁ sapabbataṁ;</span><br />
</p>
<p id="tha-ap336c14p3">
<span class="m-text m-primary">Icchamāno cahaṁ ajja,</span><br />
</p>
<p id="tha-ap336c14p4">
<span class="m-text m-primary">dussehi chādayeyyahaṁ.</span><br />
</p>
<p id="tha-ap336c15p1">
<span class="m-text m-primary">Teneva ekadussena,</span><br />
</p>
<p id="tha-ap336c15p2">
<span class="m-text m-primary">saṁsaranto bhavābhave;</span><br />
</p>
<p id="tha-ap336c15p3">
<span class="m-text m-primary">Suvaṇṇavaṇṇo hutvāna,</span><br />
</p>
<p id="tha-ap336c15p4">
<span class="m-text m-primary">saṁsarāmi bhavābhave.</span><br />
</p>
<p id="tha-ap336c16p1">
<span class="m-text m-primary">Vipākaṁ ekadussassa,</span><br />
</p>
<p id="tha-ap336c16p2">
<span class="m-text m-primary">najjhagaṁ katthacikkhayaṁ;</span><br />
</p>
<p id="tha-ap336c16p3">
<span class="m-text m-primary">Ayaṁ me antimā jāti,</span><br />
</p>
<p id="tha-ap336c16p4">
<span class="m-text m-primary">vipaccati idhāpi me.</span><br />
</p>
<p id="tha-ap336c17p1">
<span class="m-text m-primary">Satasahassito kappe,</span><br />
</p>
<p id="tha-ap336c17p2">
<span class="m-text m-primary">yaṁ dussamadadiṁ tadā;</span><br />
</p>
<p id="tha-ap336c17p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap336c17p4">
<span class="m-text m-primary">ekadussassidaṁ phalaṁ.</span><br />
</p>
<p id="tha-ap336c18p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap336c18p2">
<span class="m-text m-primary">bhavā sabbe samūhatā;</span><br />
</p>
<p id="tha-ap336c18p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap336c18p4">
<span class="m-text m-primary">viharāmi anāsavo.</span><br />
</p>
<p id="tha-ap336c19p1">
<span class="m-text m-primary">Paṭisambhidā catasso,</span><br />
</p>
<p id="tha-ap336c19p2">
<span class="m-text m-primary">…pe…</span><br />
</p>
<p id="tha-ap336c19p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap336c20p1">
<span class="m-text m-primary">Itthaṁ sudaṁ āyasmā ekadussadāyako thero imā gāthāyo abhāsitthāti.</span><br />
</p>
<p id="tha-ap336c21p1">
<span class="m-text m-primary">Ekadussadāyakattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>