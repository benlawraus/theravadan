<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pv0025.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/pv0024.html">Previous</a></div>
<div class="m-col-s-6 m-text-right">
<a href="https://www.theravadan.org/pages/pv0026.html">Next</a></div>
</div>
<p id="pv25c0p2">
<span class="pali m-text">Ubbarivagga</span><br />
</p>
<section id="ubbaripetavatthu">
<span id="pv25c0p3"></span><h2><span class="pali m-text">13. Ubbaripetavatthu</span></h2>
<p id="pv25c1p1">
<span class="pali m-text">Ahu rājā brahmadatto,</span><br />
</p>
<p id="pv25c1p2">
<span class="pali m-text">pañcālānaṁ rathesabho;</span><br />
</p>
<p id="pv25c1p3">
<span class="pali m-text">Ahorattānamaccayā,</span><br />
</p>
<p id="pv25c1p4">
<span class="pali m-text">rājā kālamakrubbatha.</span><br />
</p>
<p id="pv25c2p1">
<span class="pali m-text">Tassa āḷāhanaṁ gantvā,</span><br />
</p>
<p id="pv25c2p2">
<span class="pali m-text">bhariyā kandati ubbarī;</span><br />
</p>
<p id="pv25c2p3">
<span class="pali m-text">Brahmadattaṁ apassantī,</span><br />
</p>
<p id="pv25c2p4">
<span class="pali m-text">brahmadattāti kandati.</span><br />
</p>
<p id="pv25c3p1">
<span class="pali m-text">Isi ca tattha āgacchi,</span><br />
</p>
<p id="pv25c3p2">
<span class="pali m-text">sampannacaraṇo muni;</span><br />
</p>
<p id="pv25c3p3">
<span class="pali m-text">So ca tattha apucchittha,</span><br />
</p>
<p id="pv25c3p4">
<span class="pali m-text">ye tattha susamāgatā.</span><br />
</p>
<p id="pv25c4p1">
<span class="pali m-text">“Kassa idaṁ āḷāhanaṁ,</span><br />
</p>
<p id="pv25c4p2">
<span class="pali m-text">nānāgandhasameritaṁ;</span><br />
</p>
<p id="pv25c4p3">
<span class="pali m-text">Kassāyaṁ kandati bhariyā,</span><br />
</p>
<p id="pv25c4p4">
<span class="pali m-text">ito dūragataṁ patiṁ;</span><br />
</p>
<p id="pv25c4p5">
<span class="pali m-text">Brahmadattaṁ apassantī,</span><br />
</p>
<p id="pv25c4p6">
<span class="pali m-text">‘brahmadattā’ti kandati”.</span><br />
</p>
<p id="pv25c5p1">
<span class="pali m-text">Te ca tattha viyākaṁsu,</span><br />
</p>
<p id="pv25c5p2">
<span class="pali m-text">ye tattha susamāgatā;</span><br />
</p>
<p id="pv25c5p3">
<span class="pali m-text">“Brahmadattassa bhadante,</span><br />
</p>
<p id="pv25c5p4">
<span class="pali m-text">brahmadattassa mārisa.</span><br />
</p>
<p id="pv25c6p1">
<span class="pali m-text">Tassa idaṁ āḷāhanaṁ,</span><br />
</p>
<p id="pv25c6p2">
<span class="pali m-text">nānāgandhasameritaṁ;</span><br />
</p>
<p id="pv25c6p3">
<span class="pali m-text">Tassāyaṁ kandati bhariyā,</span><br />
</p>
<p id="pv25c6p4">
<span class="pali m-text">ito dūragataṁ patiṁ;</span><br />
</p>
<p id="pv25c6p5">
<span class="pali m-text">Brahmadattaṁ apassantī,</span><br />
</p>
<p id="pv25c6p6">
<span class="pali m-text">‘brahmadattā’ti kandati”.</span><br />
</p>
<p id="pv25c7p1">
<span class="pali m-text">“Chaḷāsītisahassāni,</span><br />
</p>
<p id="pv25c7p2">
<span class="pali m-text">brahmadattassanāmakā;</span><br />
</p>
<p id="pv25c7p3">
<span class="pali m-text">Imasmiṁ āḷāhane daḍḍhā,</span><br />
</p>
<p id="pv25c7p4">
<span class="pali m-text">tesaṁ kamanusocasī”ti.</span><br />
</p>
<p id="pv25c8p1">
<span class="pali m-text">“Yo rājā cūḷanīputto,</span><br />
</p>
<p id="pv25c8p2">
<span class="pali m-text">pañcālānaṁ rathesabho;</span><br />
</p>
<p id="pv25c8p3">
<span class="pali m-text">Taṁ bhante anusocāmi,</span><br />
</p>
<p id="pv25c8p4">
<span class="pali m-text">bhattāraṁ sabbakāmadan”ti.</span><br />
</p>
<p id="pv25c9p1">
<span class="pali m-text">“Sabbe vāhesuṁ rājāno,</span><br />
</p>
<p id="pv25c9p2">
<span class="pali m-text">brahmadattassanāmakā;</span><br />
</p>
<p id="pv25c9p3">
<span class="pali m-text">Sabbeva cūḷanīputtā,</span><br />
</p>
<p id="pv25c9p4">
<span class="pali m-text">pañcālānaṁ rathesabhā.</span><br />
</p>
<p id="pv25c10p1">
<span class="pali m-text">Sabbesaṁ anupubbena,</span><br />
</p>
<p id="pv25c10p2">
<span class="pali m-text">mahesittamakārayi;</span><br />
</p>
<p id="pv25c10p3">
<span class="pali m-text">Kasmā purimake hitvā,</span><br />
</p>
<p id="pv25c10p4">
<span class="pali m-text">pacchimaṁ anusocasī”ti.</span><br />
</p>
<p id="pv25c11p1">
<span class="pali m-text">“Ātume itthibhūtāya,</span><br />
</p>
<p id="pv25c11p2">
<span class="pali m-text">dīgharattāya mārisa;</span><br />
</p>
<p id="pv25c11p3">
<span class="pali m-text">Yassā me itthibhūtāya,</span><br />
</p>
<p id="pv25c11p4">
<span class="pali m-text">saṁsāre bahubhāsasī”ti.</span><br />
</p>
<p id="pv25c12p1">
<span class="pali m-text">“Ahu itthī ahu puriso,</span><br />
</p>
<p id="pv25c12p2">
<span class="pali m-text">pasuyonimpi āgamā;</span><br />
</p>
<p id="pv25c12p3">
<span class="pali m-text">Evametaṁ atītānaṁ,</span><br />
</p>
<p id="pv25c12p4">
<span class="pali m-text">pariyanto na dissatī”ti.</span><br />
</p>
<p id="pv25c13p1">
<span class="pali m-text">“Ādittaṁ vata maṁ santaṁ,</span><br />
</p>
<p id="pv25c13p2">
<span class="pali m-text">ghatasittaṁva pāvakaṁ;</span><br />
</p>
<p id="pv25c13p3">
<span class="pali m-text">Vārinā viya osiñcaṁ,</span><br />
</p>
<p id="pv25c13p4">
<span class="pali m-text">sabbaṁ nibbāpaye daraṁ.</span><br />
</p>
<p id="pv25c14p1">
<span class="pali m-text">Abbahī vata me sallaṁ,</span><br />
</p>
<p id="pv25c14p2">
<span class="pali m-text">sokaṁ hadayanissitaṁ;</span><br />
</p>
<p id="pv25c14p3">
<span class="pali m-text">Yo me sokaparetāya,</span><br />
</p>
<p id="pv25c14p4">
<span class="pali m-text">patisokaṁ apānudi.</span><br />
</p>
<p id="pv25c15p1">
<span class="pali m-text">Sāhaṁ abbūḷhasallāsmi,</span><br />
</p>
<p id="pv25c15p2">
<span class="pali m-text">sītibhūtāsmi nibbutā;</span><br />
</p>
<p id="pv25c15p3">
<span class="pali m-text">Na socāmi na rodāmi,</span><br />
</p>
<p id="pv25c15p4">
<span class="pali m-text">tava sutvā mahāmunī”ti.</span><br />
</p>
<p id="pv25c16p1">
<span class="pali m-text">Tassa taṁ vacanaṁ sutvā,</span><br />
</p>
<p id="pv25c16p2">
<span class="pali m-text">samaṇassa subhāsitaṁ;</span><br />
</p>
<p id="pv25c16p3">
<span class="pali m-text">Pattacīvaramādāya,</span><br />
</p>
<p id="pv25c16p4">
<span class="pali m-text">pabbaji anagāriyaṁ.</span><br />
</p>
<p id="pv25c17p1">
<span class="pali m-text">Sā ca pabbajitā santā,</span><br />
</p>
<p id="pv25c17p2">
<span class="pali m-text">agārasmā anagāriyaṁ;</span><br />
</p>
<p id="pv25c17p3">
<span class="pali m-text">Mettacittaṁ abhāvesi,</span><br />
</p>
<p id="pv25c17p4">
<span class="pali m-text">brahmalokūpapattiyā.</span><br />
</p>
<p id="pv25c18p1">
<span class="pali m-text">Gāmā gāmaṁ vicarantī,</span><br />
</p>
<p id="pv25c18p2">
<span class="pali m-text">nigame rājadhāniyo;</span><br />
</p>
<p id="pv25c18p3">
<span class="pali m-text">Uruvelā nāma so gāmo,</span><br />
</p>
<p id="pv25c18p4">
<span class="pali m-text">yattha kālamakrubbatha.</span><br />
</p>
<p id="pv25c19p1">
<span class="pali m-text">Mettacittaṁ ābhāvetvā,</span><br />
</p>
<p id="pv25c19p2">
<span class="pali m-text">brahmalokūpapattiyā;</span><br />
</p>
<p id="pv25c19p3">
<span class="pali m-text">Itthicittaṁ virājetvā,</span><br />
</p>
<p id="pv25c19p4">
<span class="pali m-text">brahmalokūpagā ahūti.</span><br />
</p>
<p id="pv25c20p1">
<span class="pali m-text">Ubbaripetavatthu terasamaṁ.</span><br />
</p>
<p id="pv25c21p1">
<span class="pali m-text">Ubbarivaggo dutiyo.</span><br />
</p>
<p id="pv25c22p1">
<span class="pali m-text">Tassuddānaṁ</span><br />
</p>
<p id="pv25c23p1">
<span class="pali m-text">Mocakaṁ mātā mattā ca,</span><br />
</p>
<p id="pv25c23p2">
<span class="pali m-text">Nandā kuṇḍalīnā ghaṭo;</span><br />
</p>
<p id="pv25c23p3">
<span class="pali m-text">Dve seṭṭhī tunnavāyo ca,</span><br />
</p>
<p id="pv25c23p4">
<span class="pali m-text">Uttara suttakaṇṇa ubbarīti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>