<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy011z.html" />
  <meta property="og:description" content="Itthivimāna Pāricchattakavagga 1. Uḷāravimānavatthu “Uḷāro te yaso vaṇṇo, sabbā obhāsate disā; Nāriyo naccanti gāyanti, devaputtā alaṅkatā. Modenti parivārenti, tava pūjāya devate; Sovaṇṇāni vimānāni, tavimāni sudassane. Tuvaṁsi issarā tesaṁ, sabbakāmasamiddhinī; Abhijātā mahantāsi, devakāye pamodasi; Devate pucchitācikkha, kissa kammassidaṁ phalan”ti. “Ahaṁ manussesu manussabhūtā, Purimāya jātiyā …" />
  <meta name="twitter:description" content="Itthivimāna Pāricchattakavagga 1. Uḷāravimānavatthu “Uḷāro te yaso vaṇṇo, sabbā obhāsate disā; Nāriyo naccanti gāyanti, devaputtā alaṅkatā. Modenti parivārenti, tava pūjāya devate; Sovaṇṇāni vimānāni, tavimāni sudassane. Tuvaṁsi issarā tesaṁ, sabbakāmasamiddhinī; Abhijātā mahantāsi, devakāye pamodasi; Devate pucchitācikkha, kissa kammassidaṁ phalan”ti. “Ahaṁ manussesu manussabhūtā, Purimāya jātiyā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="ularavimanavatthu">
<h4><a href="#ularavimanavatthu">1. Uḷāravimānavatthu</a></h4>
<p id="vv29c1p1">
<span class="m-text m-primary">“Uḷāro te yaso vaṇṇo,</span><br />
</p>
<p id="vv29c1p2">
<span class="m-text m-primary">sabbā obhāsate disā;</span><br />
</p>
<p id="vv29c1p3">
<span class="m-text m-primary">Nāriyo naccanti gāyanti,</span><br />
</p>
<p id="vv29c1p4">
<span class="m-text m-primary">devaputtā alaṅkatā.</span><br />
</p>
<p id="vv29c2p1">
<span class="m-text m-primary">Modenti parivārenti,</span><br />
</p>
<p id="vv29c2p2">
<span class="m-text m-primary">tava pūjāya devate;</span><br />
</p>
<p id="vv29c2p3">
<span class="m-text m-primary">Sovaṇṇāni vimānāni,</span><br />
</p>
<p id="vv29c2p4">
<span class="m-text m-primary">tavimāni sudassane.</span><br />
</p>
<p id="vv29c3p1">
<span class="m-text m-primary">Tuvaṁsi issarā tesaṁ,</span><br />
</p>
<p id="vv29c3p2">
<span class="m-text m-primary">sabbakāmasamiddhinī;</span><br />
</p>
<p id="vv29c3p3">
<span class="m-text m-primary">Abhijātā mahantāsi,</span><br />
</p>
<p id="vv29c3p4">
<span class="m-text m-primary">devakāye pamodasi;</span><br />
</p>
<p id="vv29c3p5">
<span class="m-text m-primary">Devate pucchitācikkha,</span><br />
</p>
<p id="vv29c3p6">
<span class="m-text m-primary">kissa kammassidaṁ phalan”ti.</span><br />
</p>
<p id="vv29c4p1">
<span class="m-text m-primary">“Ahaṁ manussesu manussabhūtā,</span><br />
</p>
<p id="vv29c4p2">
<span class="m-text m-primary">Purimāya jātiyā manussaloke;</span><br />
</p>
<p id="vv29c4p3">
<span class="m-text m-primary">Dussīlakule suṇisā ahosiṁ,</span><br />
</p>
<p id="vv29c4p4">
<span class="m-text m-primary">Assaddhesu kadariyesu ahaṁ.</span><br />
</p>
<p id="vv29c5p1">
<span class="m-text m-primary">Saddhā sīlena sampannā,</span><br />
</p>
<p id="vv29c5p2">
<span class="m-text m-primary">saṁvibhāgaratā sadā;</span><br />
</p>
<p id="vv29c5p3">
<span class="m-text m-primary">Piṇḍāya caramānassa,</span><br />
</p>
<p id="vv29c5p4">
<span class="m-text m-primary">apūvaṁ te adāsahaṁ.</span><br />
</p>
<p id="vv29c6p1">
<span class="m-text m-primary">Tadāhaṁ sassuyācikkhiṁ,</span><br />
</p>
<p id="vv29c6p2">
<span class="m-text m-primary">samaṇo āgato idha;</span><br />
</p>
<p id="vv29c6p3">
<span class="m-text m-primary">Tassa adāsahaṁ pūvaṁ,</span><br />
</p>
<p id="vv29c6p4">
<span class="m-text m-primary">pasannā sehi pāṇibhi.</span><br />
</p>
<p id="vv29c7p1">
<span class="m-text m-primary">Itissā sassu paribhāsi,</span><br />
</p>
<p id="vv29c7p2">
<span class="m-text m-primary">avinītāsi tvaṁ vadhu;</span><br />
</p>
<p id="vv29c7p3">
<span class="m-text m-primary">Na maṁ sampucchituṁ icchi,</span><br />
</p>
<p id="vv29c7p4">
<span class="m-text m-primary">samaṇassa dadāmahaṁ.</span><br />
</p>
<p id="vv29c8p1">
<span class="m-text m-primary">Tato me sassu kupitā,</span><br />
</p>
<p id="vv29c8p2">
<span class="m-text m-primary">pahāsi musalena maṁ;</span><br />
</p>
<p id="vv29c8p3">
<span class="m-text m-primary">Kūṭaṅgacchi avadhi maṁ,</span><br />
</p>
<p id="vv29c8p4">
<span class="m-text m-primary">nāsakkhiṁ jīvituṁ ciraṁ.</span><br />
</p>
<p id="vv29c9p1">
<span class="m-text m-primary">Sā ahaṁ kāyassa bhedā,</span><br />
</p>
<p id="vv29c9p2">
<span class="m-text m-primary">vippamuttā tato cutā;</span><br />
</p>
<p id="vv29c9p3">
<span class="m-text m-primary">Devānaṁ tāvatiṁsānaṁ,</span><br />
</p>
<p id="vv29c9p4">
<span class="m-text m-primary">upapannā sahabyataṁ.</span><br />
</p>
<p id="vv29c10p1">
<span class="m-text m-primary">Tena metādiso vaṇṇo,</span><br />
</p>
<p id="vv29c10p2">
<span class="m-text m-primary">…pe…</span><br />
</p>
<p id="vv29c10p3">
<span class="m-text m-primary">Vaṇṇo ca me sabbadisā pabhāsatī”ti.</span><br />
</p>
<p id="vv29c11p1">
<span class="m-text m-primary">Uḷāravimānaṁ paṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>