<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 86 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny032z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 86" />
  <meta name="twitter:title" content="Majjhima Nikāya 86" />
  <meta property="og:url" content="https://theravadan.org/pages/mny032z.html" />
  <meta property="og:description" content="Middle Discourses 86 Aṅgulimālasutta With Aṅgulimāla Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena rañño pasenadissa kosalassa vijite coro …" />
  <meta name="twitter:description" content="Middle Discourses 86 Aṅgulimālasutta With Aṅgulimāla Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena rañño pasenadissa kosalassa vijite coro …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 86
        </h1>
<!-- content -->
<p><span class="m-text">Middle Discourses 86</span></p>
<p id="mn86c0p2">
<span class="m-text m-primary">Aṅgulimālasutta</span><br />
<span class="m-text">With Aṅgulimāla</span><br />
</p>
<p id="mn86c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn86c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn86c2p1">
<span class="m-text m-primary">Tena kho pana samayena rañño pasenadissa kosalassa vijite coro aṅgulimālo nāma hoti luddo lohitapāṇi hatapahate niviṭṭho adayāpanno pāṇabhūtesu.</span><br />
<span class="m-text">Now at that time in the realm of King Pasenadi of Kosala there was a bandit named Aṅgulimāla. He was violent, bloody-handed, a hardened killer, merciless to living beings.</span><br />
</p>
<p id="mn86c2p2">
<span class="m-text m-primary">Tena gāmāpi agāmā katā, nigamāpi anigamā katā, janapadāpi ajanapadā katā.</span><br />
<span class="m-text">He laid waste to villages, towns, and countries.</span><br />
</p>
<p id="mn86c2p3">
<span class="m-text m-primary">So manusse vadhitvā vadhitvā aṅgulīnaṁ mālaṁ dhāreti.</span><br />
<span class="m-text">He was constantly murdering people, and he wore their fingers as a necklace.</span><br />
</p>
<p id="mn86c3p1">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi.</span><br />
<span class="m-text">Then the Buddha robed up in the morning and, taking his bowl and robe, entered Sāvatthī for alms.</span><br />
</p>
<p id="mn86c3p2">
<span class="m-text m-primary">Sāvatthiyaṁ piṇḍāya caritvā pacchābhattaṁ piṇḍapātapaṭikkanto senāsanaṁ saṁsāmetvā pattacīvaramādāya yena coro aṅgulimālo tenaddhānamaggaṁ paṭipajji.</span><br />
<span class="m-text">Then, after the meal, on his return from almsround, he set his lodgings in order and, taking his bowl and robe, he walked down the road that led to Aṅgulimāla.</span><br />
</p>
<p id="mn86c3p3">
<span class="m-text m-primary">Addasāsuṁ kho gopālakā pasupālakā kassakā pathāvino bhagavantaṁ yena coro aṅgulimālo tenaddhānamaggapaṭipannaṁ.</span><br />
<span class="m-text">The cowherds, shepherds, farmers, and travelers saw him on the road,</span><br />
</p>
<p id="mn86c3p4">
<span class="m-text m-primary">Disvāna bhagavantaṁ etadavocuṁ:</span><br />
<span class="m-text">and said to him,</span><br />
</p>
<p id="mn86c3p5">
<span class="m-text m-primary">“mā, samaṇa, etaṁ maggaṁ paṭipajji.</span><br />
<span class="m-text">“Don’t take this road, ascetic.</span><br />
</p>
<p id="mn86c3p6">
<span class="m-text m-primary">Etasmiṁ, samaṇa, magge coro aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu.</span><br />
<span class="m-text">On this road there is a bandit named Aṅgulimāla. He is violent, bloody-handed, a hardened killer, merciless to living beings.</span><br />
</p>
<p id="mn86c3p7">
<span class="m-text m-primary">Tena gāmāpi agāmā katā, nigamāpi anigamā katā, janapadāpi ajanapadā katā.</span><br />
<span class="m-text">He has laid waste to villages, towns, and countries.</span><br />
</p>
<p id="mn86c3p8">
<span class="m-text m-primary">So manusse vadhitvā vadhitvā aṅgulīnaṁ mālaṁ dhāreti.</span><br />
<span class="m-text">He is constantly murdering people, and he wears their fingers as a necklace.</span><br />
</p>
<p id="mn86c3p9">
<span class="m-text m-primary">Etañhi, samaṇa, maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti.</span><br />
<span class="m-text">People travel along this road only after banding closely together in groups of ten, twenty, thirty, forty, or fifty.</span><br />
</p>
<p id="mn86c3p10">
<span class="m-text m-primary">Tepi corassa aṅgulimālassa hatthatthaṁ gacchantī”ti.</span><br />
<span class="m-text">Still they meet their end by Aṅgulimāla’s hand.”</span><br />
</p>
<p id="mn86c3p11">
<span class="m-text m-primary">Evaṁ vutte, bhagavā tuṇhībhūto agamāsi.</span><br />
<span class="m-text">But when they said this, the Buddha went on in silence.</span><br />
</p>
<p id="mn86c3p12">
<span class="m-text m-primary">Dutiyampi kho gopālakā …pe…</span><br />
<span class="m-text">For a second time …</span><br />
</p>
<p id="mn86c3p13">
<span class="m-text m-primary">tatiyampi kho gopālakā pasupālakā kassakā pathāvino bhagavantaṁ etadavocuṁ:</span><br />
<span class="m-text">and a third time, they urged the Buddha to turn back.</span><br />
</p>
<p id="mn86c3p14">
<span class="m-text m-primary">“mā, samaṇa, etaṁ maggaṁ paṭipajji, etasmiṁ samaṇa magge coro aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu, tena gāmāpi agāmā katā, nigamāpi anigamā katā, janapadāpi ajanapadā katā.</span><br />
</p>
<p id="mn86c3p15">
<span class="m-text m-primary">So manusse vadhitvā vadhitvā aṅgulīnaṁ mālaṁ dhāreti.</span><br />
</p>
<p id="mn86c3p16">
<span class="m-text m-primary">Etañhi samaṇa maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti.</span><br />
</p>
<p id="mn86c3p17">
<span class="m-text m-primary">Tepi corassa aṅgulimālassa hatthatthaṁ gacchantī”ti.</span><br />
</p>
<p id="mn86c4p1">
<span class="m-text m-primary">Atha kho bhagavā tuṇhībhūto agamāsi.</span><br />
<span class="m-text">But when they said this, the Buddha went on in silence.</span><br />
</p>
<p id="mn86c4p2">
<span class="m-text m-primary">Addasā kho coro aṅgulimālo bhagavantaṁ dūratova āgacchantaṁ.</span><br />
<span class="m-text">The bandit Aṅgulimāla saw the Buddha coming off in the distance,</span><br />
</p>
<p id="mn86c4p3">
<span class="m-text m-primary">Disvānassa etadahosi:</span><br />
<span class="m-text">and thought,</span><br />
</p>
<p id="mn86c4p4">
<span class="m-text m-primary">“acchariyaṁ vata bho, abbhutaṁ vata bho.</span><br />
<span class="m-text">“It’s incredible, it’s amazing!</span><br />
</p>
<p id="mn86c4p5">
<span class="m-text m-primary">Imañhi maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti.</span><br />
<span class="m-text">People travel along this road only after banding closely together in groups of ten, twenty, thirty, forty, or fifty.</span><br />
</p>
<p id="mn86c4p6">
<span class="m-text m-primary">Tepi mama hatthatthaṁ gacchanti.</span><br />
<span class="m-text">Still they meet their end by my hand.</span><br />
</p>
<p id="mn86c4p7">
<span class="m-text m-primary">Atha ca panāyaṁ samaṇo eko adutiyo pasayha maññe āgacchati.</span><br />
<span class="m-text">But still this ascetic comes along alone and unaccompanied, like he had beaten me already.</span><br />
</p>
<p id="mn86c4p8">
<span class="m-text m-primary">Yannūnāhaṁ imaṁ samaṇaṁ jīvitā voropeyyan”ti.</span><br />
<span class="m-text">Why don’t I take his life?”</span><br />
</p>
<p id="mn86c5p1">
<span class="m-text m-primary">Atha kho coro aṅgulimālo asicammaṁ gahetvā dhanukalāpaṁ sannayhitvā bhagavantaṁ piṭṭhito piṭṭhito anubandhi.</span><br />
<span class="m-text">Then Aṅgulimāla donned his sword and shield, fastened his bow and arrows, and followed behind the Buddha.</span><br />
</p>
<p id="mn86c5p2">
<span class="m-text m-primary">Atha kho bhagavā tathārūpaṁ iddhābhisaṅkhāraṁ abhisaṅkhāsi yathā coro aṅgulimālo bhagavantaṁ pakatiyā gacchantaṁ sabbathāmena gacchanto na sakkoti sampāpuṇituṁ.</span><br />
<span class="m-text">But the Buddha used his psychic power to will that Aṅgulimāla could not catch up with him no matter how hard he tried, even though the Buddha kept walking at a normal speed.</span><br />
</p>
<p id="mn86c5p3">
<span class="m-text m-primary">Atha kho corassa aṅgulimālassa etadahosi:</span><br />
<span class="m-text">Then Aṅgulimāla thought,</span><br />
</p>
<p id="mn86c5p4">
<span class="m-text m-primary">“acchariyaṁ vata bho, abbhutaṁ vata bho.</span><br />
<span class="m-text">“It’s incredible, it’s amazing!</span><br />
</p>
<p id="mn86c5p5">
<span class="m-text m-primary">Ahañhi pubbe hatthimpi dhāvantaṁ anupatitvā gaṇhāmi, assampi dhāvantaṁ anupatitvā gaṇhāmi, rathampi dhāvantaṁ anupatitvā gaṇhāmi, migampi dhāvantaṁ anupatitvā gaṇhāmi;</span><br />
<span class="m-text">Previously, even when I’ve chased a speeding elephant, horse, chariot or deer, I’ve always caught up with them.</span><br />
</p>
<p id="mn86c5p6">
<span class="m-text m-primary">atha ca panāhaṁ imaṁ samaṇaṁ pakatiyā gacchantaṁ sabbathāmena gacchanto na sakkomi sampāpuṇitun”ti.</span><br />
<span class="m-text">But I can’t catch up with this ascetic no matter how hard I try, even though he’s walking at a normal speed.”</span><br />
</p>
<p id="mn86c5p7">
<span class="m-text m-primary">Ṭhitova bhagavantaṁ etadavoca:</span><br />
<span class="m-text">He stood still and said,</span><br />
</p>
<p id="mn86c5p8">
<span class="m-text m-primary">“tiṭṭha, tiṭṭha, samaṇā”ti.</span><br />
<span class="m-text">“Stop, stop, ascetic!”</span><br />
</p>
<p id="mn86c5p9">
<span class="m-text m-primary">“Ṭhito ahaṁ, aṅgulimāla, tvañca tiṭṭhā”ti.</span><br />
<span class="m-text">“I’ve stopped, Aṅgulimāla—now you stop.”</span><br />
</p>
<p id="mn86c5p10">
<span class="m-text m-primary">Atha kho corassa aṅgulimālassa etadahosi:</span><br />
<span class="m-text">Then Aṅgulimāla thought,</span><br />
</p>
<p id="mn86c5p11">
<span class="m-text m-primary">“ime kho samaṇā sakyaputtiyā saccavādino saccapaṭiññā.</span><br />
<span class="m-text">“These Sakyan ascetics speak the truth.</span><br />
</p>
<p id="mn86c5p12">
<span class="m-text m-primary">Atha panāyaṁ samaṇo gacchaṁ yevāha:</span><br />
<span class="m-text">Yet while walking the ascetic Gotama says:</span><br />
</p>
<p id="mn86c5p13">
<span class="m-text m-primary">‘ṭhito ahaṁ, aṅgulimāla, tvañca tiṭṭhā’ti.</span><br />
<span class="m-text">‘I’ve stopped, Aṅgulimāla—now you stop.’</span><br />
</p>
<p id="mn86c5p14">
<span class="m-text m-primary">Yannūnāhaṁ imaṁ samaṇaṁ puccheyyan”ti.</span><br />
<span class="m-text">Why don’t I ask him about this?”</span><br />
</p>
<p id="mn86c6p1">
<span class="m-text m-primary">Atha kho coro aṅgulimālo bhagavantaṁ gāthāya ajjhabhāsi:</span><br />
<span class="m-text">Then he addressed the Buddha in verse:</span><br />
</p>
<p id="mn86c6p2">
<span class="m-text m-primary">“Gacchaṁ vadesi samaṇa ṭhitomhi,</span><br />
<span class="m-text">“While walking, ascetic, you say ‘I’ve stopped.’</span><br />
</p>
<p id="mn86c6p3">
<span class="m-text m-primary">Mamañca brūsi ṭhitamaṭṭhitoti;</span><br />
<span class="m-text">And I have stopped, but you tell me I’ve not.</span><br />
</p>
<p id="mn86c6p4">
<span class="m-text m-primary">Pucchāmi taṁ samaṇa etamatthaṁ,</span><br />
<span class="m-text">I’m asking you this, ascetic:</span><br />
</p>
<p id="mn86c6p5">
<span class="m-text m-primary">Kathaṁ ṭhito tvaṁ ahamaṭṭhitomhī”ti.</span><br />
<span class="m-text">how is it you’ve stopped and I have not?”</span><br />
</p>
<p id="mn86c6p6">
<span class="m-text m-primary">“Ṭhito ahaṁ aṅgulimāla sabbadā,</span><br />
<span class="m-text">“Aṅgulimāla, I have forever stopped—</span><br />
</p>
<p id="mn86c6p7">
<span class="m-text m-primary">Sabbesu bhūtesu nidhāya daṇḍaṁ;</span><br />
<span class="m-text">I’ve laid aside violence towards all creatures.</span><br />
</p>
<p id="mn86c6p8">
<span class="m-text m-primary">Tuvañca pāṇesu asaññatosi,</span><br />
<span class="m-text">But you can’t stop yourself from harming living creatures;</span><br />
</p>
<p id="mn86c6p9">
<span class="m-text m-primary">Tasmā ṭhitohaṁ tuvamaṭṭhitosī”ti.</span><br />
<span class="m-text">that’s why I’ve stopped, but you have not.”</span><br />
</p>
<p id="mn86c6p10">
<span class="m-text m-primary">“Cirassaṁ vata me mahito mahesī,</span><br />
<span class="m-text">“Oh, at long last a hermit,</span><br />
</p>
<p id="mn86c6p11">
<span class="m-text m-primary">Mahāvanaṁ pāpuṇi saccavādī;</span><br />
<span class="m-text">a great sage who I honor, has entered this great forest.</span><br />
</p>
<p id="mn86c6p12">
<span class="m-text m-primary">Sohaṁ carissāmi pahāya pāpaṁ,</span><br />
<span class="m-text">Now that I’ve heard your verse on Dhamma,</span><br />
</p>
<p id="mn86c6p13">
<span class="m-text m-primary">Sutvāna gāthaṁ tava dhammayuttaṁ”.</span><br />
<span class="m-text">I shall live without evil.”</span><br />
</p>
<p id="mn86c6p14">
<span class="m-text m-primary">Itveva coro asimāvudhañca,</span><br />
<span class="m-text">With these words, the bandit hurled his sword and weapons</span><br />
</p>
<p id="mn86c6p15">
<span class="m-text m-primary">Sobbhe papāte narake akiri;</span><br />
<span class="m-text">down a cliff into an abyss.</span><br />
</p>
<p id="mn86c6p16">
<span class="m-text m-primary">Avandi coro sugatassa pāde,</span><br />
<span class="m-text">He venerated the Holy One’s feet,</span><br />
</p>
<p id="mn86c6p17">
<span class="m-text m-primary">Tattheva naṁ pabbajjaṁ ayāci.</span><br />
<span class="m-text">and asked him for the going forth right away.</span><br />
</p>
<p id="mn86c6p18">
<span class="m-text m-primary">Buddho ca kho kāruṇiko mahesi,</span><br />
<span class="m-text">Then the Buddha, the compassionate great hermit,</span><br />
</p>
<p id="mn86c6p19">
<span class="m-text m-primary">Yo satthā lokassa sadevakassa;</span><br />
<span class="m-text">the teacher of the world with its gods,</span><br />
</p>
<p id="mn86c6p20">
<span class="m-text m-primary">“Tamehi bhikkhū”ti tadā avoca,</span><br />
<span class="m-text">said to him, “Come, monk!”</span><br />
</p>
<p id="mn86c6p21">
<span class="m-text m-primary">Eseva tassa ahu bhikkhubhāvoti.</span><br />
<span class="m-text">And with that he became a monk.</span><br />
</p>
<p id="mn86c7p1">
<span class="m-text m-primary">Atha kho bhagavā āyasmatā aṅgulimālena pacchāsamaṇena yena sāvatthi tena cārikaṁ pakkāmi.</span><br />
<span class="m-text">Then the Buddha set out for Sāvatthī with Venerable Aṅgulimāla as his second monk.</span><br />
</p>
<p id="mn86c7p2">
<span class="m-text m-primary">Anupubbena cārikaṁ caramāno yena sāvatthi tadavasari.</span><br />
<span class="m-text">Traveling stage by stage, he arrived at Sāvatthī,</span><br />
</p>
<p id="mn86c7p3">
<span class="m-text m-primary">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">where he stayed in Jeta’s Grove, Anāthapiṇḍika’s monastery.</span><br />
</p>
<p id="mn86c8p1">
<span class="m-text m-primary">Tena kho pana samayena rañño pasenadissa kosalassa antepuradvāre mahājanakāyo sannipatitvā uccāsaddo mahāsaddo hoti:</span><br />
<span class="m-text">Now at that time a crowd had gathered by the gate of King Pasenadi’s royal compound making a dreadful racket,</span><br />
</p>
<p id="mn86c8p2">
<span class="m-text m-primary">“coro te, deva, vijite aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu.</span><br />
<span class="m-text">“In your realm, Your Majesty, there is a bandit named Aṅgulimāla. He is violent, bloody-handed, a hardened killer, merciless to living beings.</span><br />
</p>
<p id="mn86c8p3">
<span class="m-text m-primary">Tena gāmāpi agāmā katā, nigamāpi anigamā katā, janapadāpi ajanapadā katā.</span><br />
<span class="m-text">He has laid waste to villages, towns, and countries.</span><br />
</p>
<p id="mn86c8p4">
<span class="m-text m-primary">So manusse vadhitvā vadhitvā aṅgulīnaṁ mālaṁ dhāreti.</span><br />
<span class="m-text">He is constantly murdering people, and he wears their fingers as a necklace.</span><br />
</p>
<p id="mn86c8p5">
<span class="m-text m-primary">Taṁ devo paṭisedhetū”ti.</span><br />
<span class="m-text">Your Majesty must put a stop to him!”</span><br />
</p>
<p id="mn86c9p1">
<span class="m-text m-primary">Atha kho rājā pasenadi kosalo pañcamattehi assasatehi sāvatthiyā nikkhami divā divassa.</span><br />
<span class="m-text">Then King Pasenadi drove out from Sāvatthī in the middle of the day with around five hundred horses,</span><br />
</p>
<p id="mn86c9p2">
<span class="m-text m-primary">Yena ārāmo tena pāvisi.</span><br />
<span class="m-text">heading for the monastery.</span><br />
</p>
<p id="mn86c9p3">
<span class="m-text m-primary">Yāvatikā yānassa bhūmi yānena gantvā yānā paccorohitvā pattikova yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca:</span><br />
<span class="m-text">He went by carriage as far as the terrain allowed, then descended and approached the Buddha on foot. He bowed and sat down to one side. The Buddha said to him,</span><br />
</p>
<p id="mn86c9p4">
<span class="m-text m-primary">“kiṁ nu te, mahārāja, rājā vā māgadho seniyo bimbisāro kupito vesālikā vā licchavī aññe vā paṭirājāno”ti?</span><br />
<span class="m-text">“What is it, great king? Is King Seniya Bimbisāra of Magadha angry with you, or the Licchavis of Vesālī, or some other opposing ruler?”</span><br />
</p>
<p id="mn86c10p1">
<span class="m-text m-primary">“Na kho me, bhante, rājā māgadho seniyo bimbisāro kupito, nāpi vesālikā licchavī, nāpi aññe paṭirājāno.</span><br />
<span class="m-text">“No, sir.</span><br />
</p>
<p id="mn86c10p2">
<span class="m-text m-primary">Coro me, bhante, vijite aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu.</span><br />
<span class="m-text">In my realm there is a bandit named Aṅgulimāla. He is violent, bloody-handed, a hardened killer, merciless to living beings. …</span><br />
</p>
<p id="mn86c10p3">
<span class="m-text m-primary">Tena gāmāpi agāmā katā, nigamāpi anigamā katā, janapadāpi ajanapadā katā.</span><br />
</p>
<p id="mn86c10p4">
<span class="m-text m-primary">So manusse vadhitvā vadhitvā aṅgulīnaṁ mālaṁ dhāreti.</span><br />
</p>
<p id="mn86c10p5">
<span class="m-text m-primary">Tāhaṁ, bhante, paṭisedhissāmī”ti.</span><br />
<span class="m-text">I shall put a stop to him.”</span><br />
</p>
<p id="mn86c11p1">
<span class="m-text m-primary">“Sace pana tvaṁ, mahārāja, aṅgulimālaṁ passeyyāsi kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitaṁ, virataṁ pāṇātipātā, virataṁ adinnādānā, virataṁ musāvādā, ekabhattikaṁ, brahmacāriṁ, sīlavantaṁ, kalyāṇadhammaṁ, kinti naṁ kareyyāsī”ti?</span><br />
<span class="m-text">“But great king, suppose you were to see that Aṅgulimāla had shaved off his hair and beard, dressed in ocher robes, and gone forth from the lay life to homelessness. And that he was refraining from killing living creatures, stealing, and lying; that he was eating in one part of the day, and was celibate, ethical, and of good character. What would you do to him?”</span><br />
</p>
<p id="mn86c11p2">
<span class="m-text m-primary">“Abhivādeyyāma vā, bhante, paccuṭṭheyyāma vā āsanena vā nimanteyyāma, abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi, dhammikaṁ vā assa rakkhāvaraṇaguttiṁ saṁvidaheyyāma.</span><br />
<span class="m-text">“I would bow to him, rise in his presence, or offer him a seat. I’d invite him to accept robes, almsfood, lodgings, and medicines and supplies for the sick. And I’d organize his lawful guarding and protection.</span><br />
</p>
<p id="mn86c11p3">
<span class="m-text m-primary">Kuto panassa, bhante, dussīlassa pāpadhammassa evarūpo sīlasaṁyamo bhavissatī”ti?</span><br />
<span class="m-text">But sir, how could such an immoral, evil man ever have such virtue and restraint?”</span><br />
</p>
<p id="mn86c12p1">
<span class="m-text m-primary">Tena kho pana samayena āyasmā aṅgulimālo bhagavato avidūre nisinno hoti.</span><br />
<span class="m-text">Now at that time Venerable Aṅgulimāla was sitting not far from the Buddha.</span><br />
</p>
<p id="mn86c12p2">
<span class="m-text m-primary">Atha kho bhagavā dakkhiṇaṁ bāhuṁ paggahetvā rājānaṁ pasenadiṁ kosalaṁ etadavoca:</span><br />
<span class="m-text">Then the Buddha pointed with his right arm and said to the king,</span><br />
</p>
<p id="mn86c12p3">
<span class="m-text m-primary">“eso, mahārāja, aṅgulimālo”ti.</span><br />
<span class="m-text">“Great king, this is Aṅgulimāla.”</span><br />
</p>
<p id="mn86c12p4">
<span class="m-text m-primary">Atha kho rañño pasenadissa kosalassa ahudeva bhayaṁ, ahu chambhitattaṁ, ahu lomahaṁso.</span><br />
<span class="m-text">Then the king became frightened, scared, his hair standing on end.</span><br />
</p>
<p id="mn86c12p5">
<span class="m-text m-primary">Atha kho bhagavā rājānaṁ pasenadiṁ kosalaṁ bhītaṁ saṁviggaṁ lomahaṭṭhajātaṁ viditvā rājānaṁ pasenadiṁ kosalaṁ etadavoca:</span><br />
<span class="m-text">Knowing this, the Buddha said to him,</span><br />
</p>
<p id="mn86c12p6">
<span class="m-text m-primary">“mā bhāyi, mahārāja, natthi te ito bhayan”ti.</span><br />
<span class="m-text">“Do not fear, great king. You have nothing to fear from him.”</span><br />
</p>
<p id="mn86c12p7">
<span class="m-text m-primary">Atha kho rañño pasenadissa kosalassa yaṁ ahosi bhayaṁ vā chambhitattaṁ vā lomahaṁso vā so paṭippassambhi.</span><br />
<span class="m-text">Then the king’s fear died down.</span><br />
</p>
<p id="mn86c12p8">
<span class="m-text m-primary">Atha kho rājā pasenadi kosalo yenāyasmā aṅgulimālo tenupasaṅkami; upasaṅkamitvā āyasmantaṁ aṅgulimālaṁ etadavoca:</span><br />
<span class="m-text">Then the king went over to Aṅgulimāla and said,</span><br />
</p>
<p id="mn86c12p9">
<span class="m-text m-primary">“ayyo no, bhante, aṅgulimālo”ti?</span><br />
<span class="m-text">“Sir, is the venerable really Aṅgulimāla?”</span><br />
</p>
<p id="mn86c12p10">
<span class="m-text m-primary">“Evaṁ, mahārājā”ti.</span><br />
<span class="m-text">“Yes, great king.”</span><br />
</p>
<p id="mn86c12p11">
<span class="m-text m-primary">“Kathaṅgotto ayyassa pitā, kathaṅgottā mātā”ti?</span><br />
<span class="m-text">“What clans were your father and mother from?”</span><br />
</p>
<p id="mn86c12p12">
<span class="m-text m-primary">“Gaggo kho, mahārāja, pitā, mantāṇī mātā”ti.</span><br />
<span class="m-text">“My father was a Gagga, and my mother a Mantāṇī.”</span><br />
</p>
<p id="mn86c12p13">
<span class="m-text m-primary">“Abhiramatu, bhante, ayyo gaggo mantāṇiputto.</span><br />
<span class="m-text">“May the venerable Gagga Mantāṇīputta be happy.</span><br />
</p>
<p id="mn86c12p14">
<span class="m-text m-primary">Ahamayyassa gaggassa mantāṇiputtassa ussukkaṁ karissāmi cīvarapiṇḍapātasenāsanagilānappaccayabhesajjaparikkhārānan”ti.</span><br />
<span class="m-text">I’ll make sure that you’re provided with robes, almsfood, lodgings, and medicines and supplies for the sick.”</span><br />
</p>
<p id="mn86c13p1">
<span class="m-text m-primary">Tena kho pana samayena āyasmā aṅgulimālo āraññiko hoti piṇḍapātiko paṁsukūliko tecīvariko.</span><br />
<span class="m-text">But at that time Venerable Aṅgulimāla lived in the wilderness, ate only almsfood, and owned just three robes.</span><br />
</p>
<p id="mn86c13p2">
<span class="m-text m-primary">Atha kho āyasmā aṅgulimālo rājānaṁ pasenadiṁ kosalaṁ etadavoca:</span><br />
<span class="m-text">So he said to the king,</span><br />
</p>
<p id="mn86c13p3">
<span class="m-text m-primary">“alaṁ, mahārāja, paripuṇṇaṁ me cīvaran”ti.</span><br />
<span class="m-text">“Enough, great king. My robes are complete.”</span><br />
</p>
<p id="mn86c13p4">
<span class="m-text m-primary">Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca:</span><br />
<span class="m-text">Then the king went back to the Buddha, bowed, sat down to one side, and said to him,</span><br />
</p>
<p id="mn86c13p5">
<span class="m-text m-primary">“acchariyaṁ, bhante, abbhutaṁ, bhante.</span><br />
<span class="m-text">“It’s incredible, sir, it’s amazing!</span><br />
</p>
<p id="mn86c13p6">
<span class="m-text m-primary">Yāvañcidaṁ, bhante, bhagavā adantānaṁ dametā, asantānaṁ sametā, aparinibbutānaṁ parinibbāpetā.</span><br />
<span class="m-text">How the Buddha tames those who are wild, pacifies those who are violent, and extinguishes those who are unextinguished!</span><br />
</p>
<p id="mn86c13p7">
<span class="m-text m-primary">Yañhi mayaṁ, bhante, nāsakkhimhā daṇḍenapi satthenapi dametuṁ so bhagavatā adaṇḍena asattheneva danto.</span><br />
<span class="m-text">For I was not able to tame him with the rod and the sword, but the Buddha tamed him without rod or sword.</span><br />
</p>
<p id="mn86c13p8">
<span class="m-text m-primary">Handa ca dāni mayaṁ, bhante, gacchāma;</span><br />
<span class="m-text">Well, now, sir, I must go.</span><br />
</p>
<p id="mn86c13p9">
<span class="m-text m-primary">bahukiccā mayaṁ bahukaraṇīyā”ti.</span><br />
<span class="m-text">I have many duties, and much to do.”</span><br />
</p>
<p id="mn86c13p10">
<span class="m-text m-primary">“Yassadāni, mahārāja, kālaṁ maññasī”ti.</span><br />
<span class="m-text">“Please, great king, go at your convenience.”</span><br />
</p>
<p id="mn86c13p11">
<span class="m-text m-primary">Atha kho rājā pasenadi kosalo uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">Then King Pasenadi got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn86c14p1">
<span class="m-text m-primary">Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisi.</span><br />
<span class="m-text">Then Venerable Aṅgulimāla robed up in the morning and, taking his bowl and robe, entered Sāvatthī for alms.</span><br />
</p>
<p id="mn86c14p2">
<span class="m-text m-primary">Addasā kho āyasmā aṅgulimālo sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ.</span><br />
<span class="m-text">Then as he was wandering indiscriminately for almsfood he saw a woman undergoing a painful obstructed labor.</span><br />
</p>
<p id="mn86c14p3">
<span class="m-text m-primary">Disvānassa etadahosi:</span><br />
<span class="m-text">Seeing this, it occurred to him,</span><br />
</p>
<p id="mn86c14p4">
<span class="m-text m-primary">“kilissanti vata, bho, sattā;</span><br />
<span class="m-text">“Oh, beings undergo such travail!</span><br />
</p>
<p id="mn86c14p5">
<span class="m-text m-primary">kilissanti vata, bho, sattā”ti.</span><br />
<span class="m-text">Oh, beings undergo such travail!”</span><br />
</p>
<p id="mn86c14p6">
<span class="m-text m-primary">Atha kho āyasmā aṅgulimālo sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā aṅgulimālo bhagavantaṁ etadavoca:</span><br />
<span class="m-text">Then after wandering for alms in Sāvatthī, after the meal, on his return from almsround, he went to the Buddha, bowed, sat down to one side, and told him what had happened. The Buddha said to him,</span><br />
</p>
<p id="mn86c14p7">
<span class="m-text m-primary">“idhāhaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ.</span><br />
</p>
<p id="mn86c14p8">
<span class="m-text m-primary">Addasaṁ kho ahaṁ, bhante, sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ.</span><br />
</p>
<p id="mn86c14p9">
<span class="m-text m-primary">Disvāna mayhaṁ etadahosi:</span><br />
</p>
<p id="mn86c14p10">
<span class="m-text m-primary">‘kilissanti vata bho sattā, kilissanti vata bho sattā’”ti.</span><br />
</p>
<p id="mn86c15p1">
<span class="m-text m-primary">“Tena hi tvaṁ, aṅgulimāla, yena sā itthī tenupasaṅkama; upasaṅkamitvā taṁ itthiṁ evaṁ vadehi:</span><br />
<span class="m-text">“Well then, Aṅgulimāla, go to that woman and say this:</span><br />
</p>
<p id="mn86c15p2">
<span class="m-text m-primary">‘yatohaṁ, bhagini, jāto nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā’”ti.</span><br />
<span class="m-text">‘Ever since I was born, sister, I don’t recall having intentionally taken the life of a living creature. By this truth, may both you and your baby be safe.’”</span><br />
</p>
<p id="mn86c15p3">
<span class="m-text m-primary">“So hi nūna me, bhante, sampajānamusāvādo bhavissati.</span><br />
<span class="m-text">“But sir, wouldn’t that be telling a deliberate lie?</span><br />
</p>
<p id="mn86c15p4">
<span class="m-text m-primary">Mayā hi, bhante, bahū sañcicca pāṇā jīvitā voropitā”ti.</span><br />
<span class="m-text">For I have intentionally killed many living creatures.”</span><br />
</p>
<p id="mn86c15p5">
<span class="m-text m-primary">“Tena hi tvaṁ, aṅgulimāla, yena sā itthī tenupasaṅkama; upasaṅkamitvā taṁ itthiṁ evaṁ vadehi:</span><br />
<span class="m-text">“In that case, Aṅgulimāla, go to that woman and say this:</span><br />
</p>
<p id="mn86c15p6">
<span class="m-text m-primary">‘yatohaṁ, bhagini, ariyāya jātiyā jāto, nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā’”ti.</span><br />
<span class="m-text">‘Ever since I was born in the noble birth, sister, I don’t recall having intentionally taken the life of a living creature. By this truth, may both you and your baby be safe.’”</span><br />
</p>
<p id="mn86c15p7">
<span class="m-text m-primary">“Evaṁ, bhante”ti kho āyasmā aṅgulimālo bhagavato paṭissutvā yena sā itthī tenupasaṅkami; upasaṅkamitvā taṁ itthiṁ etadavoca:</span><br />
<span class="m-text">“Yes, sir,” replied Aṅgulimāla. He went to that woman and said:</span><br />
</p>
<p id="mn86c15p8">
<span class="m-text m-primary">“yatohaṁ, bhagini, ariyāya jātiyā jāto, nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā”ti.</span><br />
<span class="m-text">“Ever since I was born in the noble birth, sister, I don’t recall having intentionally taken the life of a living creature. By this truth, may both you and your baby be safe.”</span><br />
</p>
<p id="mn86c15p9">
<span class="m-text m-primary">Atha khvāssā itthiyā sotthi ahosi, sotthi gabbhassa.</span><br />
<span class="m-text">Then that woman was safe, and so was her baby.</span><br />
</p>
<p id="mn86c16p1">
<span class="m-text m-primary">Atha kho āyasmā aṅgulimālo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="m-text">Then Aṅgulimāla, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="mn86c16p2">
<span class="m-text m-primary">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn86c16p3">
<span class="m-text m-primary">Aññataro kho panāyasmā aṅgulimālo arahataṁ ahosi.</span><br />
<span class="m-text">And Venerable Aṅgulimāla became one of the perfected.</span><br />
</p>
<p id="mn86c17p1">
<span class="m-text m-primary">Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi.</span><br />
<span class="m-text">Then Venerable Aṅgulimāla robed up in the morning and, taking his bowl and robe, entered Sāvatthī for alms.</span><br />
</p>
<p id="mn86c17p2">
<span class="m-text m-primary">Tena kho pana samayena aññenapi leḍḍu khitto āyasmato aṅgulimālassa kāye nipatati, aññenapi daṇḍo khitto āyasmato aṅgulimālassa kāye nipatati, aññenapi sakkharā khittā āyasmato aṅgulimālassa kāye nipatati.</span><br />
<span class="m-text">Now at that time someone threw a stone that hit Aṅgulimāla, someone else threw a stick, and someone else threw gravel.</span><br />
</p>
<p id="mn86c17p3">
<span class="m-text m-primary">Atha kho āyasmā aṅgulimālo bhinnena sīsena, lohitena gaḷantena, bhinnena pattena, vipphālitāya saṅghāṭiyā yena bhagavā tenupasaṅkami.</span><br />
<span class="m-text">Then Aṅgulimāla—with cracked head, bleeding, his bowl broken, and his outer robe torn—went to the Buddha.</span><br />
</p>
<p id="mn86c17p4">
<span class="m-text m-primary">Addasā kho bhagavā āyasmantaṁ aṅgulimālaṁ dūratova āgacchantaṁ.</span><br />
<span class="m-text">The Buddha saw him coming off in the distance,</span><br />
</p>
<p id="mn86c17p5">
<span class="m-text m-primary">Disvāna āyasmantaṁ aṅgulimālaṁ etadavoca:</span><br />
<span class="m-text">and said to him,</span><br />
</p>
<p id="mn86c17p6">
<span class="m-text m-primary">“adhivāsehi tvaṁ, brāhmaṇa, adhivāsehi tvaṁ, brāhmaṇa.</span><br />
<span class="m-text">“Endure it, brahmin! Endure it, brahmin!</span><br />
</p>
<p id="mn86c17p7">
<span class="m-text m-primary">Yassa kho tvaṁ, brāhmaṇa, kammassa vipākena bahūni vassāni bahūni vassasatāni bahūni vassasahassāni niraye pacceyyāsi tassa tvaṁ, brāhmaṇa, kammassa vipākaṁ diṭṭheva dhamme paṭisaṁvedesī”ti.</span><br />
<span class="m-text">You’re experiencing in this life the result of deeds that might have caused you to be tormented in hell for many years, many hundreds or thousands of years.”</span><br />
</p>
<p id="mn86c18p1">
<span class="m-text m-primary">Atha kho āyasmā aṅgulimālo rahogato paṭisallīno vimuttisukhaṁ paṭisaṁvedi;</span><br />
<span class="m-text">Later, Venerable Aṅgulimāla was experiencing the bliss of release while in private retreat.</span><br />
</p>
<p id="mn86c18p2">
<span class="m-text m-primary">tāyaṁ velāyaṁ imaṁ udānaṁ udānesi:</span><br />
<span class="m-text">On that occasion he expressed this heartfelt sentiment:</span><br />
</p>
<p id="mn86c18p3">
<span class="m-text m-primary">“Yo pubbeva pamajjitvā,</span><br />
<span class="m-text">“He who once was heedless,</span><br />
</p>
<p id="mn86c18p4">
<span class="m-text m-primary">pacchā so nappamajjati;</span><br />
<span class="m-text">but turned to heedfulness,</span><br />
</p>
<p id="mn86c18p5">
<span class="m-text m-primary">Somaṁ lokaṁ pabhāseti,</span><br />
<span class="m-text">lights up the world,</span><br />
</p>
<p id="mn86c18p6">
<span class="m-text m-primary">abbhā muttova candimā.</span><br />
<span class="m-text">like the moon freed from a cloud.</span><br />
</p>
<p id="mn86c18p7">
<span class="m-text m-primary">Yassa pāpaṁ kataṁ kammaṁ,</span><br />
<span class="m-text">Someone whose bad deed</span><br />
</p>
<p id="mn86c18p8">
<span class="m-text m-primary">kusalena pidhīyati;</span><br />
<span class="m-text">is supplanted by the good,</span><br />
</p>
<p id="mn86c18p9">
<span class="m-text m-primary">Somaṁ lokaṁ pabhāseti,</span><br />
<span class="m-text">lights up the world,</span><br />
</p>
<p id="mn86c18p10">
<span class="m-text m-primary">abbhā muttova candimā.</span><br />
<span class="m-text">like the moon freed from a cloud.</span><br />
</p>
<p id="mn86c18p11">
<span class="m-text m-primary">Yo have daharo bhikkhu,</span><br />
<span class="m-text">A young mendicant</span><br />
</p>
<p id="mn86c18p12">
<span class="m-text m-primary">yuñjati buddhasāsane;</span><br />
<span class="m-text">devoted to the Buddha’s teaching,</span><br />
</p>
<p id="mn86c18p13">
<span class="m-text m-primary">Somaṁ lokaṁ pabhāseti,</span><br />
<span class="m-text">lights up the world,</span><br />
</p>
<p id="mn86c18p14">
<span class="m-text m-primary">abbhā muttova candimā.</span><br />
<span class="m-text">like the moon freed from a cloud.</span><br />
</p>
<p id="mn86c18p15">
<span class="m-text m-primary">Disā hi me dhammakathaṁ suṇantu,</span><br />
<span class="m-text">May even my enemies hear a Dhamma talk!</span><br />
</p>
<p id="mn86c18p16">
<span class="m-text m-primary">Disā hi me yuñjantu buddhasāsane;</span><br />
<span class="m-text">May even my enemies devote themselves to the Buddha’s teaching!</span><br />
</p>
<p id="mn86c18p17">
<span class="m-text m-primary">Disā hi me te manujā bhajantu,</span><br />
<span class="m-text">May even my enemies associate with those good people</span><br />
</p>
<p id="mn86c18p18">
<span class="m-text m-primary">Ye dhammamevādapayanti santo.</span><br />
<span class="m-text">who establish others in the Dhamma!</span><br />
</p>
<p id="mn86c18p19">
<span class="m-text m-primary">Disā hi me khantivādānaṁ,</span><br />
<span class="m-text">May even my enemies hear Dhamma at the right time,</span><br />
</p>
<p id="mn86c18p20">
<span class="m-text m-primary">avirodhappasaṁsīnaṁ;</span><br />
<span class="m-text">from those who speak on acceptance,</span><br />
</p>
<p id="mn86c18p21">
<span class="m-text m-primary">Suṇantu dhammaṁ kālena,</span><br />
<span class="m-text">praising acquiescence;</span><br />
</p>
<p id="mn86c18p22">
<span class="m-text m-primary">tañca anuvidhīyantu.</span><br />
<span class="m-text">and may they follow that path!</span><br />
</p>
<p id="mn86c18p23">
<span class="m-text m-primary">Na hi jātu so mamaṁ hiṁse,</span><br />
<span class="m-text">For then they’d surely wish no harm</span><br />
</p>
<p id="mn86c18p24">
<span class="m-text m-primary">aññaṁ vā pana kiñci naṁ;</span><br />
<span class="m-text">upon myself or others.</span><br />
</p>
<p id="mn86c18p25">
<span class="m-text m-primary">Pappuyya paramaṁ santiṁ,</span><br />
<span class="m-text">Having arrived at ultimate peace,</span><br />
</p>
<p id="mn86c18p26">
<span class="m-text m-primary">rakkheyya tasathāvare.</span><br />
<span class="m-text">they’d look after creatures firm and frail.</span><br />
</p>
<p id="mn86c18p27">
<span class="m-text m-primary">Udakañhi nayanti nettikā,</span><br />
<span class="m-text">For irrigators guide the water,</span><br />
</p>
<p id="mn86c18p28">
<span class="m-text m-primary">Usukārā namayanti tejanaṁ;</span><br />
<span class="m-text">and fletchers straighten arrows;</span><br />
</p>
<p id="mn86c18p29">
<span class="m-text m-primary">Dāruṁ namayanti tacchakā,</span><br />
<span class="m-text">carpenters carve timber—</span><br />
</p>
<p id="mn86c18p30">
<span class="m-text m-primary">Attānaṁ damayanti paṇḍitā.</span><br />
<span class="m-text">but the astute tame themselves.</span><br />
</p>
<p id="mn86c18p31">
<span class="m-text m-primary">Daṇḍeneke damayanti,</span><br />
<span class="m-text">Some tame by using the rod,</span><br />
</p>
<p id="mn86c18p32">
<span class="m-text m-primary">aṅkusehi kasāhi ca;</span><br />
<span class="m-text">some with goads, and some with whips.</span><br />
</p>
<p id="mn86c18p33">
<span class="m-text m-primary">Adaṇḍena asatthena,</span><br />
<span class="m-text">But the poised one tamed me</span><br />
</p>
<p id="mn86c18p34">
<span class="m-text m-primary">ahaṁ dantomhi tādinā.</span><br />
<span class="m-text">without rod or sword.</span><br />
</p>
<p id="mn86c18p35">
<span class="m-text m-primary">Ahiṁsakoti me nāmaṁ,</span><br />
<span class="m-text">My name is ‘Harmless’,</span><br />
</p>
<p id="mn86c18p36">
<span class="m-text m-primary">hiṁsakassa pure sato;</span><br />
<span class="m-text">though I used to be harmful.</span><br />
</p>
<p id="mn86c18p37">
<span class="m-text m-primary">Ajjāhaṁ saccanāmomhi,</span><br />
<span class="m-text">The name I bear today is true,</span><br />
</p>
<p id="mn86c18p38">
<span class="m-text m-primary">na naṁ hiṁsāmi kiñci naṁ.</span><br />
<span class="m-text">for I do no harm to anyone.</span><br />
</p>
<p id="mn86c18p39">
<span class="m-text m-primary">Coro ahaṁ pure āsiṁ,</span><br />
<span class="m-text">I used to be a bandit,</span><br />
</p>
<p id="mn86c18p40">
<span class="m-text m-primary">aṅgulimāloti vissuto;</span><br />
<span class="m-text">the notorious Aṅgulimāla.</span><br />
</p>
<p id="mn86c18p41">
<span class="m-text m-primary">Vuyhamāno mahoghena,</span><br />
<span class="m-text">Swept away in a great flood,</span><br />
</p>
<p id="mn86c18p42">
<span class="m-text m-primary">buddhaṁ saraṇamāgamaṁ.</span><br />
<span class="m-text">I went to the Buddha as a refuge.</span><br />
</p>
<p id="mn86c18p43">
<span class="m-text m-primary">Lohitapāṇi pure āsiṁ,</span><br />
<span class="m-text">I used to have blood on my hands,</span><br />
</p>
<p id="mn86c18p44">
<span class="m-text m-primary">aṅgulimāloti vissuto;</span><br />
<span class="m-text">the notorious Aṅgulimāla.</span><br />
</p>
<p id="mn86c18p45">
<span class="m-text m-primary">Saraṇagamanaṁ passa,</span><br />
<span class="m-text">See the refuge I’ve found—</span><br />
</p>
<p id="mn86c18p46">
<span class="m-text m-primary">bhavanetti samūhatā.</span><br />
<span class="m-text">the attachment to rebirth is eradicated.</span><br />
</p>
<p id="mn86c18p47">
<span class="m-text m-primary">Tādisaṁ kammaṁ katvāna,</span><br />
<span class="m-text">I’ve done many of the sort of deeds</span><br />
</p>
<p id="mn86c18p48">
<span class="m-text m-primary">bahuṁ duggatigāminaṁ;</span><br />
<span class="m-text">that lead to a bad destination.</span><br />
</p>
<p id="mn86c18p49">
<span class="m-text m-primary">Phuṭṭho kammavipākena,</span><br />
<span class="m-text">The result of my deeds has already struck me,</span><br />
</p>
<p id="mn86c18p50">
<span class="m-text m-primary">aṇaṇo bhuñjāmi bhojanaṁ.</span><br />
<span class="m-text">so I enjoy my food free of debt.</span><br />
</p>
<p id="mn86c18p51">
<span class="m-text m-primary">Pamādamanuyuñjanti,</span><br />
<span class="m-text">Fools and half-wits</span><br />
</p>
<p id="mn86c18p52">
<span class="m-text m-primary">bālā dummedhino janā;</span><br />
<span class="m-text">devote themselves to negligence.</span><br />
</p>
<p id="mn86c18p53">
<span class="m-text m-primary">Appamādañca medhāvī,</span><br />
<span class="m-text">But the wise protect diligence</span><br />
</p>
<p id="mn86c18p54">
<span class="m-text m-primary">dhanaṁ seṭṭhaṁva rakkhati.</span><br />
<span class="m-text">as their best treasure.</span><br />
</p>
<p id="mn86c18p55">
<span class="m-text m-primary">Mā pamādamanuyuñjetha,</span><br />
<span class="m-text">Don’t devote yourself to negligence,</span><br />
</p>
<p id="mn86c18p56">
<span class="m-text m-primary">mā kāmarati santhavaṁ;</span><br />
<span class="m-text">or delight in sexual intimacy.</span><br />
</p>
<p id="mn86c18p57">
<span class="m-text m-primary">Appamatto hi jhāyanto,</span><br />
<span class="m-text">For if you’re diligent and practice absorption,</span><br />
</p>
<p id="mn86c18p58">
<span class="m-text m-primary">pappoti vipulaṁ sukhaṁ.</span><br />
<span class="m-text">you’ll attain abundant happiness.</span><br />
</p>
<p id="mn86c18p59">
<span class="m-text m-primary">Svāgataṁ nāpagataṁ,</span><br />
<span class="m-text">It was welcome, not unwelcome,</span><br />
</p>
<p id="mn86c18p60">
<span class="m-text m-primary">nayidaṁ dummantitaṁ mama;</span><br />
<span class="m-text">the advice I got was good.</span><br />
</p>
<p id="mn86c18p61">
<span class="m-text m-primary">Saṁvibhattesu dhammesu,</span><br />
<span class="m-text">Of teachings that are shared,</span><br />
</p>
<p id="mn86c18p62">
<span class="m-text m-primary">yaṁ seṭṭhaṁ tadupāgamaṁ.</span><br />
<span class="m-text">I encountered the best.</span><br />
</p>
<p id="mn86c18p63">
<span class="m-text m-primary">Svāgataṁ nāpagataṁ,</span><br />
<span class="m-text">It was welcome, not unwelcome,</span><br />
</p>
<p id="mn86c18p64">
<span class="m-text m-primary">nayidaṁ dummantitaṁ mama;</span><br />
<span class="m-text">the advice I got was good.</span><br />
</p>
<p id="mn86c18p65">
<span class="m-text m-primary">Tisso vijjā anuppattā,</span><br />
<span class="m-text">I’ve attained the three knowledges</span><br />
</p>
<p id="mn86c18p66">
<span class="m-text m-primary">kataṁ buddhassa sāsanan”ti.</span><br />
<span class="m-text">and fulfilled the Buddha’s instructions.”</span><br />
</p>
<p id="mn86c18p67">
<span class="m-text m-primary">Aṅgulimālasuttaṁ niṭṭhitaṁ chaṭṭhaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>