<!DOCTYPE html>
<html lang="en">
<head>
  <meta charset="UTF-8" />
  <title>vinaya &raquo; pli-tv-bu-vb &raquo; pli-tv-bu-vb-np &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-np0023.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/vinaya-index.html">vinaya</a> &raquo;
            <a href="https://theravadan.org/pages/vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/vinaya-pli-tv-bu-vb-pli-tv-bu-vb-np-index.html">pli-tv-bu-vb-np</a> &raquo;
          </span>
          Theravāda Vinaya
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pli-tv-bu-vb-np0022.html">Previous</a></div>
<div class="m-col-t-6 m-text-right">
<a href="https://theravadan.org/pages/pli-tv-bu-vb-np0024.html">Next</a></div>
</div>
<p>Translators: <span class="brahmali m-text">brahmali</span></p>
<p><span class="brahmali m-text">Theravāda Collection on Monastic Law</span></p>
<p id="pli-tv-bu-vb-np23c0p2">
<span class="pali m-text">Mahāvibhaṅga</span><br />
<span class="brahmali m-text">The Great Analysis</span><br />
</p>
<p id="pli-tv-bu-vb-np23c0p3">
<span class="pali m-text">Nissaggiyakaṇḍa</span><br />
<span class="brahmali m-text">The chapter on relinquishment</span><br />
</p>
<p id="pli-tv-bu-vb-np23c0p4">
<span class="pali m-text">Pattavagga</span><br />
<span class="brahmali m-text">The subchapter on almsbowls</span><br />
</p>
<section id="bhesajjasikkhapada">
<span id="pli-tv-bu-vb-np23c0p5"></span><h2><span class="pali m-text">23. Bhesajjasikkhāpada</span></h2>
<p><span class="brahmali m-text">The training rule on tonics</span></p>
<p id="pli-tv-bu-vb-np23c1p1p1">
<span class="pali m-text">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="brahmali m-text">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-np23c1p1p2">
<span class="pali m-text">Tena kho pana samayena āyasmā pilindavaccho rājagahe pabbhāraṁ sodhāpeti leṇaṁ kattukāmo.</span><br />
<span class="brahmali m-text">At that time Venerable Pilindavaccha was clearing a slope near Rājagaha, intending to build a shelter.</span><br />
</p>
<p id="pli-tv-bu-vb-np23c1p1p3">
<span class="pali m-text">Atha kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṁ pilindavacchaṁ abhivādetvā ekamantaṁ nisīdi. Ekamantaṁ nisinno kho rājā māgadho seniyo bimbisāro āyasmantaṁ pilindavacchaṁ etadavoca—“kiṁ, bhante, thero kārāpetī”ti?</span><br />
<span class="brahmali m-text">Just then King Seniya Bimbisāra of Magadha went to Pilindavaccha, bowed, sat down, and said, “Venerable, what are you having made?”</span><br />
</p>
<p id="pli-tv-bu-vb-np23c1p1p4">
<span class="pali m-text">“Pabbhāraṁ, mahārāja, sodhāpemi leṇaṁ kattukāmo”ti.</span><br />
<span class="brahmali m-text">“I’m clearing a slope, great king. I want to build a shelter.”</span><br />
</p>
<p id="pli-tv-bu-vb-np23c1p1p5">
<span class="pali m-text">“Attho, bhante, ayyassa ārāmikenā”ti?</span><br />
<span class="brahmali m-text">“Do you need a monastery worker?”</span><br />
</p>
<p id="pli-tv-bu-vb-np23c1p1p6">
<span class="pali m-text">“Na kho, mahārāja, bhagavatā ārāmiko anuññāto”ti.</span><br />
<span class="brahmali m-text">“The Buddha hasn’t allowed monastery workers.”</span><br />
</p>
<p id="pli-tv-bu-vb-np23c1p1p7">
<span class="pali m-text">“Tena hi, bhante, bhagavantaṁ paṭipucchitvā mama āroceyyāthā”ti.</span><br />
<span class="brahmali m-text">“Well then, Sir, please ask the Buddha and tell me the outcome.”</span><br />
</p>
<p id="pli-tv-bu-vb-np23c1p1p8">
<span class="pali m-text">“Evaṁ, mahārājā”ti kho āyasmā pilindavaccho rañño māgadhassa seniyassa bimbisārassa paccassosi.</span><br />
<span class="brahmali m-text">“Yes, great king.”</span><br />
</p>
<p id="pli-tv-bu-vb-np23c1p1p9">
<span class="pali m-text">Atha kho āyasmā pilindavaccho rājānaṁ māgadhaṁ seniyaṁ bimbisāraṁ dhammiyā kathāya sandassesi samādapesi samuttejesi sampahaṁsesi.</span><br />
<span class="brahmali m-text">Pilindavaccha then instructed, inspired, and gladdened King Bimbisāra with a teaching,</span><br />
</p>
<p id="pli-tv-bu-vb-np23c1p1p10">
<span class="pali m-text">Atha kho rājā māgadho seniyo bimbisāro āyasmatā pilindavacchena dhammiyā kathāya sandassito samādapito samuttejito sampahaṁsito uṭṭhāyāsanā āyasmantaṁ pilindavacchaṁ abhivādetvā padakkhiṇaṁ katvā pakkāmi.</span><br />
<span class="brahmali m-text">after which the king got up from his seat, bowed down, circumambulated Pilindavaccha with his right side toward him, and left.</span><br />
</p>
<p id="pli-tv-bu-vb-np23c1p1p11">
<span class="pali m-text">Atha kho āyasmā pilindavaccho bhagavato santike dūtaṁ pāhesi—</span><br />
<span class="brahmali m-text">Soon afterwards Pilindavaccha sent a message to the Buddha:</span><br />
</p>
<p id="pli-tv-bu-vb-np23c1p1p12">
<span class="pali m-text">“rājā, bhante, māgadho seniyo bimbisāro ārāmikaṁ dātukāmo.</span><br />
<span class="brahmali m-text">“Sir, King Seniya Bimbisāra of Magadha wishes to provide a monastery worker.</span><br />
</p>
<p id="pli-tv-bu-vb-np23c1p1p13">
<span class="pali m-text">Kathaṁ nu kho, bhante, mayā paṭipajjitabban”ti?</span><br />
<span class="brahmali m-text">What should I tell him?”</span><br />
</p>
<p id="pli-tv-bu-vb-np23c1p1p14">
<span class="pali m-text">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="brahmali m-text">The Buddha then gave a teaching and addressed the monks:</span><br />
</p>
<p id="pli-tv-bu-vb-np23c1p1p15">
<span class="pali m-text">“anujānāmi, bhikkhave, ārāmikan”ti.</span><br />
<span class="brahmali m-text">“Monks, I allow monastery workers.”</span><br />
</p>
<p id="pli-tv-bu-vb-np23c1p1p16">
<span class="pali m-text">Dutiyampi kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṁ pilindavacchaṁ abhivādetvā ekamantaṁ nisīdi. Ekamantaṁ nisinno kho rājā māgadho seniyo bimbisāro āyasmantaṁ pilindavacchaṁ etadavoca—</span><br />
<span class="brahmali m-text">Once again King Bimbisāra went to Pilindavaccha, bowed, sat down, and said,</span><br />
</p>
<p id="pli-tv-bu-vb-np23c1p1p17">
<span class="pali m-text">“anuññāto, bhante, bhagavatā ārāmiko”ti?</span><br />
<span class="brahmali m-text">“Sir, has the Buddha allowed monastery workers?”</span><br />
</p>
<p id="pli-tv-bu-vb-np23c1p1p18">
<span class="pali m-text">“Evaṁ, mahārājā”ti.</span><br />
<span class="brahmali m-text">“Yes, great king.”</span><br />
</p>
<p id="pli-tv-bu-vb-np23c1p1p19">
<span class="pali m-text">“Tena hi, bhante, ayyassa ārāmikaṁ dammī”ti.</span><br />
<span class="brahmali m-text">“Well then, I’ll provide you with a monastery worker.”</span><br />
</p>
<p id="pli-tv-bu-vb-np23c1p1p20">
<span class="pali m-text">Atha kho rājā māgadho seniyo bimbisāro āyasmato pilindavacchassa ārāmikaṁ paṭissuṇitvā vissaritvā cirena satiṁ paṭilabhitvā aññataraṁ sabbatthakaṁ mahāmattaṁ āmantesi—“yo mayā, bhaṇe, ayyassa ārāmiko paṭissuto, dinno so ārāmiko”ti?</span><br />
<span class="brahmali m-text">But after making this promise, he forgot, and only remembered after a long time. He then addressed the official in charge of all practical affairs: “Listen, has the monastery worker I promised been provided?”</span><br />
</p>
<p id="pli-tv-bu-vb-np23c1p1p21">
<span class="pali m-text">“Na kho, deva, ayyassa ārāmiko dinno”ti.</span><br />
<span class="brahmali m-text">“No, sir, he hasn’t.”</span><br />
</p>
<p id="pli-tv-bu-vb-np23c1p1p22">
<span class="pali m-text">“Kīvaciraṁ nu kho, bhaṇe, ito hi taṁ hotī”ti?</span><br />
<span class="brahmali m-text">“How long has it been since we made that promise?”</span><br />
</p>
<p id="pli-tv-bu-vb-np23c1p1p23">
<span class="pali m-text">Atha kho so mahāmatto rattiyo gaṇetvā rājānaṁ māgadhaṁ seniyaṁ bimbisāraṁ etadavoca—“pañca, deva, rattisatānī”ti.</span><br />
<span class="brahmali m-text">The official counted the days and said, “It’s been five hundred days.”</span><br />
</p>
<p id="pli-tv-bu-vb-np23c1p1p24">
<span class="pali m-text">“Tena hi, bhaṇe, ayyassa pañca ārāmikasatāni dehī”ti.</span><br />
<span class="brahmali m-text">“Well then, provide him with five hundred monastery workers.”</span><br />
</p>
<p id="pli-tv-bu-vb-np23c1p1p25">
<span class="pali m-text">“Evaṁ, devā”ti</span><br />
<span class="brahmali m-text">“Yes.”</span><br />
</p>
<p id="pli-tv-bu-vb-np23c1p1p26">
<span class="pali m-text">kho so mahāmatto rañño māgadhassa seniyassa bimbisārassa paṭissuṇitvā āyasmato pilindavacchassa pañca ārāmikasatāni pādāsi, pāṭiyekko gāmo nivisi.</span><br />
<span class="brahmali m-text">The official provided Pilindavaccha with those monastery workers and a separate village was established.</span><br />
</p>
<p id="pli-tv-bu-vb-np23c1p1p27">
<span class="pali m-text">Ārāmikagāmakotipi naṁ āhaṁsu, pilindagāmakotipi naṁ āhaṁsu.</span><br />
<span class="brahmali m-text">They called it “The Monastery Workers’ Village” and “Pilinda Village”.</span><br />
</p>
<p id="pli-tv-bu-vb-np23c1p2p1">
<span class="pali m-text">Tena kho pana samayena āyasmā pilindavaccho tasmiṁ gāmake kulūpako hoti.</span><br />
<span class="brahmali m-text">And Pilindavaccha began associating with the families in that village.</span><br />
</p>
<p id="pli-tv-bu-vb-np23c1p2p2">
<span class="pali m-text">Atha kho āyasmā pilindavaccho pubbaṇhasamayaṁ nivāsetvā pattacīvaraṁ ādāya pilindagāmakaṁ piṇḍāya pāvisi.</span><br />
<span class="brahmali m-text">After robing up one morning, he took his bowl and robe and went to Pilinda Village for alms.</span><br />
</p>
<p id="pli-tv-bu-vb-np23c1p2p3">
<span class="pali m-text">Tena kho pana samayena tasmiṁ gāmake ussavo hoti. Dārakā alaṅkatā mālākitā kīḷanti.</span><br />
<span class="brahmali m-text">At that time they were holding a celebration in that village and the children were dressed up with ornaments and garlands.</span><br />
</p>
<p id="pli-tv-bu-vb-np23c1p2p4">
<span class="pali m-text">Atha kho āyasmā pilindavaccho pilindagāmake sapadānaṁ piṇḍāya caramāno yena aññatarassa ārāmikassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="brahmali m-text">As Pilindavaccha was walking on continuous almsround, he came to the house of a certain monastery worker where he sat down on the prepared seat.</span><br />
</p>
<p id="pli-tv-bu-vb-np23c1p2p5">
<span class="pali m-text">Tena kho pana samayena tassā ārāmikiniyā dhītā aññe dārake alaṅkate mālākite passitvā rodati—“mālaṁ me detha, alaṅkāraṁ me dethā”ti.</span><br />
<span class="brahmali m-text">Just then the daughter of that house had seen the other children dressed up in ornaments and garlands. She cried, saying, “Give me a garland! Give me ornaments!”</span><br />
</p>
<p id="pli-tv-bu-vb-np23c1p2p6">
<span class="pali m-text">Atha kho āyasmā pilindavaccho taṁ ārāmikiniṁ etadavoca—“kissāyaṁ dārikā rodatī”ti?</span><br />
<span class="brahmali m-text">Pilindavaccha asked her mother why the girl was crying.</span><br />
</p>
<p id="pli-tv-bu-vb-np23c1p2p7">
<span class="pali m-text">“Ayaṁ, bhante, dārikā aññe dārake alaṅkate mālākite passitvā rodati—‘mālaṁ me detha, alaṅkāraṁ me dethā’ti. Kuto amhākaṁ duggatānaṁ mālā kuto, alaṅkāro”ti?</span><br />
<span class="brahmali m-text">She told him, adding, “Poor people like us can’t afford garlands and ornaments.”</span><br />
</p>
<p id="pli-tv-bu-vb-np23c1p2p8">
<span class="pali m-text">Atha kho āyasmā pilindavaccho aññataraṁ tiṇaṇḍupakaṁ gahetvā taṁ ārāmikiniṁ etadavoca—“handimaṁ tiṇaṇḍupakaṁ tassā dārikāya sīse paṭimuñcā”ti.</span><br />
<span class="brahmali m-text">Pilindavaccha took a pad of grass and said to the mother, “Here, place this on the girl’s head.”</span><br />
</p>
<p id="pli-tv-bu-vb-np23c1p2p9">
<span class="pali m-text">Atha kho sā ārāmikinī taṁ tiṇaṇḍupakaṁ gahetvā tassā dārikāya sīse paṭimuñci. Sā ahosi suvaṇṇamālā abhirūpā dassanīyā pāsādikā.</span><br />
<span class="brahmali m-text">She did, and it turned into a beautiful golden garland.</span><br />
</p>
<p id="pli-tv-bu-vb-np23c1p2p10">
<span class="pali m-text">Natthi tādisā raññopi antepure suvaṇṇamālā.</span><br />
<span class="brahmali m-text">Even the royal compound had nothing like it.</span><br />
</p>
<p id="pli-tv-bu-vb-np23c1p2p11">
<span class="pali m-text">Manussā rañño māgadhassa seniyassa bimbisārassa ārocesuṁ—“amukassa, deva, ārāmikassa ghare suvaṇṇamālā abhirūpā dassanīyā pāsādikā.</span><br />
<span class="brahmali m-text">People told King Bimbisāra, “In the house of such-and-such a monastery worker there’s a beautiful golden garland.</span><br />
</p>
<p id="pli-tv-bu-vb-np23c1p2p12">
<span class="pali m-text">Natthi tādisā devassāpi antepure suvaṇṇamālā.</span><br />
<span class="brahmali m-text">Even in your court, sir, there’s nothing like it.</span><br />
</p>
<p id="pli-tv-bu-vb-np23c1p2p13">
<span class="pali m-text">Kuto tassa duggatassa.</span><br />
<span class="brahmali m-text">So how did those poor people get it?</span><br />
</p>
<p id="pli-tv-bu-vb-np23c1p2p14">
<span class="pali m-text">Nissaṁsayaṁ corikāya ābhatā”ti.</span><br />
<span class="brahmali m-text">They must have stolen it.”</span><br />
</p>
<p id="pli-tv-bu-vb-np23c1p2p15">
<span class="pali m-text">Atha kho rājā māgadho seniyo bimbisāro taṁ ārāmikakulaṁ bandhāpesi.</span><br />
<span class="brahmali m-text">King Bimbisāra had that family imprisoned.</span><br />
</p>
<p id="pli-tv-bu-vb-np23c1p2p16">
<span class="pali m-text">Dutiyampi kho āyasmā pilindavaccho pubbaṇhasamayaṁ nivāsetvā pattacīvaraṁ ādāya pilindagāmakaṁ piṇḍāya pāvisi.</span><br />
<span class="brahmali m-text">Once again Pilindavaccha robed up in the morning, took his bowl and robe, and went to Pilinda Village for alms.</span><br />
</p>
<p id="pli-tv-bu-vb-np23c1p2p17">
<span class="pali m-text">Pilindagāmake sapadānaṁ piṇḍāya caramāno yena tassa ārāmikassa nivesanaṁ tenupasaṅkami; upasaṅkamitvā paṭivissake pucchi—“kahaṁ imaṁ ārāmikakulaṁ gatan”ti?</span><br />
<span class="brahmali m-text">As he was walking on continuous almsround, he came to the house of that monastery worker. He then asked the neighbors what had happened to that family.</span><br />
</p>
<p id="pli-tv-bu-vb-np23c1p2p18">
<span class="pali m-text">“Etissā, bhante, suvaṇṇamālāya kāraṇā raññā bandhāpitan”ti.</span><br />
<span class="brahmali m-text">“The king has jailed them, Venerable, because of that golden garland.”</span><br />
</p>
<p id="pli-tv-bu-vb-np23c1p3p1">
<span class="pali m-text">Atha kho āyasmā pilindavaccho yena rañño māgadhassa seniyassa bimbisārassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="brahmali m-text">Pilindavaccha then went to King Bimbisāra’s house and sat down on the prepared seat.</span><br />
</p>
<p id="pli-tv-bu-vb-np23c1p3p2">
<span class="pali m-text">Atha kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṁ pilindavacchaṁ abhivādetvā ekamantaṁ nisīdi.</span><br />
<span class="brahmali m-text">King Bimbisāra approached Pilindavaccha, bowed, and sat down.</span><br />
</p>
<p id="pli-tv-bu-vb-np23c1p3p3">
<span class="pali m-text">Ekamantaṁ nisinnaṁ kho rājānaṁ māgadhaṁ seniyaṁ bimbisāraṁ āyasmā pilindavaccho etadavoca—“kissa, mahārāja, ārāmikakulaṁ bandhāpitan”ti?</span><br />
<span class="brahmali m-text">Pilindavaccha said, “Great king, why have you jailed the family of that monastery worker?”</span><br />
</p>
<p id="pli-tv-bu-vb-np23c1p3p4">
<span class="pali m-text">“Tassa, bhante, ārāmikassa ghare suvaṇṇamālā abhirūpā dassanīyā pāsādikā.</span><br />
<span class="brahmali m-text">“Sir, in the house of that monastery worker there was a beautiful golden garland.</span><br />
</p>
<p id="pli-tv-bu-vb-np23c1p3p5">
<span class="pali m-text">Natthi tādisā amhākampi antepure suvaṇṇamālā.</span><br />
<span class="brahmali m-text">Even the royal compound has nothing like it.</span><br />
</p>
<p id="pli-tv-bu-vb-np23c1p3p6">
<span class="pali m-text">Kuto tassa duggatassa.</span><br />
<span class="brahmali m-text">So how did those poor people get it?</span><br />
</p>
<p id="pli-tv-bu-vb-np23c1p3p7">
<span class="pali m-text">Nissaṁsayaṁ corikāya ābhatā”ti.</span><br />
<span class="brahmali m-text">They must have stolen it.”</span><br />
</p>
<p id="pli-tv-bu-vb-np23c1p3p8">
<span class="pali m-text">Atha kho āyasmā pilindavaccho rañño māgadhassa seniyassa bimbisārassa pāsādaṁ suvaṇṇanti adhimucci.</span><br />
<span class="brahmali m-text">Pilindavaccha then focused his mind on turning King Bimbisāra’s stilt house into gold.</span><br />
</p>
<p id="pli-tv-bu-vb-np23c1p3p9">
<span class="pali m-text">So ahosi sabbasovaṇṇamayo.</span><br />
<span class="brahmali m-text">As a result, the whole house became gold.</span><br />
</p>
<p id="pli-tv-bu-vb-np23c1p3p10">
<span class="pali m-text">“Idaṁ pana te, mahārāja, tāva bahuṁ suvaṇṇaṁ kuto”ti?</span><br />
<span class="brahmali m-text">He said, “Great king, how did you get so much gold?”</span><br />
</p>
<p id="pli-tv-bu-vb-np23c1p3p11">
<span class="pali m-text">“Aññātaṁ, bhante, ayyasseveso iddhānubhāvo”ti.</span><br />
<span class="brahmali m-text">“Understood, Sir! It’s your supernormal power.”</span><br />
</p>
<p id="pli-tv-bu-vb-np23c1p3p12">
<span class="pali m-text">Taṁ ārāmikakulaṁ muñcāpesi.</span><br />
<span class="brahmali m-text">He then released that family.</span><br />
</p>
<p id="pli-tv-bu-vb-np23c1p3p13">
<span class="pali m-text">Manussā—“ayyena kira pilindavacchena sarājikāya parisāya uttarimanussadhammaṁ iddhipāṭihāriyaṁ dassitan”ti,</span><br />
<span class="brahmali m-text">People said, “They say Venerable Pilindavaccha has performed a superhuman feat, a wonder of supernormal power, for the king and his court!”</span><br />
</p>
<p id="pli-tv-bu-vb-np23c1p3p14">
<span class="pali m-text">attamanā abhippasannā āyasmato pilindavacchassa pañca bhesajjāni abhihariṁsu, seyyathidaṁ—sappi navanītaṁ telaṁ madhu phāṇitaṁ.</span><br />
<span class="brahmali m-text">Being delighted and gaining confidence in Pilindavaccha, they brought him the five tonics: ghee, butter, oil, honey, and syrup.</span><br />
</p>
<p id="pli-tv-bu-vb-np23c1p3p15">
<span class="pali m-text">Pakatiyāpi ca āyasmā pilindavaccho lābhī hoti pañcannaṁ bhesajjānaṁ.</span><br />
<span class="brahmali m-text">Ordinarily, too, Pilindavaccha was getting the five tonics.</span><br />
</p>
<p id="pli-tv-bu-vb-np23c1p3p16">
<span class="pali m-text">Laddhaṁ laddhaṁ parisāya vissajjeti.</span><br />
<span class="brahmali m-text">Since he was getting so much, he gave it away to his followers,</span><br />
</p>
<p id="pli-tv-bu-vb-np23c1p3p17">
<span class="pali m-text">Parisā cassa hoti bāhullikā.</span><br />
<span class="brahmali m-text">who ended up with an abundance of tonics.</span><br />
</p>
<p id="pli-tv-bu-vb-np23c1p3p18">
<span class="pali m-text">Laddhaṁ laddhaṁ kolambepi ghaṭepi pūretvā paṭisāmeti, parissāvanānipi thavikāyopi pūretvā vātapānesu laggeti.</span><br />
<span class="brahmali m-text">After filling up basins and water pots and setting these aside, they filled their water filters and bags and hung these in the windows.</span><br />
</p>
<p id="pli-tv-bu-vb-np23c1p3p19">
<span class="pali m-text">Tāni olīnavilīnāni tiṭṭhanti. Undūrehipi vihārā okiṇṇavikiṇṇā honti.</span><br />
<span class="brahmali m-text">But the tonics were dripping, and the dwellings became infested with rats.</span><br />
</p>
<p id="pli-tv-bu-vb-np23c1p3p20">
<span class="pali m-text">Manussā vihāracārikaṁ āhiṇḍantā passitvā ujjhāyanti khiyyanti vipācenti—</span><br />
<span class="brahmali m-text">When people walking about the dwellings saw this, they complained and criticized them,</span><br />
</p>
<p id="pli-tv-bu-vb-np23c1p3p21">
<span class="pali m-text">“antokoṭṭhāgārikā ime samaṇā sakyaputtiyā, seyyathāpi rājā māgadho seniyo bimbisāro”ti.</span><br />
<span class="brahmali m-text">“These Sakyan monastics are hoarding things indoors, just like King Seniya Bimbisāra of Magadha.”</span><br />
</p>
<p id="pli-tv-bu-vb-np23c1p3p22">
<span class="pali m-text">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="brahmali m-text">The monks heard the complaints of those people</span><br />
</p>
<p id="pli-tv-bu-vb-np23c1p3p23">
<span class="pali m-text">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="brahmali m-text">and the monks of few desires complained and criticized those monks,</span><br />
</p>
<p id="pli-tv-bu-vb-np23c1p3p24">
<span class="pali m-text">“kathañhi nāma bhikkhū evarūpāya bāhullāya cetessantī”ti.</span><br />
<span class="brahmali m-text">“How can these monks choose to live with such abundance?”</span><br />
</p>
<p id="pli-tv-bu-vb-np23c1p3p25">
<span class="pali m-text">Atha kho te bhikkhū te anekapariyāyena vigarahitvā bhagavato etamatthaṁ ārocesuṁ …pe…</span><br />
<span class="brahmali m-text">After rebuking those monks in many ways, they told the Buddha. Soon afterwards he had the Sangha gathered and questioned the monks:</span><br />
</p>
<p id="pli-tv-bu-vb-np23c1p3p26">
<span class="pali m-text">“saccaṁ kira, bhikkhave, bhikkhū evarūpāya bāhullāya cetentī”ti?</span><br />
<span class="brahmali m-text">“Is it true, monks, that there are monks who live like this?”</span><br />
</p>
<p id="pli-tv-bu-vb-np23c1p3p27">
<span class="pali m-text">“Saccaṁ, bhagavā”ti.</span><br />
<span class="brahmali m-text">“It’s true, Sir.”</span><br />
</p>
<p id="pli-tv-bu-vb-np23c1p3p28">
<span class="pali m-text">Vigarahi buddho bhagavā …pe…</span><br />
<span class="brahmali m-text">The Buddha rebuked them …</span><br />
</p>
<p id="pli-tv-bu-vb-np23c1p3p29">
<span class="pali m-text">kathañhi nāma te, bhikkhave, moghapurisā evarūpāya bāhullāya cetessanti.</span><br />
<span class="brahmali m-text">“How can those foolish men live like this?</span><br />
</p>
<p id="pli-tv-bu-vb-np23c1p3p30">
<span class="pali m-text">Netaṁ, bhikkhave, appasannānaṁ vā pasādāya …pe…</span><br />
<span class="brahmali m-text">This will affect people’s confidence …” …</span><br />
</p>
<p id="pli-tv-bu-vb-np23c1p3p31">
<span class="pali m-text">evañca pana, bhikkhave, imaṁ sikkhāpadaṁ uddiseyyātha—</span><br />
<span class="brahmali m-text">“And, monks, this training rule should be recited like this:</span><br />
</p>
<p id="pli-tv-bu-vb-np23c1p3p32p1">
<span class="pali m-text">“Yāni kho pana tāni gilānānaṁ bhikkhūnaṁ paṭisāyanīyāni bhesajjāni, seyyathidaṁ— sappi navanītaṁ telaṁ madhu phāṇitaṁ, tāni paṭiggahetvā sattāhaparamaṁ sannidhikārakaṁ paribhuñjitabbāni.</span><br />
<span class="brahmali m-text">‘After being received, the tonics allowable for sick monks—that is, ghee, butter, oil, honey, and syrup—should be used from storage for at most seven days.</span><br />
</p>
<p id="pli-tv-bu-vb-np23c1p3p33">
<span class="pali m-text">Taṁ atikkāmayato nissaggiyaṁ pācittiyan”ti.</span><br />
<span class="brahmali m-text">If one uses them longer than that, one commits an offense entailing relinquishment and confession.’”</span><br />
</p>
<p id="pli-tv-bu-vb-np23c2p1">
<span class="pali m-text">Yāni kho pana tāni gilānānaṁ bhikkhūnaṁ paṭisāyanīyāni bhesajjānīti</span><br />
<span class="brahmali m-text">The tonics allowable for sick monks:</span><br />
</p>
<p id="pli-tv-bu-vb-np23c2p2">
<span class="pali m-text">sappi nāma</span><br />
<span class="brahmali m-text">Ghee:</span><br />
</p>
<p id="pli-tv-bu-vb-np23c2p3">
<span class="pali m-text">gosappi vā ajikāsappi vā mahiṁsasappi vā yesaṁ maṁsaṁ kappati tesaṁ sappi.</span><br />
<span class="brahmali m-text">ghee from cows, ghee from goats, ghee from buffaloes, or ghee from whatever animal whose meat is allowable.</span><br />
</p>
<p id="pli-tv-bu-vb-np23c2p4">
<span class="pali m-text">Navanītaṁ nāma</span><br />
<span class="brahmali m-text">Butter:</span><br />
</p>
<p id="pli-tv-bu-vb-np23c2p5">
<span class="pali m-text">tesaṁyeva navanītaṁ.</span><br />
<span class="brahmali m-text">butter from the same animals.</span><br />
</p>
<p id="pli-tv-bu-vb-np23c2p6">
<span class="pali m-text">Telaṁ nāma</span><br />
<span class="brahmali m-text">Oil:</span><br />
</p>
<p id="pli-tv-bu-vb-np23c2p7">
<span class="pali m-text">tilatelaṁ sāsapatelaṁ madhukatelaṁ eraṇḍatelaṁ vasātelaṁ.</span><br />
<span class="brahmali m-text">sesame oil, mustard-seed oil, honey-tree oil, castor oil, oil from fat.</span><br />
</p>
<p id="pli-tv-bu-vb-np23c2p8">
<span class="pali m-text">Madhu nāma</span><br />
<span class="brahmali m-text">Honey:</span><br />
</p>
<p id="pli-tv-bu-vb-np23c2p9">
<span class="pali m-text">makkhikāmadhu.</span><br />
<span class="brahmali m-text">honey from bees.</span><br />
</p>
<p id="pli-tv-bu-vb-np23c2p10">
<span class="pali m-text">Phāṇitaṁ nāma</span><br />
<span class="brahmali m-text">Syrup:</span><br />
</p>
<p id="pli-tv-bu-vb-np23c2p11">
<span class="pali m-text">ucchumhā nibbattaṁ.</span><br />
<span class="brahmali m-text">from sugarcane.</span><br />
</p>
<p id="pli-tv-bu-vb-np23c2p12">
<span class="pali m-text">Tāni paṭiggahetvā sattāhaparamaṁ sannidhikārakaṁ paribhuñjitabbānīti</span><br />
<span class="brahmali m-text">After being received, they should be used from storage for at most seven days:</span><br />
</p>
<p id="pli-tv-bu-vb-np23c2p13">
<span class="pali m-text">sattāhaparamatā paribhuñjitabbāni.</span><br />
<span class="brahmali m-text">they are to be used for seven days at a maximum.</span><br />
</p>
<p id="pli-tv-bu-vb-np23c2p14">
<span class="pali m-text">Taṁ atikkāmayato nissaggiyaṁ hotīti</span><br />
<span class="brahmali m-text">If one uses them longer than that, one commits an offense entailing relinquishment:</span><br />
</p>
<p id="pli-tv-bu-vb-np23c2p15">
<span class="pali m-text">aṭṭhame aruṇuggamane nissaggiyaṁ hoti.</span><br />
<span class="brahmali m-text">it becomes subject to relinquishment at dawn on the eighth day.</span><br />
</p>
<p id="pli-tv-bu-vb-np23c2p16">
<span class="pali m-text">Nissajjitabbaṁ saṅghassa vā gaṇassa vā puggalassa vā.</span><br />
<span class="brahmali m-text">The tonics should be relinquished to a sangha, a group, or an individual.</span><br />
</p>
<p id="pli-tv-bu-vb-np23c2p17">
<span class="pali m-text">Evañca pana, bhikkhave, nissajjitabbaṁ.</span><br />
<span class="brahmali m-text">“And, monks, they should be relinquished like this:</span><br />
</p>
<p id="pli-tv-bu-vb-np23c2p18">
<span class="pali m-text">…pe…</span><br />
<span class="brahmali m-text">(To be expanded as in &lt;a href='/pli-tv-bu-vb-np1#3.2.5'&gt;Bu Np 1:3.2.5&lt;/a&gt;–3.2.29, with appropriate substitutions.)</span><br />
</p>
<p id="pli-tv-bu-vb-np23c2p19">
<span class="pali m-text">idaṁ me, bhante, bhesajjaṁ sattāhātikkantaṁ nissaggiyaṁ,</span><br />
<span class="brahmali m-text">‘Venerables, these tonics, which I have kept over seven days, are to be relinquished.</span><br />
</p>
<p id="pli-tv-bu-vb-np23c2p20">
<span class="pali m-text">imāhaṁ saṅghassa nissajjāmīti …pe…</span><br />
<span class="brahmali m-text">I relinquish them to the Sangha.’ …</span><br />
</p>
<p id="pli-tv-bu-vb-np23c2p21">
<span class="pali m-text">dadeyyāti …pe…</span><br />
<span class="brahmali m-text">the Sangha should give …</span><br />
</p>
<p id="pli-tv-bu-vb-np23c2p22">
<span class="pali m-text">dadeyyunti …pe…</span><br />
<span class="brahmali m-text">you should give …</span><br />
</p>
<p id="pli-tv-bu-vb-np23c2p23">
<span class="pali m-text">āyasmato dammīti.</span><br />
<span class="brahmali m-text">‘I give these tonics back to you.’”</span><br />
</p>
<p id="pli-tv-bu-vb-np23c2p24p1">
<span class="pali m-text">Sattāhātikkante atikkantasaññī, nissaggiyaṁ pācittiyaṁ.</span><br />
<span class="brahmali m-text">If it is more than seven days and he perceives it as more, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p25">
<span class="pali m-text">Sattāhātikkante vematiko, nissaggiyaṁ pācittiyaṁ.</span><br />
<span class="brahmali m-text">If it is more than seven days, but he is unsure of it, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p26">
<span class="pali m-text">Sattāhātikkante anatikkantasaññī, nissaggiyaṁ pācittiyaṁ.</span><br />
<span class="brahmali m-text">If it is more than seven days, but he perceives it as less, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p27">
<span class="pali m-text">Anadhiṭṭhite adhiṭṭhitasaññī, nissaggiyaṁ pācittiyaṁ.</span><br />
<span class="brahmali m-text">If they have not been determined, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p28">
<span class="pali m-text">Avissajjite vissajjitasaññī, nissaggiyaṁ pācittiyaṁ.</span><br />
<span class="brahmali m-text">If they have not been given away, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p29">
<span class="pali m-text">Anaṭṭhe naṭṭhasaññī, nissaggiyaṁ pācittiyaṁ.</span><br />
<span class="brahmali m-text">If they have not been lost, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p30">
<span class="pali m-text">Avinaṭṭhe vinaṭṭhasaññī, nissaggiyaṁ pācittiyaṁ.</span><br />
<span class="brahmali m-text">If they have not been destroyed, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p31">
<span class="pali m-text">Adaḍḍhe daḍḍhasaññī, nissaggiyaṁ pācittiyaṁ.</span><br />
<span class="brahmali m-text">If they have not been burned, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p32">
<span class="pali m-text">Avilutte viluttasaññī, nissaggiyaṁ pācittiyaṁ.</span><br />
<span class="brahmali m-text">If they have not been stolen, but he perceives that they have, he commits an offense entailing relinquishment and confession.</span><br />
</p>
<p id="pli-tv-bu-vb-np23c2p33">
<span class="pali m-text">Nissaṭṭhaṁ paṭilabhitvā na kāyikena paribhogena paribhuñjitabbaṁ, na ajjhoharitabbaṁ,</span><br />
<span class="brahmali m-text">After the relinquished tonics have been returned, they are not to be used on the body, nor are they to be eaten.</span><br />
</p>
<p id="pli-tv-bu-vb-np23c2p34">
<span class="pali m-text">padīpe vā kāḷavaṇṇe vā upanetabbaṁ,</span><br />
<span class="brahmali m-text">They may be used in lamps or as a black coloring agent.</span><br />
</p>
<p id="pli-tv-bu-vb-np23c2p35">
<span class="pali m-text">aññena bhikkhunā kāyikena paribhogena paribhuñjitabbaṁ, na ajjhoharitabbaṁ.</span><br />
<span class="brahmali m-text">Other monks may use them on the body, but they may not eat them.</span><br />
</p>
<p id="pli-tv-bu-vb-np23c2p36">
<span class="pali m-text">Sattāhānatikkante atikkantasaññī, āpatti dukkaṭassa.</span><br />
<span class="brahmali m-text">If it is less than seven days, but he perceives it as more, he commits an offense of wrong conduct.</span><br />
</p>
<p id="pli-tv-bu-vb-np23c2p37">
<span class="pali m-text">Sattāhānatikkante vematiko, āpatti dukkaṭassa.</span><br />
<span class="brahmali m-text">If it is less than seven days, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-np23c2p38">
<span class="pali m-text">Sattāhānatikkante anatikkantasaññī, anāpatti.</span><br />
<span class="brahmali m-text">If it is less than seven days and he perceives it as less, there is no offense.</span><br />
</p>
<p id="pli-tv-bu-vb-np23c2p39p1">
<span class="pali m-text">Anāpatti—</span><br />
<span class="brahmali m-text">There is no offense:</span><br />
</p>
<p id="pli-tv-bu-vb-np23c2p40">
<span class="pali m-text">antosattāhaṁ adhiṭṭheti, vissajjeti, nassati, vinassati, ḍayhati, acchinditvā gaṇhanti, vissāsaṁ gaṇhanti,</span><br />
<span class="brahmali m-text">if within seven days they have been determined, given away, lost, destroyed, burned, stolen, or taken on trust;</span><br />
</p>
<p id="pli-tv-bu-vb-np23c2p41">
<span class="pali m-text">anupasampannassa cattena vantena muttena anapekkho datvā paṭilabhitvā paribhuñjati,</span><br />
<span class="brahmali m-text">if, without any desire for them, he gives them up to a person who is not fully ordained, and he then obtains them again and then uses them;</span><br />
</p>
<p id="pli-tv-bu-vb-np23c2p42">
<span class="pali m-text">ummattakassa,</span><br />
<span class="brahmali m-text">if he is insane;</span><br />
</p>
<p id="pli-tv-bu-vb-np23c2p43">
<span class="pali m-text">ādikammikassāti.</span><br />
<span class="brahmali m-text">if he is the first offender.</span><br />
</p>
<p id="pli-tv-bu-vb-np23c2p44">
<span class="pali m-text">Bhesajjasikkhāpadaṁ niṭṭhitaṁ tatiyaṁ.</span><br />
<span class="brahmali m-text">The training rule on tonics, the third, is finished.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pli-tv-bu-vb-np0022.html">Previous</a></div>
<div class="m-col-t-6 m-text-right">
<a href="https://theravadan.org/pages/pli-tv-bu-vb-np0024.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>