<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0i9z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0i9z.html" />
  <meta property="og:description" content="Navakanipāta Gijjhavagga 3. Mahāsuvajātaka “Dumo yadā hoti phalūpapanno, Bhuñjanti naṁ vihaṅgamā sampatantā; Khīṇanti ñatvāna dumaṁ phalaccaye, Disodisaṁ yanti tato vihaṅgamā. Cara cārikaṁ lohitatuṇḍa māmari, Kiṁ tvaṁ suva sukkhadumamhi jhāyasi; Tadiṅgha maṁ brūhi vasantasannibha, Kasmā suva sukkhadumaṁ na riñcasi”. “Ye ve sakhīnaṁ sakhāro bhavanti, Pāṇaccaye …" />
  <meta name="twitter:description" content="Navakanipāta Gijjhavagga 3. Mahāsuvajātaka “Dumo yadā hoti phalūpapanno, Bhuñjanti naṁ vihaṅgamā sampatantā; Khīṇanti ñatvāna dumaṁ phalaccaye, Disodisaṁ yanti tato vihaṅgamā. Cara cārikaṁ lohitatuṇḍa māmari, Kiṁ tvaṁ suva sukkhadumamhi jhāyasi; Tadiṅgha maṁ brūhi vasantasannibha, Kasmā suva sukkhadumaṁ na riñcasi”. “Ye ve sakhīnaṁ sakhāro bhavanti, Pāṇaccaye …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="mahasuvajataka">
<h4><a href="#mahasuvajataka">3. Mahāsuvajātaka</a></h4>
<p id="ja429c1p1">
<span class="m-text m-primary">“Dumo yadā hoti phalūpapanno,</span><br />
</p>
<p id="ja429c1p2">
<span class="m-text m-primary">Bhuñjanti naṁ vihaṅgamā sampatantā;</span><br />
</p>
<p id="ja429c1p3">
<span class="m-text m-primary">Khīṇanti ñatvāna dumaṁ phalaccaye,</span><br />
</p>
<p id="ja429c1p4">
<span class="m-text m-primary">Disodisaṁ yanti tato vihaṅgamā.</span><br />
</p>
<p id="ja429c2p1">
<span class="m-text m-primary">Cara cārikaṁ lohitatuṇḍa māmari,</span><br />
</p>
<p id="ja429c2p2">
<span class="m-text m-primary">Kiṁ tvaṁ suva sukkhadumamhi jhāyasi;</span><br />
</p>
<p id="ja429c2p3">
<span class="m-text m-primary">Tadiṅgha maṁ brūhi vasantasannibha,</span><br />
</p>
<p id="ja429c2p4">
<span class="m-text m-primary">Kasmā suva sukkhadumaṁ na riñcasi”.</span><br />
</p>
<p id="ja429c3p1">
<span class="m-text m-primary">“Ye ve sakhīnaṁ sakhāro bhavanti,</span><br />
</p>
<p id="ja429c3p2">
<span class="m-text m-primary">Pāṇaccaye dukkhasukhesu haṁsa;</span><br />
</p>
<p id="ja429c3p3">
<span class="m-text m-primary">Khīṇaṁ akhīṇampi na taṁ jahanti,</span><br />
</p>
<p id="ja429c3p4">
<span class="m-text m-primary">Santo sataṁ dhammamanussarantā.</span><br />
</p>
<p id="ja429c4p1">
<span class="m-text m-primary">Sohaṁ sataṁ aññatarosmi haṁsa,</span><br />
</p>
<p id="ja429c4p2">
<span class="m-text m-primary">Ñātī ca me hoti sakhā ca rukkho;</span><br />
</p>
<p id="ja429c4p3">
<span class="m-text m-primary">Taṁ nussahe jīvikattho pahātuṁ,</span><br />
</p>
<p id="ja429c4p4">
<span class="m-text m-primary">Khīṇanti ñatvāna na hesa dhammo”.</span><br />
</p>
<p id="ja429c5p1">
<span class="m-text m-primary">“Sādhu sakkhi kataṁ hoti,</span><br />
</p>
<p id="ja429c5p2">
<span class="m-text m-primary">metti saṁsati santhavo;</span><br />
</p>
<p id="ja429c5p3">
<span class="m-text m-primary">Sacetaṁ dhammaṁ rocesi,</span><br />
</p>
<p id="ja429c5p4">
<span class="m-text m-primary">pāsaṁsosi vijānataṁ.</span><br />
</p>
<p id="ja429c6p1">
<span class="m-text m-primary">So te suva varaṁ dammi,</span><br />
</p>
<p id="ja429c6p2">
<span class="m-text m-primary">pattayāna vihaṅgama;</span><br />
</p>
<p id="ja429c6p3">
<span class="m-text m-primary">Varaṁ varassu vakkaṅga,</span><br />
</p>
<p id="ja429c6p4">
<span class="m-text m-primary">yaṁ kiñci manasicchasi”.</span><br />
</p>
<p id="ja429c7p1">
<span class="m-text m-primary">“Varañca me haṁsa bhavaṁ dadeyya,</span><br />
</p>
<p id="ja429c7p2">
<span class="m-text m-primary">Ayañca rukkho punarāyuṁ labhetha;</span><br />
</p>
<p id="ja429c7p3">
<span class="m-text m-primary">So sākhavā phalimā saṁvirūḷho,</span><br />
</p>
<p id="ja429c7p4">
<span class="m-text m-primary">Madhutthiko tiṭṭhatu sobhamāno”.</span><br />
</p>
<p id="ja429c8p1">
<span class="m-text m-primary">“Taṁ passa samma phalimaṁ uḷāraṁ,</span><br />
</p>
<p id="ja429c8p2">
<span class="m-text m-primary">Sahāva te hotu udumbarena;</span><br />
</p>
<p id="ja429c8p3">
<span class="m-text m-primary">So sākhavā phalimā saṁvirūḷho,</span><br />
</p>
<p id="ja429c8p4">
<span class="m-text m-primary">Madhutthiko tiṭṭhatu sobhamāno”.</span><br />
</p>
<p id="ja429c9p1">
<span class="m-text m-primary">“Evaṁ sakka sukhī hohi,</span><br />
</p>
<p id="ja429c9p2">
<span class="m-text m-primary">saha sabbehi ñātibhi;</span><br />
</p>
<p id="ja429c9p3">
<span class="m-text m-primary">Yathāhamajja sukhito,</span><br />
</p>
<p id="ja429c9p4">
<span class="m-text m-primary">disvāna saphalaṁ dumaṁ”.</span><br />
</p>
<p id="ja429c10p1">
<span class="m-text m-primary">“Suvassa ca varaṁ datvā,</span><br />
</p>
<p id="ja429c10p2">
<span class="m-text m-primary">katvāna saphalaṁ dumaṁ;</span><br />
</p>
<p id="ja429c10p3">
<span class="m-text m-primary">Pakkāmi saha bhariyāya,</span><br />
</p>
<p id="ja429c10p4">
<span class="m-text m-primary">devānaṁ nandanaṁ vanan”ti.</span><br />
</p>
<p id="ja429c11p1">
<span class="m-text m-primary">Mahāsuvajātakaṁ tatiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>