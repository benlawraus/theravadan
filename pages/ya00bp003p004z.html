<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ya00bp003p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="10 Indriyayamaka" />
  <meta name="twitter:title" content="10 Indriyayamaka" />
  <meta property="og:url" content="https://www.theravadan.org/pages/ya00bp003p004z.html" />
  <meta property="og:description" content="10.3 Pariññāvāra 10.3.4. Paccuppannātītavāra 10.3.4.1. Anuloma Yo cakkhundriyaṁ parijānāti so domanassindriyaṁ pajahitthāti? Āmantā. Yo vā pana domanassindriyaṁ pajahittha so cakkhundriyaṁ parijānātīti? Dve puggalā domanassindriyaṁ pajahittha, no ca cakkhundriyaṁ parijānanti. Aggamaggasamaṅgī domanassindriyañca pajahittha cakkhundriyañca parijānāti. Yo cakkhundriyaṁ parijānāti so anaññātaññassāmītindriyaṁ bhāvitthāti? Āmantā. Yo vā …" />
  <meta name="twitter:description" content="10.3 Pariññāvāra 10.3.4. Paccuppannātītavāra 10.3.4.1. Anuloma Yo cakkhundriyaṁ parijānāti so domanassindriyaṁ pajahitthāti? Āmantā. Yo vā pana domanassindriyaṁ pajahittha so cakkhundriyaṁ parijānātīti? Dve puggalā domanassindriyaṁ pajahittha, no ca cakkhundriyaṁ parijānanti. Aggamaggasamaṅgī domanassindriyañca pajahittha cakkhundriyañca parijānāti. Yo cakkhundriyaṁ parijānāti so anaññātaññassāmītindriyaṁ bhāvitthāti? Āmantā. Yo vā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ya-index.html">ya</a> &raquo;
            <a href="https://www.theravadan.org/pages/ms-abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<p id="ya10p3p4c0p2">
<span class="pali m-text">10.3 Pariññāvāra</span><br />
</p>
<section id="paccuppannatitavara">
<span id="ya10p3p4c0p3"></span><h2><span class="pali m-text">10.3.4. Paccuppannātītavāra</span></h2>
<p id="ya10p3p4c1p0">
<span class="pali m-text">10.3.4.1. Anuloma</span><br />
</p>
<p id="ya10p3p4c1p1">
<span class="pali m-text">Yo cakkhundriyaṁ parijānāti so domanassindriyaṁ pajahitthāti? Āmantā.</span><br />
</p>
<p id="ya10p3p4c2p1">
<span class="pali m-text">Yo vā pana domanassindriyaṁ pajahittha so cakkhundriyaṁ parijānātīti?</span><br />
</p>
<p id="ya10p3p4c3p1">
<span class="pali m-text">Dve puggalā domanassindriyaṁ pajahittha, no ca cakkhundriyaṁ parijānanti. Aggamaggasamaṅgī domanassindriyañca pajahittha cakkhundriyañca parijānāti.</span><br />
</p>
<p id="ya10p3p4c4p1">
<span class="pali m-text">Yo cakkhundriyaṁ parijānāti so anaññātaññassāmītindriyaṁ bhāvitthāti? Āmantā.</span><br />
</p>
<p id="ya10p3p4c5p1">
<span class="pali m-text">Yo vā pana anaññātaññassāmītindriyaṁ bhāvittha so cakkhundriyaṁ parijānātīti?</span><br />
</p>
<p id="ya10p3p4c6p1">
<span class="pali m-text">Cha puggalā anaññātaññassāmītindriyaṁ bhāvittha, no ca cakkhundriyaṁ parijānanti. Aggamaggasamaṅgī anaññātaññassāmītindriyañca bhāvittha cakkhundriyañca parijānāti.</span><br />
</p>
<p id="ya10p3p4c7p1">
<span class="pali m-text">Yo cakkhundriyaṁ parijānāti so aññindriyaṁ bhāvitthāti? No.</span><br />
</p>
<p id="ya10p3p4c8p1">
<span class="pali m-text">Yo vā pana aññindriyaṁ bhāvittha so cakkhundriyaṁ parijānātīti? No.</span><br />
</p>
<p id="ya10p3p4c9p1">
<span class="pali m-text">Yo cakkhundriyaṁ parijānāti so aññātāvindriyaṁ sacchikaritthāti? No.</span><br />
</p>
<p id="ya10p3p4c10p1">
<span class="pali m-text">Yo vā pana aññātāvindriyaṁ sacchikarittha so cakkhundriyaṁ parijānātīti? No. (Cakkhundriyamūlakaṁ.)</span><br />
</p>
<p id="ya10p3p4c11p1">
<span class="pali m-text">Yo domanassindriyaṁ pajahati so anaññātaññassāmītindriyaṁ bhāvitthāti? Āmantā.</span><br />
</p>
<p id="ya10p3p4c12p1">
<span class="pali m-text">Yo vā pana anaññātaññassāmītindriyaṁ bhāvittha so domanassindriyaṁ pajahatīti?</span><br />
</p>
<p id="ya10p3p4c13p1">
<span class="pali m-text">Cha puggalā anaññātaññassāmītindriyaṁ bhāvittha, no ca domanassindriyaṁ pajahanti. Anāgāmimaggasamaṅgī anaññātaññassāmītindriyañca bhāvittha domanassindriyañca pajahati.</span><br />
</p>
<p id="ya10p3p4c14p1">
<span class="pali m-text">Yo domanassindriyaṁ pajahati so aññindriyaṁ bhāvitthāti? No.</span><br />
</p>
<p id="ya10p3p4c15p1">
<span class="pali m-text">Yo vā pana aññindriyaṁ bhāvittha so domanassindriyaṁ pajahatīti? No.</span><br />
</p>
<p id="ya10p3p4c16p1">
<span class="pali m-text">Yo domanassindriyaṁ pajahati so aññātāvindriyaṁ sacchikaritthāti? No.</span><br />
</p>
<p id="ya10p3p4c17p1">
<span class="pali m-text">Yo vā pana aññātāvindriyaṁ sacchikarittha so domanassindriyaṁ pajahatīti? No. (Domanassindriyamūlakaṁ.)</span><br />
</p>
<p id="ya10p3p4c18p1">
<span class="pali m-text">Yo anaññātaññassāmītindriyaṁ bhāveti so aññindriyaṁ bhāvitthāti? No.</span><br />
</p>
<p id="ya10p3p4c19p1">
<span class="pali m-text">Yo vā pana aññindriyaṁ bhāvittha so anaññātaññassāmītindriyaṁ bhāvetīti? No.</span><br />
</p>
<p id="ya10p3p4c20p1">
<span class="pali m-text">Yo anaññātaññassāmītindriyaṁ bhāveti so aññātāvindriyaṁ sacchikaritthāti? No.</span><br />
</p>
<p id="ya10p3p4c21p1">
<span class="pali m-text">Yo vā pana aññātāvindriyaṁ sacchikarittha so anaññātaññassāmītindriyaṁ bhāvetīti? No. (Anaññātaññassāmītindriyamūlakaṁ.)</span><br />
</p>
<p id="ya10p3p4c22p1">
<span class="pali m-text">Yo aññindriyaṁ bhāveti so aññātāvindriyaṁ sacchikaritthāti? No.</span><br />
</p>
<p id="ya10p3p4c23p1">
<span class="pali m-text">Yo vā pana aññātāvindriyaṁ sacchikarittha so aññindriyaṁ bhāvetīti? No. (Aññindriyamūlakaṁ.)</span><br />
</p>
<p id="ya10p3p4c24p0">
<span class="pali m-text">10.3.4.2. Paccanīka</span><br />
</p>
<p id="ya10p3p4c24p1">
<span class="pali m-text">Yo cakkhundriyaṁ na parijānāti so domanassindriyaṁ nappajahitthāti?</span><br />
</p>
<p id="ya10p3p4c25p1">
<span class="pali m-text">Dve puggalā cakkhundriyaṁ na parijānanti, no ca domanassindriyaṁ nappajahittha. Cha puggalā cakkhundriyañca na parijānanti domanassindriyañca nappajahittha.</span><br />
</p>
<p id="ya10p3p4c26p1">
<span class="pali m-text">Yo vā pana domanassindriyaṁ nappajahittha so cakkhundriyaṁ na parijānātīti? Āmantā.</span><br />
</p>
<p id="ya10p3p4c27p1">
<span class="pali m-text">Yo cakkhundriyaṁ na parijānāti so anaññātaññassāmītindriyaṁ na bhāvitthāti?</span><br />
</p>
<p id="ya10p3p4c28p1">
<span class="pali m-text">Cha puggalā cakkhundriyaṁ na parijānanti, no ca anaññātaññassāmītindriyaṁ na bhāvittha. Dve puggalā cakkhundriyañca na parijānanti anaññātaññassāmītindriyañca na bhāvittha.</span><br />
</p>
<p id="ya10p3p4c29p1">
<span class="pali m-text">Yo vā pana anaññātaññassāmītindriyaṁ na bhāvittha so cakkhundriyaṁ na parijānātīti? Āmantā.</span><br />
</p>
<p id="ya10p3p4c30p1">
<span class="pali m-text">Yo cakkhundriyaṁ na parijānāti so aññindriyaṁ na bhāvitthāti?</span><br />
</p>
<p id="ya10p3p4c31p1">
<span class="pali m-text">Arahā cakkhundriyaṁ na parijānāti, no ca aññindriyaṁ na bhāvittha. Satta puggalā cakkhundriyañca na parijānanti aññindriyañca na bhāvittha.</span><br />
</p>
<p id="ya10p3p4c32p1">
<span class="pali m-text">Yo vā pana aññindriyaṁ na bhāvittha so cakkhundriyaṁ na parijānātīti?</span><br />
</p>
<p id="ya10p3p4c33p1">
<span class="pali m-text">Aggamaggasamaṅgī aññindriyaṁ na bhāvittha, no ca cakkhundriyaṁ na parijānāti. Satta puggalā aññindriyañca na bhāvittha cakkhundriyañca na parijānanti.</span><br />
</p>
<p id="ya10p3p4c34p1">
<span class="pali m-text">Yo cakkhundriyaṁ na parijānāti so aññātāvindriyaṁ na sacchikaritthāti?</span><br />
</p>
<p id="ya10p3p4c35p1">
<span class="pali m-text">Arahā cakkhundriyaṁ na parijānāti, no ca aññātāvindriyaṁ na sacchikarittha. Aṭṭha puggalā cakkhundriyañca na parijānanti aññātāvindriyañca na sacchikarittha.</span><br />
</p>
<p id="ya10p3p4c36p1">
<span class="pali m-text">Yo vā pana aññātāvindriyaṁ na sacchikarittha so cakkhundriyaṁ na parijānātīti?</span><br />
</p>
<p id="ya10p3p4c37p1">
<span class="pali m-text">Aggamaggasamaṅgī aññātāvindriyaṁ na sacchikarittha, no ca cakkhundriyaṁ na parijānāti. Aṭṭha puggalā aññātāvindriyañca na sacchikarittha cakkhundriyañca na parijānanti. (Cakkhundriyamūlakaṁ.)</span><br />
</p>
<p id="ya10p3p4c38p1">
<span class="pali m-text">Yo domanassindriyaṁ nappajahati so anaññātaññassāmītindriyaṁ na bhāvitthāti?</span><br />
</p>
<p id="ya10p3p4c39p1">
<span class="pali m-text">Cha puggalā domanassindriyaṁ nappajahanti, no ca anaññātaññassāmītindriyaṁ na bhāvittha. Dve puggalā domanassindriyañca nappajahanti anaññātaññassāmītindriyañca na bhāvittha.</span><br />
</p>
<p id="ya10p3p4c40p1">
<span class="pali m-text">Yo vā pana anaññātaññassāmītindriyaṁ na bhāvittha so domanassindriyaṁ nappajahatīti? Āmantā.</span><br />
</p>
<p id="ya10p3p4c41p1">
<span class="pali m-text">Yo domanassindriyaṁ nappajahati so aññindriyaṁ na bhāvitthāti?</span><br />
</p>
<p id="ya10p3p4c42p1">
<span class="pali m-text">Arahā domanassindriyaṁ nappajahati, no ca aññindriyaṁ na bhāvittha. Satta puggalā domanassindriyañca nappajahanti aññindriyañca na bhāvittha.</span><br />
</p>
<p id="ya10p3p4c43p1">
<span class="pali m-text">Yo vā pana aññindriyaṁ na bhāvittha so domanassindriyaṁ nappajahatīti?</span><br />
</p>
<p id="ya10p3p4c44p1">
<span class="pali m-text">Anāgāmimaggasamaṅgī aññindriyaṁ na bhāvittha, no ca domanassindriyaṁ nappajahati. Satta puggalā aññindriyañca na bhāvittha domanassindriyañca nappajahanti.</span><br />
</p>
<p id="ya10p3p4c45p1">
<span class="pali m-text">Yo domanassindriyaṁ nappajahati so aññātāvindriyaṁ na sacchikaritthāti?</span><br />
</p>
<p id="ya10p3p4c46p1">
<span class="pali m-text">Arahā domanassindriyaṁ nappajahati, no ca aññātāvindriyaṁ na sacchikarittha. Aṭṭha puggalā domanassindriyañca nappajahanti aññātāvindriyañca na sacchikarittha.</span><br />
</p>
<p id="ya10p3p4c47p1">
<span class="pali m-text">Yo vā pana aññātāvindriyaṁ na sacchikarittha so domanassindriyaṁ nappajahatīti?</span><br />
</p>
<p id="ya10p3p4c48p1">
<span class="pali m-text">Anāgāmimaggasamaṅgī aññātāvindriyaṁ na sacchikarittha, no ca domanassindriyaṁ nappajahati. Aṭṭha puggalā aññātāvindriyañca na sacchikarittha domanassindriyañca nappajahanti. (Domanassindriyamūlakaṁ.)</span><br />
</p>
<p id="ya10p3p4c49p1">
<span class="pali m-text">Yo anaññātaññassāmītindriyaṁ na bhāveti so aññindriyaṁ na bhāvitthāti?</span><br />
</p>
<p id="ya10p3p4c50p1">
<span class="pali m-text">Arahā anaññātaññassāmītindriyaṁ na bhāveti, no ca aññindriyaṁ na bhāvittha. Satta puggalā anaññātaññassāmītindriyañca na bhāventi aññindriyañca na bhāvittha.</span><br />
</p>
<p id="ya10p3p4c51p1">
<span class="pali m-text">Yo vā pana aññindriyaṁ na bhāvittha so anaññātaññassāmītindriyaṁ na bhāvetīti?</span><br />
</p>
<p id="ya10p3p4c52p1">
<span class="pali m-text">Aṭṭhamako aññindriyaṁ na bhāvittha, no ca anaññātaññassāmītindriyaṁ na bhāveti. Satta puggalā aññindriyañca na bhāvittha anaññātaññassāmītindriyañca na bhāventi.</span><br />
</p>
<p id="ya10p3p4c53p1">
<span class="pali m-text">Yo anaññātaññassāmītindriyaṁ na bhāveti so aññātāvindriyaṁ na sacchikaritthāti?</span><br />
</p>
<p id="ya10p3p4c54p1">
<span class="pali m-text">Arahā anaññātaññassāmītindriyaṁ na bhāveti, no ca aññātāvindriyaṁ na sacchikarittha. Aṭṭha puggalā anaññātaññassāmītindriyañca na bhāventi aññātāvindriyañca na sacchikarittha.</span><br />
</p>
<p id="ya10p3p4c55p1">
<span class="pali m-text">Yo vā pana aññātāvindriyaṁ na sacchikarittha so anaññātaññassāmītindriyaṁ na bhāvetīti?</span><br />
</p>
<p id="ya10p3p4c56p1">
<span class="pali m-text">Aṭṭhamako aññātāvindriyaṁ na sacchikarittha, no ca anaññātaññassāmītindriyaṁ na bhāveti. Aṭṭha puggalā aññātāvindriyañca na sacchikarittha anaññātaññassāmītindriyañca na bhāventi. (Anaññātaññassāmītindriyamūlakaṁ.)</span><br />
</p>
<p id="ya10p3p4c57p1">
<span class="pali m-text">Yo aññindriyaṁ na bhāveti so aññātāvindriyaṁ na sacchikaritthāti?</span><br />
</p>
<p id="ya10p3p4c58p1">
<span class="pali m-text">Arahā aññindriyaṁ na bhāveti, no ca aññātāvindriyaṁ na sacchikarittha. Cha puggalā aññindriyañca na bhāventi aññātāvindriyañca na sacchikarittha.</span><br />
</p>
<p id="ya10p3p4c59p1">
<span class="pali m-text">Yo vā pana aññātāvindriyaṁ na sacchikarittha so aññindriyaṁ na bhāvetīti?</span><br />
</p>
<p id="ya10p3p4c60p1">
<span class="pali m-text">Tayo maggasamaṅgino aññātāvindriyaṁ na sacchikarittha, no ca aññindriyaṁ na bhāventi. Cha puggalā aññātāvindriyañca na sacchikarittha aññindriyañca na bhāventi. (Aññindriyamūlakaṁ.)</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>