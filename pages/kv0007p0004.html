<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0007p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0007p0003.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0007p0005.html">Next</a></div>
</div>
<p id="kv7p4c0p2">
<span class="pali m-text">Mahāpaṇṇāsaka</span><br />
</p>
<p id="kv7p4c0p3">
<span class="pali m-text">Sattamavagga</span><br />
</p>
<section id="danakatha">
<span id="kv7p4c0p4"></span><h2><span class="pali m-text">Dānakathā</span></h2>
<p id="kv7p4c1p1">
<span class="pali m-text">Cetasiko dhammo dānanti?</span><br />
</p>
<p id="kv7p4c1p2">
<span class="pali m-text">Āmantā.</span><br />
</p>
<p id="kv7p4c1p3">
<span class="pali m-text">Labbhā cetasiko dhammo paresaṁ dātunti?</span><br />
</p>
<p id="kv7p4c1p4">
<span class="pali m-text">Na hevaṁ vattabbe …pe…</span><br />
</p>
<p id="kv7p4c1p5">
<span class="pali m-text">labbhā cetasiko dhammo paresaṁ dātunti?</span><br />
</p>
<p id="kv7p4c1p6">
<span class="pali m-text">Āmantā.</span><br />
</p>
<p id="kv7p4c1p7">
<span class="pali m-text">Labbhā phasso paresaṁ dātunti?</span><br />
</p>
<p id="kv7p4c1p8">
<span class="pali m-text">Na hevaṁ vattabbe …pe…</span><br />
</p>
<p id="kv7p4c1p9">
<span class="pali m-text">labbhā vedanā …pe…</span><br />
</p>
<p id="kv7p4c1p10">
<span class="pali m-text">saññā …</span><br />
</p>
<p id="kv7p4c1p11">
<span class="pali m-text">cetanā …</span><br />
</p>
<p id="kv7p4c1p12">
<span class="pali m-text">saddhā …</span><br />
</p>
<p id="kv7p4c1p13">
<span class="pali m-text">vīriyaṁ …</span><br />
</p>
<p id="kv7p4c1p14">
<span class="pali m-text">sati …</span><br />
</p>
<p id="kv7p4c1p15">
<span class="pali m-text">samādhi …</span><br />
</p>
<p id="kv7p4c1p16">
<span class="pali m-text">paññā paresaṁ dātunti?</span><br />
</p>
<p id="kv7p4c1p17">
<span class="pali m-text">Na hevaṁ vattabbe …pe….</span><br />
</p>
<p id="kv7p4c2p1">
<span class="pali m-text">Na vattabbaṁ—</span><br />
</p>
<p id="kv7p4c2p2">
<span class="pali m-text">“cetasiko dhammo dānan”ti?</span><br />
</p>
<p id="kv7p4c2p3">
<span class="pali m-text">Āmantā.</span><br />
</p>
<p id="kv7p4c2p4">
<span class="pali m-text">Dānaṁ aniṭṭhaphalaṁ akantaphalaṁ amanuññaphalaṁ secanakaphalaṁ dukkhudrayaṁ dukkhavipākanti?</span><br />
</p>
<p id="kv7p4c2p5">
<span class="pali m-text">Na hevaṁ vattabbe …pe…</span><br />
</p>
<p id="kv7p4c2p6">
<span class="pali m-text">nanu dānaṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti?</span><br />
</p>
<p id="kv7p4c2p7">
<span class="pali m-text">Āmantā.</span><br />
</p>
<p id="kv7p4c2p8">
<span class="pali m-text">Hañci dānaṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākaṁ, tena vata re vattabbe—</span><br />
</p>
<p id="kv7p4c2p9">
<span class="pali m-text">“cetasiko dhammo dānan”ti.</span><br />
</p>
<p id="kv7p4c3p1">
<span class="pali m-text">Dānaṁ iṭṭhaphalaṁ vuttaṁ bhagavatā, cīvaraṁ dānanti?</span><br />
</p>
<p id="kv7p4c3p2">
<span class="pali m-text">Āmantā.</span><br />
</p>
<p id="kv7p4c3p3">
<span class="pali m-text">Cīvaraṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti?</span><br />
</p>
<p id="kv7p4c3p4">
<span class="pali m-text">Na hevaṁ vattabbe …pe…</span><br />
</p>
<p id="kv7p4c3p5">
<span class="pali m-text">dānaṁ iṭṭhaphalaṁ vuttaṁ bhagavatā, piṇḍapāto senāsanaṁ gilānapaccayabhesajjaparikkhāro dānanti?</span><br />
</p>
<p id="kv7p4c3p6">
<span class="pali m-text">Āmantā.</span><br />
</p>
<p id="kv7p4c3p7">
<span class="pali m-text">Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti?</span><br />
</p>
<p id="kv7p4c3p8">
<span class="pali m-text">Na hevaṁ vattabbe …pe….</span><br />
</p>
<p id="kv7p4c4p1">
<span class="pali m-text">Na vattabbaṁ—</span><br />
</p>
<p id="kv7p4c4p2">
<span class="pali m-text">“cetasiko dhammo dānan”ti?</span><br />
</p>
<p id="kv7p4c4p3">
<span class="pali m-text">Āmantā.</span><br />
</p>
<p id="kv7p4c4p4">
<span class="pali m-text">Nanu vuttaṁ bhagavatā—</span><br />
</p>
<p id="kv7p4c5p1">
<span class="pali m-text">“Saddhā hiriyaṁ kusalañca dānaṁ,</span><br />
</p>
<p id="kv7p4c5p2">
<span class="pali m-text">Dhammā ete sappurisānuyātā;</span><br />
</p>
<p id="kv7p4c5p3">
<span class="pali m-text">Etañhi maggaṁ diviyaṁ vadanti,</span><br />
</p>
<p id="kv7p4c5p4">
<span class="pali m-text">Etena hi gacchati devalokan”ti.</span><br />
</p>
<p id="kv7p4c6p1">
<span class="pali m-text">Attheva suttantoti?</span><br />
</p>
<p id="kv7p4c6p2">
<span class="pali m-text">Āmantā.</span><br />
</p>
<p id="kv7p4c6p3">
<span class="pali m-text">Tena hi cetasiko dhammo dānanti.</span><br />
</p>
<p id="kv7p4c7p1">
<span class="pali m-text">Na vattabbaṁ—</span><br />
</p>
<p id="kv7p4c7p2">
<span class="pali m-text">“cetasiko dhammo dānan”ti?</span><br />
</p>
<p id="kv7p4c7p3">
<span class="pali m-text">Āmantā.</span><br />
</p>
<p id="kv7p4c7p4">
<span class="pali m-text">Nanu vuttaṁ bhagavatā—</span><br />
</p>
<p id="kv7p4c7p5">
<span class="pali m-text">“pañcimāni, bhikkhave, dānāni mahādānāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkiyanti na saṅkiyissanti, appaṭikuṭṭhāni samaṇehi brāhmaṇehi viññūhi.</span><br />
</p>
<p id="kv7p4c7p6">
<span class="pali m-text">Katamāni pañca?</span><br />
</p>
<p id="kv7p4c7p7">
<span class="pali m-text">Idha, bhikkhave, ariyasāvako pāṇātipātaṁ pahāya pāṇātipātā paṭivirato hoti.</span><br />
</p>
<p id="kv7p4c7p8">
<span class="pali m-text">Pāṇātipātā paṭivirato, bhikkhave, ariyasāvako aparimāṇānaṁ sattānaṁ abhayaṁ deti averaṁ deti abyābajjhaṁ deti.</span><br />
</p>
<p id="kv7p4c7p9">
<span class="pali m-text">Aparimāṇānaṁ sattānaṁ abhayaṁ datvā averaṁ datvā abyābajjhaṁ datvā aparimāṇassa abhayassa averassa abyābajjhassa bhāgī hoti.</span><br />
</p>
<p id="kv7p4c7p10">
<span class="pali m-text">Idaṁ, bhikkhave, paṭhamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkiyati na saṅkiyissati, appaṭikuṭṭhaṁ samaṇehi brāhmaṇehi viññūhi.</span><br />
</p>
<p id="kv7p4c7p11">
<span class="pali m-text">Puna caparaṁ, bhikkhave, ariyasāvako adinnādānaṁ pahāya …pe…</span><br />
</p>
<p id="kv7p4c7p12">
<span class="pali m-text">kāmesumicchācāraṁ pahāya …pe…</span><br />
</p>
<p id="kv7p4c7p13">
<span class="pali m-text">musāvādaṁ pahāya …pe…</span><br />
</p>
<p id="kv7p4c7p14">
<span class="pali m-text">surāmerayamajjapamādaṭṭhānaṁ pahāya surāmerayamajjapamādaṭṭhānā paṭivirato hoti.</span><br />
</p>
<p id="kv7p4c7p15">
<span class="pali m-text">Surāmerayamajjapamādaṭṭhānā paṭivirato, bhikkhave, ariyasāvako aparimāṇānaṁ sattānaṁ abhayaṁ deti averaṁ deti abyābajjhaṁ deti.</span><br />
</p>
<p id="kv7p4c7p16">
<span class="pali m-text">Aparimāṇānaṁ sattānaṁ abhayaṁ datvā averaṁ datvā abyābajjhaṁ datvā aparimāṇassa abhayassa averassa abyābajjhassa bhāgī hoti.</span><br />
</p>
<p id="kv7p4c7p17">
<span class="pali m-text">Idaṁ, bhikkhave, pañcamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkiyati na saṅkiyissati, appaṭikuṭṭhaṁ samaṇehi brāhmaṇehi viññūhi.</span><br />
</p>
<p id="kv7p4c7p18">
<span class="pali m-text">Imāni kho, bhikkhave, pañca dānāni mahādānāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkiyanti na saṅkiyissanti, appaṭikuṭṭhāni samaṇehi brāhmaṇehi viññūhī”ti.</span><br />
</p>
<p id="kv7p4c7p19">
<span class="pali m-text">Attheva suttantoti?</span><br />
</p>
<p id="kv7p4c7p20">
<span class="pali m-text">Āmantā.</span><br />
</p>
<p id="kv7p4c7p21">
<span class="pali m-text">Tena hi cetasiko dhammo dānanti.</span><br />
</p>
<p id="kv7p4c8p1">
<span class="pali m-text">Na vattabbaṁ—</span><br />
</p>
<p id="kv7p4c8p2">
<span class="pali m-text">“deyyadhammo dānan”ti?</span><br />
</p>
<p id="kv7p4c8p3">
<span class="pali m-text">Āmantā.</span><br />
</p>
<p id="kv7p4c8p4">
<span class="pali m-text">Nanu vuttaṁ bhagavatā—</span><br />
</p>
<p id="kv7p4c8p5">
<span class="pali m-text">“idhekacco annaṁ deti, pānaṁ deti, vatthaṁ deti, yānaṁ deti, mālaṁ deti, gandhaṁ deti, vilepanaṁ deti, seyyaṁ deti, āvasathaṁ deti, padīpeyyaṁ detī”ti.</span><br />
</p>
<p id="kv7p4c8p6">
<span class="pali m-text">Attheva suttantoti?</span><br />
</p>
<p id="kv7p4c8p7">
<span class="pali m-text">Āmantā.</span><br />
</p>
<p id="kv7p4c8p8">
<span class="pali m-text">Tena hi deyyadhammo dānanti.</span><br />
</p>
<p id="kv7p4c9p1">
<span class="pali m-text">Deyyadhammo dānanti?</span><br />
</p>
<p id="kv7p4c9p2">
<span class="pali m-text">Āmantā.</span><br />
</p>
<p id="kv7p4c9p3">
<span class="pali m-text">Deyyadhammo iṭṭhaphalo kantaphalo manuññaphalo asecanakaphalo sukhudrayo sukhavipākoti?</span><br />
</p>
<p id="kv7p4c9p4">
<span class="pali m-text">Na hevaṁ vattabbe …pe…</span><br />
</p>
<p id="kv7p4c9p5">
<span class="pali m-text">dānaṁ iṭṭhaphalaṁ vuttaṁ bhagavatā, cīvaraṁ dānanti?</span><br />
</p>
<p id="kv7p4c9p6">
<span class="pali m-text">Āmantā.</span><br />
</p>
<p id="kv7p4c9p7">
<span class="pali m-text">Cīvaraṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti?</span><br />
</p>
<p id="kv7p4c9p8">
<span class="pali m-text">Na hevaṁ vattabbe …pe…</span><br />
</p>
<p id="kv7p4c9p9">
<span class="pali m-text">dānaṁ iṭṭhaphalaṁ vuttaṁ bhagavatā, piṇḍapāto dānaṁ …</span><br />
</p>
<p id="kv7p4c9p10">
<span class="pali m-text">senāsanaṁ dānaṁ …</span><br />
</p>
<p id="kv7p4c9p11">
<span class="pali m-text">gilānapaccayabhesajjaparikkhāro dānanti?</span><br />
</p>
<p id="kv7p4c9p12">
<span class="pali m-text">Āmantā.</span><br />
</p>
<p id="kv7p4c9p13">
<span class="pali m-text">Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti?</span><br />
</p>
<p id="kv7p4c9p14">
<span class="pali m-text">Na hevaṁ vattabbe …pe…</span><br />
</p>
<p id="kv7p4c9p15">
<span class="pali m-text">tena hi na vattabbaṁ—</span><br />
</p>
<p id="kv7p4c9p16">
<span class="pali m-text">“deyyadhammo dānan”ti.</span><br />
</p>
<p id="kv7p4c9p17">
<span class="pali m-text">Dānakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0007p0003.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0007p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>