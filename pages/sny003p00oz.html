<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn3 &raquo; Saṁyutta Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny003p00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 3" />
  <meta name="twitter:title" content="Saṁyutta Nikāya 3" />
  <meta property="og:url" content="https://theravadan.org/pages/sny003p00oz.html" />
  <meta property="og:description" content="Linked Discourses 3 2. Dutiyavagga 2. Childless 20. Dutiyaaputtakasutta 20. Childless (2nd) Atha kho rājā pasenadi kosalo divā divassa yena bhagavā tenupasaṅkami; upasaṅkamitvā ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca: Then King Pasenadi of Kosala went up to the Buddha in the middle of the day … The …" />
  <meta name="twitter:description" content="Linked Discourses 3 2. Dutiyavagga 2. Childless 20. Dutiyaaputtakasutta 20. Childless (2nd) Atha kho rājā pasenadi kosalo divā divassa yena bhagavā tenupasaṅkami; upasaṅkamitvā ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca: Then King Pasenadi of Kosala went up to the Buddha in the middle of the day … The …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn3-index.html">sn3</a> &raquo;
          </span>
          Saṁyutta Nikāya 3
        </h1>
<!-- content -->
<p><span class="m-text">Linked Discourses 3</span></p>
<section id="dutiyavagga">
<h2><a href="#dutiyavagga">2. Dutiyavagga</a></h2>
<p><span class="m-text">2. Childless</span></p>
<section id="dutiyaaputtakasutta">
<h3><a href="#dutiyaaputtakasutta">20. Dutiyaaputtakasutta</a></h3>
<p><span class="m-text">20. Childless (2nd)</span></p>
<p id="sn3p20c1p1">
<span class="m-text m-primary">Atha kho rājā pasenadi kosalo divā divassa yena bhagavā tenupasaṅkami; upasaṅkamitvā ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca:</span><br />
<span class="m-text">Then King Pasenadi of Kosala went up to the Buddha in the middle of the day … The Buddha said to him,</span><br />
</p>
<p id="sn3p20c1p2">
<span class="m-text m-primary">“handa kuto nu tvaṁ, mahārāja, āgacchasi divā divassā”ti?</span><br />
<span class="m-text">“So, great king, where are you coming from in the middle of the day?”</span><br />
</p>
<p id="sn3p20c2p1">
<span class="m-text m-primary">“Idha, bhante, sāvatthiyaṁ seṭṭhi gahapati kālaṅkato.</span><br />
<span class="m-text">“Sir, here in Sāvatthī a financier householder has passed away.</span><br />
</p>
<p id="sn3p20c2p2">
<span class="m-text m-primary">Tamahaṁ aputtakaṁ sāpateyyaṁ rājantepuraṁ atiharitvā āgacchāmi.</span><br />
<span class="m-text">Since he died childless, I have come after transferring his fortune to the royal compound.</span><br />
</p>
<p id="sn3p20c2p3">
<span class="m-text m-primary">Sataṁ, bhante, satasahassāni hiraññasseva, ko pana vādo rūpiyassa.</span><br />
<span class="m-text">There was ten million in gold, not to mention the silver.</span><br />
</p>
<p id="sn3p20c2p4">
<span class="m-text m-primary">Tassa kho pana, bhante, seṭṭhissa gahapatissa evarūpo bhattabhogo ahosi—</span><br />
<span class="m-text">And yet that financier ate meals of</span><br />
</p>
<p id="sn3p20c2p5">
<span class="m-text m-primary">kaṇājakaṁ bhuñjati bilaṅgadutiyaṁ.</span><br />
<span class="m-text">rough gruel with pickles.</span><br />
</p>
<p id="sn3p20c2p6">
<span class="m-text m-primary">Evarūpo vatthabhogo ahosi—</span><br />
<span class="m-text">He wore clothes consisting of</span><br />
</p>
<p id="sn3p20c2p7">
<span class="m-text m-primary">sāṇaṁ dhāreti tipakkhavasanaṁ.</span><br />
<span class="m-text">three pieces of sunn hemp.</span><br />
</p>
<p id="sn3p20c2p8">
<span class="m-text m-primary">Evarūpo yānabhogo ahosi—</span><br />
<span class="m-text">He traveled around in a vehicle that was</span><br />
</p>
<p id="sn3p20c2p9">
<span class="m-text m-primary">jajjararathakena yāti paṇṇachattakena dhāriyamānenā”ti.</span><br />
<span class="m-text">a dilapidated little cart, holding a leaf as sunshade.”</span><br />
</p>
<p id="sn3p20c3p1">
<span class="m-text m-primary">“Evametaṁ, mahārāja, evametaṁ, mahārāja.</span><br />
<span class="m-text">“That’s so true, great king! That’s so true!</span><br />
</p>
<p id="sn3p20c3p2">
<span class="m-text m-primary">Bhūtapubbaṁ so, mahārāja, seṭṭhi gahapati taggarasikhiṁ nāma paccekasambuddhaṁ piṇḍapātena paṭipādesi.</span><br />
<span class="m-text">Once upon a time, great king, that financier householder provided almsfood on behalf of a Buddha awakened for himself named Tagarasikhī.</span><br />
</p>
<p id="sn3p20c3p3">
<span class="m-text m-primary">‘Detha samaṇassa piṇḍan’ti vatvā uṭṭhāyāsanā pakkāmi.</span><br />
<span class="m-text">He instructed: ‘Give alms to that ascetic,’ before getting up from his seat and leaving.</span><br />
</p>
<p id="sn3p20c3p4">
<span class="m-text m-primary">Datvā ca pana pacchā vippaṭisārī ahosi:</span><br />
<span class="m-text">But after giving he regretted it:</span><br />
</p>
<p id="sn3p20c3p5">
<span class="m-text m-primary">‘varametaṁ piṇḍapātaṁ dāsā vā kammakarā vā bhuñjeyyun’ti.</span><br />
<span class="m-text">‘It would have been better to feed the bondservants or workers with that almsfood.’</span><br />
</p>
<p id="sn3p20c3p6">
<span class="m-text m-primary">Bhātu ca pana ekaputtakaṁ sāpateyyassa kāraṇā jīvitā voropesi.</span><br />
<span class="m-text">What’s more, he murdered his brother’s only child for the sake of his fortune.</span><br />
</p>
<p id="sn3p20c4p1">
<span class="m-text m-primary">Yaṁ kho so, mahārāja, seṭṭhi gahapati taggarasikhiṁ paccekasambuddhaṁ piṇḍapātena paṭipādesi, tassa kammassa vipākena sattakkhattuṁ sugatiṁ saggaṁ lokaṁ upapajji.</span><br />
<span class="m-text">Because that financier provided Tagarasikhī with almsfood, as a result of that deed he was reborn seven times in a good place, a heavenly realm.</span><br />
</p>
<p id="sn3p20c4p2">
<span class="m-text m-primary">Tasseva kammassa vipākāvasesena imissāyeva sāvatthiyā sattakkhattuṁ seṭṭhittaṁ kāresi.</span><br />
<span class="m-text">And as a residual result of that same deed he held the position of financier seven times right here in Sāvatthī.</span><br />
</p>
<p id="sn3p20c4p3">
<span class="m-text m-primary">Yaṁ kho so, mahārāja, seṭṭhi gahapati datvā pacchā vippaṭisārī ahosi:</span><br />
<span class="m-text">But because that financier regretted giving alms,</span><br />
</p>
<p id="sn3p20c4p4">
<span class="m-text m-primary">‘varametaṁ piṇḍapātaṁ dāsā vā kammakarā vā bhuñjeyyun’ti, tassa kammassa vipākena nāssuḷārāya bhattabhogāya cittaṁ namati, nāssuḷārāya vatthabhogāya cittaṁ namati, nāssuḷārāya yānabhogāya cittaṁ namati, nāssuḷārānaṁ pañcannaṁ kāmaguṇānaṁ bhogāya cittaṁ namati.</span><br />
<span class="m-text">as a result of that deed his mind didn’t tend to enjoy nice food, clothes, vehicles, or the five refined kinds of sensual stimulation.</span><br />
</p>
<p id="sn3p20c4p5">
<span class="m-text m-primary">Yaṁ kho so, mahārāja, seṭṭhi gahapati bhātu ca pana ekaputtakaṁ sāpateyyassa kāraṇā jīvitā voropesi, tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccittha.</span><br />
<span class="m-text">And because that financier murdered his brother’s only child for the sake of his fortune, as a result of that deed he burned in hell for many years, for many hundreds, many thousands, many hundreds of thousands of years.</span><br />
</p>
<p id="sn3p20c4p6">
<span class="m-text m-primary">Tasseva kammassa vipākāvasesena idaṁ sattamaṁ aputtakaṁ sāpateyyaṁ rājakosaṁ paveseti.</span><br />
<span class="m-text">And as a residual result of that same deed, he is childless for the seventh time, his fortune ending up in the royal treasury.</span><br />
</p>
<p id="sn3p20c4p7">
<span class="m-text m-primary">Tassa kho, mahārāja, seṭṭhissa gahapatissa purāṇañca puññaṁ parikkhīṇaṁ, navañca puññaṁ anupacitaṁ.</span><br />
<span class="m-text">Now the old merit of that financier has been used up, and he hasn’t accumulated new merit.</span><br />
</p>
<p id="sn3p20c4p8">
<span class="m-text m-primary">Ajja pana, mahārāja, seṭṭhi gahapati mahāroruve niraye paccatī”ti.</span><br />
<span class="m-text">Today, great king, that financier burns in the Great Hell of Screams.”</span><br />
</p>
<p id="sn3p20c4p9">
<span class="m-text m-primary">“Evaṁ, bhante, seṭṭhi gahapati mahāroruvaṁ nirayaṁ upapanno”ti.</span><br />
<span class="m-text">“Really, sir, that financier has been reborn in the Great Hell of Screams?”</span><br />
</p>
<p id="sn3p20c4p10">
<span class="m-text m-primary">“Evaṁ, mahārāja, seṭṭhi gahapati mahāroruvaṁ nirayaṁ upapanno”ti.</span><br />
<span class="m-text">“Yes he has, great king.”</span><br />
</p>
<p id="sn3p20c4p11">
<span class="m-text m-primary">Idamavoca …pe….</span><br />
<span class="m-text">That is what the Buddha said. …</span><br />
</p>
<p id="sn3p20c5p1">
<span class="m-text m-primary">“Dhaññaṁ dhanaṁ rajataṁ jātarūpaṁ,</span><br />
<span class="m-text">“Grain, wealth, silver, and gold,</span><br />
</p>
<p id="sn3p20c5p2">
<span class="m-text m-primary">Pariggahaṁ vāpi yadatthi kiñci;</span><br />
<span class="m-text">or whatever other possessions there are;</span><br />
</p>
<p id="sn3p20c5p3">
<span class="m-text m-primary">Dāsā kammakarā pessā,</span><br />
<span class="m-text">bondservants, workers, employees,</span><br />
</p>
<p id="sn3p20c5p4">
<span class="m-text m-primary">Ye cassa anujīvino.</span><br />
<span class="m-text">and those dependent for their livelihood:</span><br />
</p>
<p id="sn3p20c6p1">
<span class="m-text m-primary">Sabbaṁ nādāya gantabbaṁ,</span><br />
<span class="m-text">you must go on without taking these;</span><br />
</p>
<p id="sn3p20c6p2">
<span class="m-text m-primary">sabbaṁ nikkhippagāminaṁ;</span><br />
<span class="m-text">all of them are left behind.</span><br />
</p>
<p id="sn3p20c6p3">
<span class="m-text m-primary">Yañca karoti kāyena,</span><br />
<span class="m-text">But the deeds you do</span><br />
</p>
<p id="sn3p20c6p4">
<span class="m-text m-primary">vācāya uda cetasā.</span><br />
<span class="m-text">by body, speech, and mind—</span><br />
</p>
<p id="sn3p20c7p1">
<span class="m-text m-primary">Tañhi tassa sakaṁ hoti,</span><br />
<span class="m-text">that’s what you can call your own.</span><br />
</p>
<p id="sn3p20c7p2">
<span class="m-text m-primary">taṁva ādāya gacchati;</span><br />
<span class="m-text">That’s what you take when you go.</span><br />
</p>
<p id="sn3p20c7p3">
<span class="m-text m-primary">Taṁvassa anugaṁ hoti,</span><br />
<span class="m-text">That’s what goes with you,</span><br />
</p>
<p id="sn3p20c7p4">
<span class="m-text m-primary">chāyāva anapāyinī.</span><br />
<span class="m-text">like a shadow that never leaves.</span><br />
</p>
<p id="sn3p20c8p1">
<span class="m-text m-primary">Tasmā kareyya kalyāṇaṁ,</span><br />
<span class="m-text">That’s why you should do good,</span><br />
</p>
<p id="sn3p20c8p2">
<span class="m-text m-primary">nicayaṁ samparāyikaṁ;</span><br />
<span class="m-text">investing in the future life.</span><br />
</p>
<p id="sn3p20c8p3">
<span class="m-text m-primary">Puññāni paralokasmiṁ,</span><br />
<span class="m-text">The good deeds of sentient beings</span><br />
</p>
<p id="sn3p20c8p4">
<span class="m-text m-primary">patiṭṭhā honti pāṇinan”ti.</span><br />
<span class="m-text">support them in the next world.”</span><br />
</p>
<p id="sn3p20c8p5">
<span class="m-text m-primary">Dutiyo vaggo.</span><br />
</p>
<p id="sn3p20c9p0">
<span class="m-text m-primary">Tassuddānaṁ</span><br />
</p>
<p id="sn3p20c9p1">
<span class="m-text m-primary">Jaṭilā pañca rājāno,</span><br />
</p>
<p id="sn3p20c9p2">
<span class="m-text m-primary">Doṇapākakurena ca;</span><br />
</p>
<p id="sn3p20c9p3">
<span class="m-text m-primary">Saṅgāmena dve vuttāni,</span><br />
</p>
<p id="sn3p20c9p4">
<span class="m-text m-primary">Mallikā dve appamādena ca;</span><br />
</p>
<p id="sn3p20c9p5">
<span class="m-text m-primary">Aputtakena dve vuttā,</span><br />
</p>
<p id="sn3p20c9p6">
<span class="m-text m-primary">Vaggo tena pavuccatīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>