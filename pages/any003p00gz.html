<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p00gz.html" />
  <meta property="og:description" content="Translators: sujato Numbered Discourses 3.14 2. Rathakāravagga 2. The Chariot-Maker 14. Cakkavattisutta The Wheel-Turning Monarch “Yopi so, bhikkhave, rājā cakkavattī dhammiko dhammarājā sopi na arājakaṁ cakkaṁ vattetī”ti. “Mendicants, even a wheel-turning monarch, a just and principled king, does not wield power without having their own king.” Evaṁ vutte …" />
  <meta name="twitter:description" content="Translators: sujato Numbered Discourses 3.14 2. Rathakāravagga 2. The Chariot-Maker 14. Cakkavattisutta The Wheel-Turning Monarch “Yopi so, bhikkhave, rājā cakkavattī dhammiko dhammarājā sopi na arājakaṁ cakkaṁ vattetī”ti. “Mendicants, even a wheel-turning monarch, a just and principled king, does not wield power without having their own king.” Evaṁ vutte …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.14</span></p>
<p id="an3p14c0p2">
<span class="pali m-text">2. Rathakāravagga</span><br />
<span class="sujato m-text">2. The Chariot-Maker</span><br />
</p>
<section id="cakkavattisutta">
<span id="an3p14c0p3"></span><h2><span class="pali m-text">14. Cakkavattisutta</span></h2>
<p><span class="sujato m-text">The Wheel-Turning Monarch</span></p>
<p id="an3p14c1p1">
<span class="pali m-text">“Yopi so, bhikkhave, rājā cakkavattī dhammiko dhammarājā sopi na arājakaṁ cakkaṁ vattetī”ti.</span><br />
<span class="sujato m-text">“Mendicants, even a wheel-turning monarch, a just and principled king, does not wield power without having their own king.”</span><br />
</p>
<p id="an3p14c1p2">
<span class="pali m-text">Evaṁ vutte, aññataro bhikkhu bhagavantaṁ etadavoca:</span><br />
<span class="sujato m-text">When he said this, one of the mendicants asked the Buddha:</span><br />
</p>
<p id="an3p14c1p3">
<span class="pali m-text">“ko pana, bhante, rañño cakkavattissa dhammikassa dhammarañño rājā”ti?</span><br />
<span class="sujato m-text">“But who is the king of the wheel-turning monarch, the just and principled king?”</span><br />
</p>
<p id="an3p14c1p4">
<span class="pali m-text">“Dhammo, bhikkhū”ti bhagavā avoca:</span><br />
<span class="sujato m-text">“It is principle, monk,” said the Buddha.</span><br />
</p>
<p id="an3p14c1p5">
<span class="pali m-text">“idha, bhikkhu, rājā cakkavattī dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati antojanasmiṁ.</span><br />
<span class="sujato m-text">“Monk, a wheel-turning monarch provides just protection and security for his court, relying only on principle—honoring, respecting, and venerating principle, having principle as his flag, banner, and authority.</span><br />
</p>
<p id="an3p14c2p1">
<span class="pali m-text">Puna caparaṁ, bhikkhu, rājā cakkavattī dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati khattiyesu, anuyantesu, balakāyasmiṁ, brāhmaṇagahapatikesu, negamajānapadesu, samaṇabrāhmaṇesu, migapakkhīsu.</span><br />
<span class="sujato m-text">He provides just protection and security for his aristocrats, vassals, troops, brahmins and householders, people of town and country, ascetics and brahmins, beasts and birds.</span><br />
</p>
<p id="an3p14c2p2">
<span class="pali m-text">Sa kho so bhikkhu rājā cakkavattī dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahitvā antojanasmiṁ, dhammikaṁ rakkhāvaraṇaguttiṁ saṁvidahitvā khattiyesu …pe… anuyantesu, balakāyasmiṁ, brāhmaṇagahapatikesu, negamajānapadesu, samaṇabrāhmaṇesu, migapakkhīsu, dhammeneva cakkaṁ vatteti.</span><br />
<span class="sujato m-text">When he has done this, he wields power only in a principled manner.</span><br />
</p>
<p id="an3p14c2p3">
<span class="pali m-text">Taṁ hoti cakkaṁ appaṭivattiyaṁ kenaci manussabhūtena paccatthikena pāṇinā.</span><br />
<span class="sujato m-text">And this power cannot be undermined by any human enemy.</span><br />
</p>
<p id="an3p14c3p1">
<span class="pali m-text">Evamevaṁ kho, bhikkhu, tathāgato arahaṁ sammāsambuddho dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati kāyakammasmiṁ:</span><br />
<span class="sujato m-text">In the same way, monk, a Realized One, a perfected one, a fully awakened Buddha, a just and principled king, provides just protection and security regarding bodily actions, relying only on principle—honoring, respecting, and venerating principle, having principle as his flag, banner, and authority.</span><br />
</p>
<p id="an3p14c3p2">
<span class="pali m-text">‘evarūpaṁ kāyakammaṁ sevitabbaṁ, evarūpaṁ kāyakammaṁ na sevitabban’ti.</span><br />
<span class="sujato m-text">‘This kind of bodily action should be cultivated. This kind of bodily action should not be cultivated.’</span><br />
</p>
<p id="an3p14c4p1">
<span class="pali m-text">Puna caparaṁ, bhikkhu, tathāgato arahaṁ sammāsambuddho dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati vacīkammasmiṁ:</span><br />
<span class="sujato m-text">Furthermore, a Realized One … provides just protection and security regarding verbal actions, saying:</span><br />
</p>
<p id="an3p14c4p2">
<span class="pali m-text">‘evarūpaṁ vacīkammaṁ sevitabbaṁ, evarūpaṁ vacīkammaṁ na sevitabban’ti …pe… manokammasmiṁ:</span><br />
<span class="sujato m-text">‘This kind of verbal action should be cultivated. This kind of verbal action should not be cultivated.’ … And regarding mental actions:</span><br />
</p>
<p id="an3p14c4p3">
<span class="pali m-text">‘evarūpaṁ manokammaṁ sevitabbaṁ, evarūpaṁ manokammaṁ na sevitabban’ti.</span><br />
<span class="sujato m-text">‘This kind of mental action should be cultivated. This kind of mental action should not be cultivated.’</span><br />
</p>
<p id="an3p14c5p1">
<span class="pali m-text">Sa kho so, bhikkhu, tathāgato arahaṁ sammāsambuddho dhammiko dhammarājā dhammaṁyeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahitvā kāyakammasmiṁ, dhammikaṁ rakkhāvaraṇaguttiṁ saṁvidahitvā vacīkammasmiṁ, dhammikaṁ rakkhāvaraṇaguttiṁ saṁvidahitvā manokammasmiṁ, dhammeneva anuttaraṁ dhammacakkaṁ pavatteti.</span><br />
<span class="sujato m-text">And when a Realized One, a perfected one, a fully awakened Buddha has provided just protection and security regarding actions of body, speech, and mind, he rolls forth the supreme Wheel of Dhamma.</span><br />
</p>
<p id="an3p14c5p2">
<span class="pali m-text">Taṁ hoti cakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.</span><br />
<span class="sujato m-text">And that wheel cannot be rolled back by any ascetic or brahmin or god or Māra or Brahmā or by anyone in the world.”</span><br />
</p>
<p id="an3p14c5p3">
<span class="pali m-text">Catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>