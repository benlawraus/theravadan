<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ps0002p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ps0002p0003.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0002p0005.html">Next</a></div>
</div>
<p id="ps2p4c0p2">
<span class="pali m-text">2 Yuganaddhavagga</span><br />
</p>
<section id="mettakatha">
<span id="ps2p4c0p3"></span><h2><span class="pali m-text">2.4. Mettākathā</span></h2>
<p id="ps2p4c1p1">
<span class="pali m-text">Sāvatthinidānaṁ.</span><br />
</p>
<p id="ps2p4c1p2">
<span class="pali m-text">“Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ekādasānisaṁsā pāṭikaṅkhā.</span><br />
</p>
<p id="ps2p4c1p3">
<span class="pali m-text">Katame ekādasa?</span><br />
</p>
<p id="ps2p4c1p4">
<span class="pali m-text">Sukhaṁ supati, sukhaṁ paṭibujjhati, na pāpakaṁ supinaṁ passati, manussānaṁ piyo hoti, amanussānaṁ piyo hoti, devatā rakkhanti, nāssa aggi vā visaṁ vā satthaṁ vā kamati, tuvaṭaṁ cittaṁ samādhiyati, mukhavaṇṇo vippasīdati, asammūḷho kālaṁ karoti, uttari appaṭivijjhanto brahmalokūpago hoti.</span><br />
</p>
<p id="ps2p4c1p5">
<span class="pali m-text">Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya—</span><br />
</p>
<p id="ps2p4c1p6">
<span class="pali m-text">ime ekādasānisaṁsā pāṭikaṅkhā”.</span><br />
</p>
<p id="ps2p4c2p1">
<span class="pali m-text">Atthi anodhiso pharaṇā mettācetovimutti, atthi odhiso pharaṇā mettācetovimutti, atthi disāpharaṇā mettācetovimutti.</span><br />
</p>
<p id="ps2p4c2p2">
<span class="pali m-text">Katihākārehi anodhiso pharaṇā mettācetovimutti, katihākārehi odhiso pharaṇā mettācetovimutti, katihākārehi disāpharaṇā mettācetovimutti?</span><br />
</p>
<p id="ps2p4c2p3">
<span class="pali m-text">Pañcahākārehi anodhiso pharaṇā mettācetovimutti, sattahākārehi odhiso pharaṇā mettācetovimutti, dasahākārehi disāpharaṇā mettācetovimutti.</span><br />
</p>
<p id="ps2p4c3p1">
<span class="pali m-text">Katamehi pañcahākārehi anodhiso pharaṇā mettācetovimutti?</span><br />
</p>
<p id="ps2p4c3p2">
<span class="pali m-text">Sabbe sattā averā abyāpajjā anīghā sukhī attānaṁ pariharantu.</span><br />
</p>
<p id="ps2p4c3p3">
<span class="pali m-text">Sabbe pāṇā …pe…</span><br />
</p>
<p id="ps2p4c3p4">
<span class="pali m-text">sabbe bhūtā …pe…</span><br />
</p>
<p id="ps2p4c3p5">
<span class="pali m-text">sabbe puggalā …pe…</span><br />
</p>
<p id="ps2p4c3p6">
<span class="pali m-text">sabbe attabhāvapariyāpannā averā abyāpajjā anīghā sukhī attānaṁ pariharantūti.</span><br />
</p>
<p id="ps2p4c3p7">
<span class="pali m-text">Imehi pañcahākārehi anodhiso pharaṇā mettācetovimutti.</span><br />
</p>
<p id="ps2p4c4p1">
<span class="pali m-text">Katamehi sattahākārehi odhiso pharaṇā mettācetovimutti?</span><br />
</p>
<p id="ps2p4c4p2">
<span class="pali m-text">Sabbā itthiyo averā abyāpajjā anīghā sukhī attānaṁ pariharantu.</span><br />
</p>
<p id="ps2p4c4p3">
<span class="pali m-text">Sabbe purisā …pe…</span><br />
</p>
<p id="ps2p4c4p4">
<span class="pali m-text">sabbe ariyā …pe…</span><br />
</p>
<p id="ps2p4c4p5">
<span class="pali m-text">sabbe anariyā …pe…</span><br />
</p>
<p id="ps2p4c4p6">
<span class="pali m-text">sabbe devā …pe…</span><br />
</p>
<p id="ps2p4c4p7">
<span class="pali m-text">sabbe manussā …pe…</span><br />
</p>
<p id="ps2p4c4p8">
<span class="pali m-text">sabbe vinipātikā averā abyāpajjā anīghā sukhī attānaṁ pariharantūti.</span><br />
</p>
<p id="ps2p4c4p9">
<span class="pali m-text">Imehi sattahākārehi odhiso pharaṇā mettācetovimutti.</span><br />
</p>
<p id="ps2p4c5p1">
<span class="pali m-text">Katamehi dasahākārehi disāpharaṇā mettācetovimutti?</span><br />
</p>
<p id="ps2p4c5p2">
<span class="pali m-text">Sabbe puratthimāya disāya sattā averā abyāpajjā anīghā sukhī attānaṁ pariharantu.</span><br />
</p>
<p id="ps2p4c5p3">
<span class="pali m-text">Sabbe pacchimāya disāya sattā …pe…</span><br />
</p>
<p id="ps2p4c5p4">
<span class="pali m-text">sabbe uttarāya disāya sattā …pe…</span><br />
</p>
<p id="ps2p4c5p5">
<span class="pali m-text">sabbe dakkhiṇāya disāya sattā …pe…</span><br />
</p>
<p id="ps2p4c5p6">
<span class="pali m-text">sabbe puratthimāya anudisāya sattā …pe…</span><br />
</p>
<p id="ps2p4c5p7">
<span class="pali m-text">sabbe pacchimāya anudisāya sattā …pe…</span><br />
</p>
<p id="ps2p4c5p8">
<span class="pali m-text">sabbe uttarāya anudisāya sattā …pe…</span><br />
</p>
<p id="ps2p4c5p9">
<span class="pali m-text">sabbe dakkhiṇāya anudisāya sattā …pe…</span><br />
</p>
<p id="ps2p4c5p10">
<span class="pali m-text">sabbe heṭṭhimāya disāya sattā …pe…</span><br />
</p>
<p id="ps2p4c5p11">
<span class="pali m-text">sabbe uparimāya disāya sattā averā abyāpajjā anīghā sukhī attānaṁ pariharantu.</span><br />
</p>
<p id="ps2p4c5p12">
<span class="pali m-text">Sabbe puratthimāya disāya pāṇā …pe…</span><br />
</p>
<p id="ps2p4c5p13">
<span class="pali m-text">bhūtā …</span><br />
</p>
<p id="ps2p4c5p14">
<span class="pali m-text">puggalā …</span><br />
</p>
<p id="ps2p4c5p15">
<span class="pali m-text">attabhāvapariyāpannā …</span><br />
</p>
<p id="ps2p4c5p16">
<span class="pali m-text">sabbā itthiyo …</span><br />
</p>
<p id="ps2p4c5p17">
<span class="pali m-text">sabbe purisā …</span><br />
</p>
<p id="ps2p4c5p18">
<span class="pali m-text">sabbe ariyā …</span><br />
</p>
<p id="ps2p4c5p19">
<span class="pali m-text">sabbe anariyā …</span><br />
</p>
<p id="ps2p4c5p20">
<span class="pali m-text">sabbe devā …</span><br />
</p>
<p id="ps2p4c5p21">
<span class="pali m-text">sabbe manussā …</span><br />
</p>
<p id="ps2p4c5p22">
<span class="pali m-text">sabbe vinipātikā averā abyāpajjā anīghā sukhī attānaṁ pariharantu.</span><br />
</p>
<p id="ps2p4c5p23">
<span class="pali m-text">Sabbe pacchimāya disāya vinipātikā …pe…</span><br />
</p>
<p id="ps2p4c5p24">
<span class="pali m-text">sabbe uttarāya disāya vinipātikā …</span><br />
</p>
<p id="ps2p4c5p25">
<span class="pali m-text">sabbe dakkhiṇāya disāya vinipātikā …</span><br />
</p>
<p id="ps2p4c5p26">
<span class="pali m-text">sabbe puratthimāya anudisāya vinipātikā …</span><br />
</p>
<p id="ps2p4c5p27">
<span class="pali m-text">sabbe pacchimāya anudisāya vinipātikā …</span><br />
</p>
<p id="ps2p4c5p28">
<span class="pali m-text">sabbe uttarāya anudisāya vinipātikā …</span><br />
</p>
<p id="ps2p4c5p29">
<span class="pali m-text">sabbe dakkhiṇāya anudisāya vinipātikā …</span><br />
</p>
<p id="ps2p4c5p30">
<span class="pali m-text">sabbe heṭṭhimāya disāya vinipātikā …</span><br />
</p>
<p id="ps2p4c5p31">
<span class="pali m-text">sabbe uparimāya disāya vinipātikā averā abyāpajjā anīghā sukhī attānaṁ pariharantūti.</span><br />
</p>
<p id="ps2p4c5p32">
<span class="pali m-text">Imehi dasahākārehi disāpharaṇā mettācetovimutti.</span><br />
</p>
<p id="ps2p4c6p0">
<span class="pali m-text">2.4.1. Indriyavāra</span><br />
</p>
<p id="ps2p4c6p1">
<span class="pali m-text">Sabbesaṁ sattānaṁ pīḷanaṁ vajjetvā apīḷanāya, upaghātaṁ vajjetvā anupaghātena, santāpaṁ vajjetvā asantāpena, pariyādānaṁ vajjetvā apariyādānena, vihesaṁ vajjetvā avihesāya, sabbe sattā averino hontu mā verino, sukhino hontu mā dukkhino, sukhitattā hontu mā dukkhitattāti—</span><br />
</p>
<p id="ps2p4c6p2">
<span class="pali m-text">imehi aṭṭhahākārehi sabbe satte mettāyatīti—mettā.</span><br />
</p>
<p id="ps2p4c6p3">
<span class="pali m-text">Taṁ dhammaṁ cetayatīti—ceto.</span><br />
</p>
<p id="ps2p4c6p4">
<span class="pali m-text">Sabbabyāpādapariyuṭṭhānehi vimuccatīti—vimutti.</span><br />
</p>
<p id="ps2p4c6p5">
<span class="pali m-text">Mettā ca ceto ca vimutti cāti—mettācetovimutti.</span><br />
</p>
<p id="ps2p4c7p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c7p2">
<span class="pali m-text">saddhāya adhimuccati.</span><br />
</p>
<p id="ps2p4c7p3">
<span class="pali m-text">Saddhindriyaparibhāvitā hoti mettācetovimutti.</span><br />
</p>
<p id="ps2p4c8p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c8p2">
<span class="pali m-text">vīriyaṁ paggaṇhāti.</span><br />
</p>
<p id="ps2p4c8p3">
<span class="pali m-text">Vīriyindriyaparibhāvitā hoti mettācetovimutti.</span><br />
</p>
<p id="ps2p4c9p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c9p2">
<span class="pali m-text">satiṁ upaṭṭhāpeti.</span><br />
</p>
<p id="ps2p4c9p3">
<span class="pali m-text">Satindriyaparibhāvitā hoti mettācetovimutti.</span><br />
</p>
<p id="ps2p4c10p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c10p2">
<span class="pali m-text">cittaṁ samādahati.</span><br />
</p>
<p id="ps2p4c10p3">
<span class="pali m-text">Samādhindriyaparibhāvitā hoti mettācetovimutti.</span><br />
</p>
<p id="ps2p4c11p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c11p2">
<span class="pali m-text">paññāya pajānāti.</span><br />
</p>
<p id="ps2p4c11p3">
<span class="pali m-text">Paññindriyaparibhāvitā hoti mettācetovimutti.</span><br />
</p>
<p id="ps2p4c12p1">
<span class="pali m-text">Imāni pañcindriyāni mettāya cetovimuttiyā āsevanā honti.</span><br />
</p>
<p id="ps2p4c12p2">
<span class="pali m-text">Imehi pañcahi indriyehi mettācetovimutti āsevīyati.</span><br />
</p>
<p id="ps2p4c12p3">
<span class="pali m-text">Imāni pañcindriyāni mettāya cetovimuttiyā bhāvanā honti.</span><br />
</p>
<p id="ps2p4c12p4">
<span class="pali m-text">Imehi pañcahi indriyehi mettācetovimutti bhāvīyati.</span><br />
</p>
<p id="ps2p4c12p5">
<span class="pali m-text">Imāni pañcindriyāni mettāya cetovimuttiyā bahulīkatā honti.</span><br />
</p>
<p id="ps2p4c12p6">
<span class="pali m-text">Imehi pañcahi indriyehi mettācetovimutti bahulīkarīyati.</span><br />
</p>
<p id="ps2p4c12p7">
<span class="pali m-text">Imāni pañcindriyāni mettāya cetovimuttiyā alaṅkārā honti.</span><br />
</p>
<p id="ps2p4c12p8">
<span class="pali m-text">Imehi pañcahi indriyehi mettācetovimutti svālaṅkatā hoti.</span><br />
</p>
<p id="ps2p4c12p9">
<span class="pali m-text">Imāni pañcindriyāni mettāya cetovimuttiyā parikkhārā honti.</span><br />
</p>
<p id="ps2p4c12p10">
<span class="pali m-text">Imehi pañcahi indriyehi mettācetovimutti suparikkhatā hoti.</span><br />
</p>
<p id="ps2p4c13p1">
<span class="pali m-text">Imāni pañcindriyāni mettāya cetovimuttiyā parivārā honti.</span><br />
</p>
<p id="ps2p4c13p2">
<span class="pali m-text">Imehi pañcahi indriyehi mettācetovimutti suparivutā hoti.</span><br />
</p>
<p id="ps2p4c13p3">
<span class="pali m-text">Imāni pañcindriyāni mettāya cetovimuttiyā āsevanā honti, bhāvanā honti, bahulīkatā honti, alaṅkārā honti, parikkhārā honti, parivārā honti, pāripūrī honti, sahagatā honti, sahajātā honti, saṁsaṭṭhā honti, sampayuttā honti, pakkhandanā honti, pasīdanā honti, santiṭṭhanā honti, vimuccanā honti, “etaṁ santan”ti phassanā honti, yānīkatā honti, vatthukatā honti, anuṭṭhitā honti, paricitā honti, susamāraddhā honti, subhāvitā honti, svādhiṭṭhitā honti, susamuggatā honti, suvimuttā honti, nibbattenti jotenti patāpenti.</span><br />
</p>
<p id="ps2p4c14p0">
<span class="pali m-text">2.4.2. Balavāra</span><br />
</p>
<p id="ps2p4c14p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c14p2">
<span class="pali m-text">assaddhiye na kampati.</span><br />
</p>
<p id="ps2p4c14p3">
<span class="pali m-text">Saddhābalaparibhāvitā hoti mettācetovimutti.</span><br />
</p>
<p id="ps2p4c15p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c15p2">
<span class="pali m-text">kosajje na kampati.</span><br />
</p>
<p id="ps2p4c15p3">
<span class="pali m-text">Vīriyabalaparibhāvitā hoti mettācetovimutti.</span><br />
</p>
<p id="ps2p4c16p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c16p2">
<span class="pali m-text">pamāde na kampati.</span><br />
</p>
<p id="ps2p4c16p3">
<span class="pali m-text">Satibalaparibhāvitā hoti mettācetovimutti.</span><br />
</p>
<p id="ps2p4c17p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c17p2">
<span class="pali m-text">uddhacce na kampati.</span><br />
</p>
<p id="ps2p4c17p3">
<span class="pali m-text">Samādhibalaparibhāvitā hoti mettācetovimutti.</span><br />
</p>
<p id="ps2p4c18p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c18p2">
<span class="pali m-text">avijjāya na kampati.</span><br />
</p>
<p id="ps2p4c18p3">
<span class="pali m-text">Paññābalaparibhāvitā hoti mettācetovimutti.</span><br />
</p>
<p id="ps2p4c19p1">
<span class="pali m-text">Imāni pañca balāni mettāya cetovimuttiyā āsevanā honti.</span><br />
</p>
<p id="ps2p4c19p2">
<span class="pali m-text">Imehi pañcahi balehi mettācetovimutti āsevīyati.</span><br />
</p>
<p id="ps2p4c19p3">
<span class="pali m-text">Imāni pañca balāni mettāya cetovimuttiyā bhāvanā honti.</span><br />
</p>
<p id="ps2p4c19p4">
<span class="pali m-text">Imehi pañcahi balehi mettācetovimutti bhāvīyati.</span><br />
</p>
<p id="ps2p4c19p5">
<span class="pali m-text">Imāni pañca balāni mettāya cetovimuttiyā bahulīkatā honti.</span><br />
</p>
<p id="ps2p4c19p6">
<span class="pali m-text">Imehi pañcahi balehi mettācetovimutti bahulīkarīyati.</span><br />
</p>
<p id="ps2p4c19p7">
<span class="pali m-text">Imāni pañca balāni mettāya cetovimuttiyā alaṅkārā honti.</span><br />
</p>
<p id="ps2p4c19p8">
<span class="pali m-text">Imehi pañcahi balehi mettācetovimutti svālaṅkatā hoti.</span><br />
</p>
<p id="ps2p4c19p9">
<span class="pali m-text">Imāni pañca balāni mettāya cetovimuttiyā parikkhārā honti.</span><br />
</p>
<p id="ps2p4c19p10">
<span class="pali m-text">Imehi pañcahi balehi mettācetovimutti suparikkhatā hoti.</span><br />
</p>
<p id="ps2p4c19p11">
<span class="pali m-text">Imāni pañca balāni mettāya cetovimuttiyā parivārā honti.</span><br />
</p>
<p id="ps2p4c19p12">
<span class="pali m-text">Imehi pañcahi balehi mettācetovimutti suparivutā hoti.</span><br />
</p>
<p id="ps2p4c19p13">
<span class="pali m-text">Imāni pañca balāni mettāya cetovimuttiyā āsevanā honti, bhāvanā honti, bahulīkatā honti, alaṅkārā honti, parikkhārā honti, parivārā honti, pāripūrī honti, sahagatā honti, sahajātā honti, saṁsaṭṭhā honti, sampayuttā honti, pakkhandanā honti, pasīdanā honti, santiṭṭhanā honti, vimuccanā honti, “etaṁ santan”ti phassanā honti, yānīkatā honti, vatthukatā honti, anuṭṭhitā honti, paricitā honti, susamāraddhā honti, subhāvitā honti, svādhiṭṭhitā honti, susamuggatā honti, suvimuttā honti nibbattenti jotenti patāpenti.</span><br />
</p>
<p id="ps2p4c20p0">
<span class="pali m-text">2.4.3. Bojjhaṅgavāra</span><br />
</p>
<p id="ps2p4c20p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c20p2">
<span class="pali m-text">satiṁ upaṭṭhāpeti.</span><br />
</p>
<p id="ps2p4c20p3">
<span class="pali m-text">Satisambojjhaṅgaparibhāvitā hoti mettācetovimutti.</span><br />
</p>
<p id="ps2p4c21p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c21p2">
<span class="pali m-text">paññāya pavicināti.</span><br />
</p>
<p id="ps2p4c21p3">
<span class="pali m-text">Dhammavicayasambojjhaṅgaparibhāvitā hoti mettācetovimutti.</span><br />
</p>
<p id="ps2p4c22p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c22p2">
<span class="pali m-text">vīriyaṁ paggaṇhāti.</span><br />
</p>
<p id="ps2p4c22p3">
<span class="pali m-text">Vīriyasambojjhaṅgaparibhāvitā hoti mettācetovimutti.</span><br />
</p>
<p id="ps2p4c23p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c23p2">
<span class="pali m-text">pariḷāhaṁ paṭippassambheti.</span><br />
</p>
<p id="ps2p4c23p3">
<span class="pali m-text">Pītisambojjhaṅgaparibhāvitā hoti mettācetovimutti.</span><br />
</p>
<p id="ps2p4c24p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c24p2">
<span class="pali m-text">duṭṭhullaṁ paṭippassambheti.</span><br />
</p>
<p id="ps2p4c24p3">
<span class="pali m-text">Passaddhisambojjhaṅgaparibhāvitā hoti mettācetovimutti.</span><br />
</p>
<p id="ps2p4c25p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c25p2">
<span class="pali m-text">cittaṁ samādahati.</span><br />
</p>
<p id="ps2p4c25p3">
<span class="pali m-text">Samādhisambojjhaṅgaparibhāvitā hoti mettācetovimutti.</span><br />
</p>
<p id="ps2p4c26p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c26p2">
<span class="pali m-text">ñāṇena kilese paṭisaṅkhāti.</span><br />
</p>
<p id="ps2p4c26p3">
<span class="pali m-text">Upekkhāsambojjhaṅgaparibhāvitā hoti mettācetovimutti.</span><br />
</p>
<p id="ps2p4c27p1">
<span class="pali m-text">Ime satta bojjhaṅgā mettāya cetovimuttiyā āsevanā honti.</span><br />
</p>
<p id="ps2p4c27p2">
<span class="pali m-text">Imehi sattahi bojjhaṅgehi mettācetovimutti āsevīyati.</span><br />
</p>
<p id="ps2p4c27p3">
<span class="pali m-text">Ime satta bojjhaṅgā mettāya cetovimuttiyā bhāvanā honti.</span><br />
</p>
<p id="ps2p4c27p4">
<span class="pali m-text">Imehi sattahi bojjhaṅgehi mettācetovimutti bhāvīyati.</span><br />
</p>
<p id="ps2p4c27p5">
<span class="pali m-text">Ime satta bojjhaṅgā mettāya cetovimuttiyā bahulīkatā honti.</span><br />
</p>
<p id="ps2p4c27p6">
<span class="pali m-text">Imehi sattahi bojjhaṅgehi mettācetovimutti bahulīkarīyati.</span><br />
</p>
<p id="ps2p4c27p7">
<span class="pali m-text">Ime satta bojjhaṅgā mettāya cetovimuttiyā alaṅkārā honti.</span><br />
</p>
<p id="ps2p4c27p8">
<span class="pali m-text">Imehi sattahi bojjhaṅgehi mettācetovimutti svālaṅkatā hoti.</span><br />
</p>
<p id="ps2p4c27p9">
<span class="pali m-text">Ime satta bojjhaṅgā mettāya cetovimuttiyā parikkhārā honti.</span><br />
</p>
<p id="ps2p4c27p10">
<span class="pali m-text">Imehi sattahi bojjhaṅgehi mettācetovimutti suparikkhatā hoti.</span><br />
</p>
<p id="ps2p4c27p11">
<span class="pali m-text">Ime satta bojjhaṅgā mettāya cetovimuttiyā parivārā honti.</span><br />
</p>
<p id="ps2p4c27p12">
<span class="pali m-text">Imehi sattahi bojjhaṅgehi mettācetovimutti suparivutā hoti.</span><br />
</p>
<p id="ps2p4c27p13">
<span class="pali m-text">Ime satta bojjhaṅgā mettāya cetovimuttiyā āsevanā honti, bhāvanā honti, bahulīkatā honti, alaṅkārā honti, parikkhārā honti, parivārā honti, pāripūrī honti, sahagatā honti, sahajātā honti, saṁsaṭṭhā honti, sampayuttā honti, pakkhandanā honti, pasīdanā honti, santiṭṭhanā honti, vimuccanā honti, “etaṁ santan”ti phassanā honti, yānīkatā honti, vatthukatā honti, anuṭṭhitā honti, paricitā honti, susamāraddhā honti, subhāvitā honti, svādhiṭṭhitā honti, susamuggatā honti, suvimuttā honti, nibbattenti jotenti patāpenti.</span><br />
</p>
<p id="ps2p4c28p0">
<span class="pali m-text">2.4.4. Maggaṅgavāra</span><br />
</p>
<p id="ps2p4c28p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c28p2">
<span class="pali m-text">sammā passati.</span><br />
</p>
<p id="ps2p4c28p3">
<span class="pali m-text">Sammādiṭṭhiparibhāvitā hoti mettācetovimutti.</span><br />
</p>
<p id="ps2p4c29p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c29p2">
<span class="pali m-text">sammā abhiniropeti.</span><br />
</p>
<p id="ps2p4c29p3">
<span class="pali m-text">Sammāsaṅkappaparibhāvitā hoti mettācetovimutti.</span><br />
</p>
<p id="ps2p4c30p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c30p2">
<span class="pali m-text">sammā pariggaṇhāti.</span><br />
</p>
<p id="ps2p4c30p3">
<span class="pali m-text">Sammāvācāparibhāvitā hoti mettācetovimutti.</span><br />
</p>
<p id="ps2p4c31p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c31p2">
<span class="pali m-text">sammā samuṭṭhāpeti.</span><br />
</p>
<p id="ps2p4c31p3">
<span class="pali m-text">Sammākammantaparibhāvitā hoti mettācetovimutti.</span><br />
</p>
<p id="ps2p4c32p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c32p2">
<span class="pali m-text">sammā vodāpeti.</span><br />
</p>
<p id="ps2p4c32p3">
<span class="pali m-text">Sammāājīvaparibhāvitā hoti mettācetovimutti.</span><br />
</p>
<p id="ps2p4c33p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c33p2">
<span class="pali m-text">sammā paggaṇhāti.</span><br />
</p>
<p id="ps2p4c33p3">
<span class="pali m-text">Sammāvāyāmaparibhāvitā hoti mettācetovimutti.</span><br />
</p>
<p id="ps2p4c34p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c34p2">
<span class="pali m-text">sammā upaṭṭhāpeti.</span><br />
</p>
<p id="ps2p4c34p3">
<span class="pali m-text">Sammāsatiparibhāvitā hoti mettācetovimutti.</span><br />
</p>
<p id="ps2p4c35p1">
<span class="pali m-text">Sabbe sattā averino hontu, khemino hontu, sukhino hontūti—</span><br />
</p>
<p id="ps2p4c35p2">
<span class="pali m-text">sammā samādahati.</span><br />
</p>
<p id="ps2p4c35p3">
<span class="pali m-text">Sammāsamādhiparibhāvitā hoti mettācetovimutti.</span><br />
</p>
<p id="ps2p4c36p1">
<span class="pali m-text">Ime aṭṭha maggaṅgā mettāya cetovimuttiyā āsevanā honti.</span><br />
</p>
<p id="ps2p4c36p2">
<span class="pali m-text">Imehi aṭṭhahi maggaṅgehi mettācetovimutti āsevīyati.</span><br />
</p>
<p id="ps2p4c36p3">
<span class="pali m-text">Ime aṭṭha maggaṅgā mettāya cetovimuttiyā bhāvanā honti.</span><br />
</p>
<p id="ps2p4c36p4">
<span class="pali m-text">Imehi aṭṭhahi maggaṅgehi mettācetovimutti bhāvīyati.</span><br />
</p>
<p id="ps2p4c36p5">
<span class="pali m-text">Ime aṭṭha maggaṅgā mettāya cetovimuttiyā bahulīkatā honti.</span><br />
</p>
<p id="ps2p4c36p6">
<span class="pali m-text">Imehi aṭṭhahi maggaṅgehi mettācetovimutti bahulīkarīyati.</span><br />
</p>
<p id="ps2p4c36p7">
<span class="pali m-text">Ime aṭṭha maggaṅgā mettāya cetovimuttiyā alaṅkārā honti.</span><br />
</p>
<p id="ps2p4c36p8">
<span class="pali m-text">Imehi aṭṭhahi maggaṅgehi mettācetovimutti svālaṅkatā honti.</span><br />
</p>
<p id="ps2p4c36p9">
<span class="pali m-text">Ime aṭṭha maggaṅgā mettāya cetovimuttiyā parikkhārā honti.</span><br />
</p>
<p id="ps2p4c36p10">
<span class="pali m-text">Imehi aṭṭhahi maggaṅgehi mettācetovimutti suparikkhatā hoti.</span><br />
</p>
<p id="ps2p4c36p11">
<span class="pali m-text">Ime aṭṭha maggaṅgā mettāya cetovimuttiyā parivārā honti.</span><br />
</p>
<p id="ps2p4c36p12">
<span class="pali m-text">Imehi aṭṭhahi maggaṅgehi mettācetovimutti suparivutā hoti.</span><br />
</p>
<p id="ps2p4c36p13">
<span class="pali m-text">Ime aṭṭha maggaṅgā mettāya cetovimuttiyā āsevanā honti, bhāvanā honti, bahulīkatā honti, alaṅkārā honti, parikkhārā honti, parivārā honti, pāripūrī honti, sahagatā honti, sahajātā honti, saṁsaṭṭhā honti, sampayuttā honti, pakkhandanā honti, pasīdanā honti, santiṭṭhanā honti, vimuccanā honti, “etaṁ santan”ti phassanā honti, yānīkatā honti, vatthukatā honti, anuṭṭhitā honti, paricitā honti, susamāraddhā honti, subhāvitā honti, svādhiṭṭhitā honti, susamuggatā honti, suvimuttā honti nibbattenti jotenti patāpenti.</span><br />
</p>
<p id="ps2p4c37p1">
<span class="pali m-text">Sabbesaṁ pāṇānaṁ …pe…</span><br />
</p>
<p id="ps2p4c37p2">
<span class="pali m-text">sabbesaṁ bhūtānaṁ …</span><br />
</p>
<p id="ps2p4c37p3">
<span class="pali m-text">sabbesaṁ puggalānaṁ …</span><br />
</p>
<p id="ps2p4c37p4">
<span class="pali m-text">sabbesaṁ attabhāvapariyāpannānaṁ …</span><br />
</p>
<p id="ps2p4c37p5">
<span class="pali m-text">sabbāsaṁ itthīnaṁ …</span><br />
</p>
<p id="ps2p4c37p6">
<span class="pali m-text">sabbesaṁ purisānaṁ …</span><br />
</p>
<p id="ps2p4c37p7">
<span class="pali m-text">sabbesaṁ ariyānaṁ …</span><br />
</p>
<p id="ps2p4c37p8">
<span class="pali m-text">sabbesaṁ anariyānaṁ …</span><br />
</p>
<p id="ps2p4c37p9">
<span class="pali m-text">sabbesaṁ devānaṁ …</span><br />
</p>
<p id="ps2p4c37p10">
<span class="pali m-text">sabbesaṁ manussānaṁ …</span><br />
</p>
<p id="ps2p4c37p11">
<span class="pali m-text">sabbesaṁ vinipātikānaṁ pīḷanaṁ vajjetvā apīḷanāya, upaghātaṁ vajjetvā anupaghātena, santāpaṁ vajjetvā asantāpena, pariyādānaṁ vajjetvā apariyādānena, vihesaṁ vajjetvā avihesāya, sabbe vinipātikā averino hontu mā verino, sukhino hontu mā dukkhino, sukhitattā hontu mā dukkhitattāti—</span><br />
</p>
<p id="ps2p4c37p12">
<span class="pali m-text">imehi aṭṭhahākārehi sabbe vinipātike mettāyatīti—mettā.</span><br />
</p>
<p id="ps2p4c37p13">
<span class="pali m-text">Taṁ dhammaṁ cetayatīti—ceto.</span><br />
</p>
<p id="ps2p4c37p14">
<span class="pali m-text">Sabbabyāpādapariyuṭṭhānehi vimuccatīti—vimutti.</span><br />
</p>
<p id="ps2p4c37p15">
<span class="pali m-text">Mettā ca ceto ca vimutti cāti—mettācetovimutti.</span><br />
</p>
<p id="ps2p4c38p1">
<span class="pali m-text">Sabbe vinipātikā averino hontu, khemino hontu, sukhino hontūti—</span><br />
</p>
<p id="ps2p4c38p2">
<span class="pali m-text">saddhāya adhimuccati.</span><br />
</p>
<p id="ps2p4c38p3">
<span class="pali m-text">Saddhindriyaparibhāvitā hoti mettācetovimutti …pe…</span><br />
</p>
<p id="ps2p4c38p4">
<span class="pali m-text">nibbattenti jotenti patāpenti.</span><br />
</p>
<p id="ps2p4c39p1">
<span class="pali m-text">Sabbesaṁ puratthimāya disāya sattānaṁ …pe…</span><br />
</p>
<p id="ps2p4c39p2">
<span class="pali m-text">sabbesaṁ pacchimāya disāya sattānaṁ …</span><br />
</p>
<p id="ps2p4c39p3">
<span class="pali m-text">sabbesaṁ uttarāya disāya sattānaṁ …</span><br />
</p>
<p id="ps2p4c39p4">
<span class="pali m-text">sabbesaṁ dakkhiṇāya disāya sattānaṁ …</span><br />
</p>
<p id="ps2p4c39p5">
<span class="pali m-text">sabbesaṁ puratthimāya anudisāya sattānaṁ …</span><br />
</p>
<p id="ps2p4c39p6">
<span class="pali m-text">sabbesaṁ pacchimāya anudisāya sattānaṁ …</span><br />
</p>
<p id="ps2p4c39p7">
<span class="pali m-text">sabbesaṁ uttarāya anudisāya sattānaṁ …</span><br />
</p>
<p id="ps2p4c39p8">
<span class="pali m-text">sabbesaṁ dakkhiṇāya anudisāya sattānaṁ …</span><br />
</p>
<p id="ps2p4c39p9">
<span class="pali m-text">sabbesaṁ heṭṭhimāya disāya sattānaṁ …</span><br />
</p>
<p id="ps2p4c39p10">
<span class="pali m-text">sabbesaṁ uparimāya disāya sattānaṁ pīḷanaṁ vajjetvā apīḷanāya, upaghātaṁ vajjetvā anupaghātena, santāpaṁ vajjetvā asantāpena, pariyādānaṁ vajjetvā apariyādānena, vihesaṁ vajjetvā avihesāya, sabbe uparimāya disāya sattā averino hontu mā verino, sukhino hontu mā dukkhino, sukhitattā hontu mā dukkhitattāti—</span><br />
</p>
<p id="ps2p4c39p11">
<span class="pali m-text">imehi aṭṭhahākārehi sabbe uparimāya disāya satte mettāyatīti—mettā.</span><br />
</p>
<p id="ps2p4c39p12">
<span class="pali m-text">Taṁ dhammaṁ cetayatīti—ceto.</span><br />
</p>
<p id="ps2p4c39p13">
<span class="pali m-text">Sabbabyāpādapariyuṭṭhānehi vimuccatīti—vimutti.</span><br />
</p>
<p id="ps2p4c39p14">
<span class="pali m-text">Mettā ca ceto ca vimutti cāti—mettācetovimutti.</span><br />
</p>
<p id="ps2p4c40p1">
<span class="pali m-text">Sabbe uparimāya disāya sattā averino hontu, khemino hontu, sukhino hontūti—</span><br />
</p>
<p id="ps2p4c40p2">
<span class="pali m-text">saddhāya adhimuccati.</span><br />
</p>
<p id="ps2p4c40p3">
<span class="pali m-text">Saddhindriyaparibhāvitā hoti mettācetovimutti …pe…</span><br />
</p>
<p id="ps2p4c40p4">
<span class="pali m-text">nibbattenti jotenti patāpenti.</span><br />
</p>
<p id="ps2p4c41p1">
<span class="pali m-text">Sabbesaṁ puratthimāya disāya pāṇānaṁ …pe…</span><br />
</p>
<p id="ps2p4c41p2">
<span class="pali m-text">bhūtānaṁ …</span><br />
</p>
<p id="ps2p4c41p3">
<span class="pali m-text">puggalānaṁ …</span><br />
</p>
<p id="ps2p4c41p4">
<span class="pali m-text">attabhāvapariyāpannānaṁ …</span><br />
</p>
<p id="ps2p4c41p5">
<span class="pali m-text">sabbāsaṁ itthīnaṁ …</span><br />
</p>
<p id="ps2p4c41p6">
<span class="pali m-text">sabbesaṁ purisānaṁ …</span><br />
</p>
<p id="ps2p4c41p7">
<span class="pali m-text">sabbesaṁ ariyānaṁ …</span><br />
</p>
<p id="ps2p4c41p8">
<span class="pali m-text">sabbesaṁ anariyānaṁ …</span><br />
</p>
<p id="ps2p4c41p9">
<span class="pali m-text">sabbesaṁ devānaṁ …</span><br />
</p>
<p id="ps2p4c41p10">
<span class="pali m-text">sabbesaṁ manussānaṁ …</span><br />
</p>
<p id="ps2p4c41p11">
<span class="pali m-text">sabbesaṁ vinipātikānaṁ …</span><br />
</p>
<p id="ps2p4c41p12">
<span class="pali m-text">sabbesaṁ pacchimāya disāya vinipātikānaṁ …</span><br />
</p>
<p id="ps2p4c41p13">
<span class="pali m-text">sabbesaṁ uttarāya disāya vinipātikānaṁ …</span><br />
</p>
<p id="ps2p4c41p14">
<span class="pali m-text">sabbesaṁ dakkhiṇāya disāya vinipātikānaṁ …</span><br />
</p>
<p id="ps2p4c41p15">
<span class="pali m-text">sabbesaṁ puratthimāya anudisāya vinipātikānaṁ …</span><br />
</p>
<p id="ps2p4c41p16">
<span class="pali m-text">sabbesaṁ pacchimāya anudisāya vinipātikānaṁ …</span><br />
</p>
<p id="ps2p4c41p17">
<span class="pali m-text">sabbesaṁ uttarāya anudisāya vinipātikānaṁ …</span><br />
</p>
<p id="ps2p4c41p18">
<span class="pali m-text">sabbesaṁ dakkhiṇāya anudisāya vinipātikānaṁ …</span><br />
</p>
<p id="ps2p4c41p19">
<span class="pali m-text">sabbesaṁ heṭṭhimāya disāya vinipātikānaṁ …</span><br />
</p>
<p id="ps2p4c41p20">
<span class="pali m-text">sabbesaṁ uparimāya disāya vinipātikānaṁ pīḷanaṁ vajjetvā apīḷanāya, upaghātaṁ vajjetvā anupaghātena, santāpaṁ vajjetvā asantāpena, pariyādānaṁ vajjetvā apariyādānena, vihesaṁ vajjetvā avihesāya, sabbe uparimāya disāya vinipātikā averino hontu mā verino, sukhino hontu mā dukkhino, sukhitattā hontu mā dukkhitattāti—</span><br />
</p>
<p id="ps2p4c41p21">
<span class="pali m-text">imehi aṭṭhahākārehi sabbe uparimāya disāya vinipātike mettāyatīti—mettā.</span><br />
</p>
<p id="ps2p4c41p22">
<span class="pali m-text">Taṁ dhammaṁ cetayatīti—ceto.</span><br />
</p>
<p id="ps2p4c41p23">
<span class="pali m-text">Sabbabyāpādapariyuṭṭhānehi vimuccatīti—vimutti.</span><br />
</p>
<p id="ps2p4c41p24">
<span class="pali m-text">Mettā ca ceto ca vimutti cāti—mettācetovimutti.</span><br />
</p>
<p id="ps2p4c42p1">
<span class="pali m-text">Sabbe uparimāya disāya vinipātikā averino hontu, khemino hontu, sukhino hontūti—</span><br />
</p>
<p id="ps2p4c42p2">
<span class="pali m-text">saddhāya adhimuccati.</span><br />
</p>
<p id="ps2p4c42p3">
<span class="pali m-text">Saddhindriyaparibhāvitā hoti mettācetovimutti.</span><br />
</p>
<p id="ps2p4c43p1">
<span class="pali m-text">Sabbe uparimāya disāya vinipātikā averino hontu, khemino hontu, sukhino hontūti—</span><br />
</p>
<p id="ps2p4c43p2">
<span class="pali m-text">vīriyaṁ paggaṇhāti.</span><br />
</p>
<p id="ps2p4c43p3">
<span class="pali m-text">Vīriyindriyaparibhāvitā hoti mettācetovimutti.</span><br />
</p>
<p id="ps2p4c44p1">
<span class="pali m-text">Satiṁ upaṭṭhāpeti.</span><br />
</p>
<p id="ps2p4c44p2">
<span class="pali m-text">Satindriyaparibhāvitā hoti mettācetovimutti.</span><br />
</p>
<p id="ps2p4c44p3">
<span class="pali m-text">Cittaṁ samādahati.</span><br />
</p>
<p id="ps2p4c44p4">
<span class="pali m-text">Samādhindriyaparibhāvitā hoti mettācetovimutti.</span><br />
</p>
<p id="ps2p4c44p5">
<span class="pali m-text">Paññāya pajānāti.</span><br />
</p>
<p id="ps2p4c44p6">
<span class="pali m-text">Paññindriyaparibhāvitā hoti mettācetovimutti.</span><br />
</p>
<p id="ps2p4c45p1">
<span class="pali m-text">Imāni pañcindriyāni mettāya cetovimuttiyā āsevanā honti.</span><br />
</p>
<p id="ps2p4c45p2">
<span class="pali m-text">Imehi pañcahi indriyehi mettācetovimutti āsevīyati …pe…</span><br />
</p>
<p id="ps2p4c45p3">
<span class="pali m-text">nibbattenti jotenti patāpenti.</span><br />
</p>
<p id="ps2p4c46p1">
<span class="pali m-text">Sabbe uparimāya disāya vinipātikā averino hontu, khemino hontu, sukhino hontūti—</span><br />
</p>
<p id="ps2p4c46p2">
<span class="pali m-text">assaddhiye na kampati, saddhābalaparibhāvitā hoti mettācetovimutti.</span><br />
</p>
<p id="ps2p4c46p3">
<span class="pali m-text">Kosajje na kampati, vīriyabalaparibhāvitā hoti mettācetovimutti.</span><br />
</p>
<p id="ps2p4c46p4">
<span class="pali m-text">Pamāde na kampati, satibalaparibhāvitā hoti mettācetovimutti.</span><br />
</p>
<p id="ps2p4c46p5">
<span class="pali m-text">Uddhacce na kampati, samādhibalaparibhāvitā hoti mettācetovimutti.</span><br />
</p>
<p id="ps2p4c46p6">
<span class="pali m-text">Avijjāya na kampati, paññābalaparibhāvitā hoti mettācetovimutti.</span><br />
</p>
<p id="ps2p4c47p1">
<span class="pali m-text">Imāni pañca balāni mettāya cetovimuttiyā āsevanā honti.</span><br />
</p>
<p id="ps2p4c47p2">
<span class="pali m-text">Imehi pañcahi balehi mettācetovimutti āsevīyati …pe…</span><br />
</p>
<p id="ps2p4c47p3">
<span class="pali m-text">nibbattenti jotenti patāpenti.</span><br />
</p>
<p id="ps2p4c48p1">
<span class="pali m-text">Sabbe uparimāya disāya vinipātikā averino hontu, khemino hontu, sukhino hontūti—</span><br />
</p>
<p id="ps2p4c48p2">
<span class="pali m-text">satiṁ upaṭṭhāpeti.</span><br />
</p>
<p id="ps2p4c48p3">
<span class="pali m-text">Satisambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p1">
<span class="pali m-text">Paññāya pavicināti, dhammavicayasambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p2">
<span class="pali m-text">Vīriyaṁ paggaṇhāti, vīriyasambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p3">
<span class="pali m-text">Pariḷāhaṁ paṭippassambheti, pītisambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p4">
<span class="pali m-text">Duṭṭhullaṁ paṭippassambheti, passaddhisambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p5">
<span class="pali m-text">Cittaṁ samādahati, samādhisambojjhaṅgaparibhāvitā hoti mettācetovimutti.</span><br />
</p>
<p id="ps2p4c49p6">
<span class="pali m-text">Ñāṇena kilese paṭisaṅkhāti, upekkhāsambojjhaṅgaparibhāvitā hoti mettācetovimutti.</span><br />
</p>
<p id="ps2p4c50p1">
<span class="pali m-text">Ime satta bojjhaṅgā mettāya cetovimuttiyā āsevanā honti.</span><br />
</p>
<p id="ps2p4c50p2">
<span class="pali m-text">Imehi sattahi bojjhaṅgehi mettācetovimutti āsevīyati …pe…</span><br />
</p>
<p id="ps2p4c50p3">
<span class="pali m-text">nibbattenti jotenti patāpenti.</span><br />
</p>
<p id="ps2p4c51p1">
<span class="pali m-text">Sabbe uparimāya disāya vinipātikā averino hontu, khemino hontu, sukhino hontūti—</span><br />
</p>
<p id="ps2p4c51p2">
<span class="pali m-text">sammā passati, sammādiṭṭhi paribhāvitā hoti mettācetovimutti.</span><br />
</p>
<p id="ps2p4c51p3">
<span class="pali m-text">Sammā abhiniropeti, sammāsaṅkappaparibhāvitā hoti mettācetovimutti.</span><br />
</p>
<p id="ps2p4c51p4">
<span class="pali m-text">Sammā pariggaṇhāti, sammāvācāparibhāvitā hoti mettācetovimutti.</span><br />
</p>
<p id="ps2p4c51p5">
<span class="pali m-text">Sammā samuṭṭhāpeti, sammākammantaparibhāvitā hoti mettācetovimutti.</span><br />
</p>
<p id="ps2p4c51p6">
<span class="pali m-text">Sammā vodāpeti, sammāājīvaparibhāvitā hoti mettācetovimutti.</span><br />
</p>
<p id="ps2p4c51p7">
<span class="pali m-text">Sammā paggaṇhāti, sammāvāyāmaparibhāvitā hoti mettācetovimutti.</span><br />
</p>
<p id="ps2p4c51p8">
<span class="pali m-text">Sammā upaṭṭhāti, sammāsatiparibhāvitā hoti mettācetovimutti.</span><br />
</p>
<p id="ps2p4c51p9">
<span class="pali m-text">Sammā samādahati, sammāsamādhiparibhāvitā hoti mettācetovimutti.</span><br />
</p>
<p id="ps2p4c52p1">
<span class="pali m-text">Ime aṭṭha maggaṅgā mettāya cetovimuttiyā āsevanā honti.</span><br />
</p>
<p id="ps2p4c52p2">
<span class="pali m-text">Imehi aṭṭhahi maggaṅgehi mettācetovimutti āsevīyati …pe…</span><br />
</p>
<p id="ps2p4c52p3">
<span class="pali m-text">ime aṭṭha maggaṅgā mettāya cetovimuttiyā paribhāvitā honti.</span><br />
</p>
<p id="ps2p4c52p4">
<span class="pali m-text">Imehi aṭṭhahi maggaṅgehi mettācetovimutti suparivutā hoti.</span><br />
</p>
<p id="ps2p4c52p5">
<span class="pali m-text">Ime aṭṭha maggaṅgā mettāya cetovimuttiyā āsevanā honti, bhāvanā honti, bahulīkatā honti, alaṅkārā honti, parikkhārā honti, parivārā honti, pāripūrī honti, sahagatā honti, sahajātā honti, saṁsaṭṭhā honti, sampayuttā honti, pakkhandanā honti, pasīdanā honti, santiṭṭhanā honti, vimuccanā honti, “etaṁ santan”ti phassanā honti, yānīkatā honti, vatthukatā honti, anuṭṭhitā honti, paricitā honti, susamāraddhā honti, subhāvitā honti, svādhiṭṭhitā honti, susamuggatā honti, suvimuttā honti nibbattenti jotenti patāpentīti.</span><br />
</p>
<p id="ps2p4c52p6">
<span class="pali m-text">Mettākathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ps0002p0003.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0002p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>