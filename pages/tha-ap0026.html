<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-ap0026.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/tha-ap0025.html">Previous</a></div>
<div class="m-col-s-6 m-text-right">
<a href="https://www.theravadan.org/pages/tha-ap0027.html">Next</a></div>
</div>
<p id="tha-ap26c0p2">
<span class="pali m-text">Subhūtivagga</span><br />
</p>
<section id="pancasilasamadaniyattheraapadana">
<span id="tha-ap26c0p3"></span><h2><span class="pali m-text">4. Pañcasīlasamādāniyattheraapadāna</span></h2>
<p id="tha-ap26c1p1">
<span class="pali m-text">“Nagare candavatiyā,</span><br />
</p>
<p id="tha-ap26c1p2">
<span class="pali m-text">bhatako āsahaṁ tadā;</span><br />
</p>
<p id="tha-ap26c1p3">
<span class="pali m-text">Parakammāyane yutto,</span><br />
</p>
<p id="tha-ap26c1p4">
<span class="pali m-text">pabbajjaṁ na labhāmahaṁ.</span><br />
</p>
<p id="tha-ap26c2p1">
<span class="pali m-text">Mahandhakārapihitā,</span><br />
</p>
<p id="tha-ap26c2p2">
<span class="pali m-text">tividhaggīhi ḍayhare;</span><br />
</p>
<p id="tha-ap26c2p3">
<span class="pali m-text">Kena nu kho upāyena,</span><br />
</p>
<p id="tha-ap26c2p4">
<span class="pali m-text">visaṁyutto bhave ahaṁ.</span><br />
</p>
<p id="tha-ap26c3p1">
<span class="pali m-text">Deyyadhammo ca me natthi,</span><br />
</p>
<p id="tha-ap26c3p2">
<span class="pali m-text">varāko bhatako ahaṁ;</span><br />
</p>
<p id="tha-ap26c3p3">
<span class="pali m-text">Yannūnāhaṁ pañcasīlaṁ,</span><br />
</p>
<p id="tha-ap26c3p4">
<span class="pali m-text">rakkheyyaṁ paripūrayaṁ.</span><br />
</p>
<p id="tha-ap26c4p1">
<span class="pali m-text">Anomadassissa munino,</span><br />
</p>
<p id="tha-ap26c4p2">
<span class="pali m-text">nisabho nāma sāvako;</span><br />
</p>
<p id="tha-ap26c4p3">
<span class="pali m-text">Tamahaṁ upasaṅkamma,</span><br />
</p>
<p id="tha-ap26c4p4">
<span class="pali m-text">pañcasikkhāpadaggahiṁ.</span><br />
</p>
<p id="tha-ap26c5p1">
<span class="pali m-text">Vassasatasahassāni,</span><br />
</p>
<p id="tha-ap26c5p2">
<span class="pali m-text">āyu vijjati tāvade;</span><br />
</p>
<p id="tha-ap26c5p3">
<span class="pali m-text">Tāvatā pañcasīlāni,</span><br />
</p>
<p id="tha-ap26c5p4">
<span class="pali m-text">paripuṇṇāni gopayiṁ.</span><br />
</p>
<p id="tha-ap26c6p1">
<span class="pali m-text">Maccukāle ca sampatte,</span><br />
</p>
<p id="tha-ap26c6p2">
<span class="pali m-text">devā assāsayanti maṁ;</span><br />
</p>
<p id="tha-ap26c6p3">
<span class="pali m-text">‘Ratho sahassayutto te,</span><br />
</p>
<p id="tha-ap26c6p4">
<span class="pali m-text">mārisāyaṁ upaṭṭhito’.</span><br />
</p>
<p id="tha-ap26c7p1">
<span class="pali m-text">Vattante carime citte,</span><br />
</p>
<p id="tha-ap26c7p2">
<span class="pali m-text">mama sīlaṁ anussariṁ;</span><br />
</p>
<p id="tha-ap26c7p3">
<span class="pali m-text">Tena kammena sukatena,</span><br />
</p>
<p id="tha-ap26c7p4">
<span class="pali m-text">tāvatiṁsaṁ agacchahaṁ.</span><br />
</p>
<p id="tha-ap26c8p1">
<span class="pali m-text">Tiṁsakkhattuñca devindo,</span><br />
</p>
<p id="tha-ap26c8p2">
<span class="pali m-text">devarajjamakārayiṁ;</span><br />
</p>
<p id="tha-ap26c8p3">
<span class="pali m-text">Dibbasukhaṁ anubhaviṁ,</span><br />
</p>
<p id="tha-ap26c8p4">
<span class="pali m-text">accharāhi purakkhato.</span><br />
</p>
<p id="tha-ap26c9p1">
<span class="pali m-text">Pañcasattatikkhattuñca,</span><br />
</p>
<p id="tha-ap26c9p2">
<span class="pali m-text">cakkavattī ahosahaṁ;</span><br />
</p>
<p id="tha-ap26c9p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap26c9p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap26c10p1">
<span class="pali m-text">Devalokā cavitvāna,</span><br />
</p>
<p id="tha-ap26c10p2">
<span class="pali m-text">sukkamūlena codito;</span><br />
</p>
<p id="tha-ap26c10p3">
<span class="pali m-text">Pure vesāliyaṁ jāto,</span><br />
</p>
<p id="tha-ap26c10p4">
<span class="pali m-text">mahāsāle suaḍḍhake.</span><br />
</p>
<p id="tha-ap26c11p1">
<span class="pali m-text">Vassūpanāyike kāle,</span><br />
</p>
<p id="tha-ap26c11p2">
<span class="pali m-text">dippante jinasāsane;</span><br />
</p>
<p id="tha-ap26c11p3">
<span class="pali m-text">Mātā ca me pitā ceva,</span><br />
</p>
<p id="tha-ap26c11p4">
<span class="pali m-text">pañcasikkhāpadaggahuṁ.</span><br />
</p>
<p id="tha-ap26c12p1">
<span class="pali m-text">Saha sutvānahaṁ sīlaṁ,</span><br />
</p>
<p id="tha-ap26c12p2">
<span class="pali m-text">mama sīlaṁ anussariṁ;</span><br />
</p>
<p id="tha-ap26c12p3">
<span class="pali m-text">Ekāsane nisīditvā,</span><br />
</p>
<p id="tha-ap26c12p4">
<span class="pali m-text">arahattamapāpuṇiṁ.</span><br />
</p>
<p id="tha-ap26c13p1">
<span class="pali m-text">&lt;b&gt;Jātiyā pañcavassena&lt;/b&gt;,</span><br />
</p>
<p id="tha-ap26c13p2">
<span class="pali m-text">arahattamapāpuṇiṁ;</span><br />
</p>
<p id="tha-ap26c13p3">
<span class="pali m-text">Upasampādayi buddho,</span><br />
</p>
<p id="tha-ap26c13p4">
<span class="pali m-text">guṇamaññāya cakkhumā.</span><br />
</p>
<p id="tha-ap26c14p1">
<span class="pali m-text">Paripuṇṇāni gopetvā,</span><br />
</p>
<p id="tha-ap26c14p2">
<span class="pali m-text">pañcasikkhāpadānahaṁ;</span><br />
</p>
<p id="tha-ap26c14p3">
<span class="pali m-text">Aparimeyye ito kappe,</span><br />
</p>
<p id="tha-ap26c14p4">
<span class="pali m-text">vinipātaṁ na gacchahaṁ.</span><br />
</p>
<p id="tha-ap26c15p1">
<span class="pali m-text">Svāhaṁ yasamanubhaviṁ,</span><br />
</p>
<p id="tha-ap26c15p2">
<span class="pali m-text">tesaṁ sīlāna vāhasā;</span><br />
</p>
<p id="tha-ap26c15p3">
<span class="pali m-text">Kappakoṭimpi kittento,</span><br />
</p>
<p id="tha-ap26c15p4">
<span class="pali m-text">kittaye ekadesakaṁ.</span><br />
</p>
<p id="tha-ap26c16p1">
<span class="pali m-text">Pañca sīlāni gopetvā,</span><br />
</p>
<p id="tha-ap26c16p2">
<span class="pali m-text">tayo hetū labhāmahaṁ;</span><br />
</p>
<p id="tha-ap26c16p3">
<span class="pali m-text">Dīghāyuko mahābhogo,</span><br />
</p>
<p id="tha-ap26c16p4">
<span class="pali m-text">tikkhapañño bhavāmahaṁ.</span><br />
</p>
<p id="tha-ap26c17p1">
<span class="pali m-text">Saṅkittento ca sabbesaṁ,</span><br />
</p>
<p id="tha-ap26c17p2">
<span class="pali m-text">adhimattañca porisaṁ;</span><br />
</p>
<p id="tha-ap26c17p3">
<span class="pali m-text">Bhavābhave saṁsaritvā,</span><br />
</p>
<p id="tha-ap26c17p4">
<span class="pali m-text">ete ṭhāne labhāmahaṁ.</span><br />
</p>
<p id="tha-ap26c18p1">
<span class="pali m-text">Aparimeyyasīlesu,</span><br />
</p>
<p id="tha-ap26c18p2">
<span class="pali m-text">vattantā jinasāvakā;</span><br />
</p>
<p id="tha-ap26c18p3">
<span class="pali m-text">Bhavesu yadi rajjeyyuṁ,</span><br />
</p>
<p id="tha-ap26c18p4">
<span class="pali m-text">vipāko kīdiso bhave.</span><br />
</p>
<p id="tha-ap26c19p1">
<span class="pali m-text">Suciṇṇaṁ me pañcasīlaṁ,</span><br />
</p>
<p id="tha-ap26c19p2">
<span class="pali m-text">bhatakena tapassinā;</span><br />
</p>
<p id="tha-ap26c19p3">
<span class="pali m-text">Tena sīlenahaṁ ajja,</span><br />
</p>
<p id="tha-ap26c19p4">
<span class="pali m-text">mocayiṁ sabbabandhanā.</span><br />
</p>
<p id="tha-ap26c20p1">
<span class="pali m-text">Aparimeyye ito kappe,</span><br />
</p>
<p id="tha-ap26c20p2">
<span class="pali m-text">pañca sīlāni gopayiṁ;</span><br />
</p>
<p id="tha-ap26c20p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap26c20p4">
<span class="pali m-text">pañcasīlānidaṁ phalaṁ.</span><br />
</p>
<p id="tha-ap26c21p1">
<span class="pali m-text">Paṭisambhidā catasso,</span><br />
</p>
<p id="tha-ap26c21p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap26c21p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap26c21p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap26c22p1">
<span class="pali m-text">Itthaṁ sudaṁ āyasmā pañcasīlasamādāniyo thero imā gāthāyo abhāsitthāti.</span><br />
</p>
<p id="tha-ap26c23p1">
<span class="pali m-text">Pañcasīlasamādāniyattherassāpadānaṁ catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>