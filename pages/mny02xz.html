<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 83 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny02xz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 83" />
  <meta name="twitter:title" content="Majjhima Nikāya 83" />
  <meta property="og:url" content="https://www.theravadan.org/pages/mny02xz.html" />
  <meta property="og:description" content="Translators: sujato Middle Discourses 83 Maghadevasutta About King Makhādeva Evaṁ me sutaṁ— So I have heard. ekaṁ samayaṁ bhagavā mithilāyaṁ viharati maghadevaambavane. At one time the Buddha was staying near Mithilā in the Makhādeva Mango Grove. Atha kho bhagavā aññatarasmiṁ padese sitaṁ pātvākāsi. Then the Buddha smiled at a certain …" />
  <meta name="twitter:description" content="Translators: sujato Middle Discourses 83 Maghadevasutta About King Makhādeva Evaṁ me sutaṁ— So I have heard. ekaṁ samayaṁ bhagavā mithilāyaṁ viharati maghadevaambavane. At one time the Buddha was staying near Mithilā in the Makhādeva Mango Grove. Atha kho bhagavā aññatarasmiṁ padese sitaṁ pātvākāsi. Then the Buddha smiled at a certain …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 83
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 83</span></p>
<p id="mn83c0p2">
<span class="m-text m-primary">Maghadevasutta</span><br />
<span class="m-text">About King Makhādeva</span><br />
</p>
<p id="mn83c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn83c1p2">
<span class="m-text m-primary">ekaṁ samayaṁ bhagavā mithilāyaṁ viharati maghadevaambavane.</span><br />
<span class="m-text">At one time the Buddha was staying near Mithilā in the Makhādeva Mango Grove.</span><br />
</p>
<p id="mn83c2p1">
<span class="m-text m-primary">Atha kho bhagavā aññatarasmiṁ padese sitaṁ pātvākāsi.</span><br />
<span class="m-text">Then the Buddha smiled at a certain spot.</span><br />
</p>
<p id="mn83c2p2">
<span class="m-text m-primary">Atha kho āyasmato ānandassa etadahosi:</span><br />
<span class="m-text">Then Venerable Ānanda thought,</span><br />
</p>
<p id="mn83c2p3">
<span class="m-text m-primary">“ko nu kho hetu, ko paccayo bhagavato sitassa pātukammāya?</span><br />
<span class="m-text">“What is the cause, what is the reason why the Buddha smiled?</span><br />
</p>
<p id="mn83c2p4">
<span class="m-text m-primary">Na akāraṇena tathāgatā sitaṁ pātukarontī”ti.</span><br />
<span class="m-text">Realized Ones do not smile for no reason.”</span><br />
</p>
<p id="mn83c2p5">
<span class="m-text m-primary">Atha kho āyasmā ānando ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="m-text">So Ānanda got up from his seat, arranged his robe over one shoulder, raised his joined palms toward the Buddha, and said,</span><br />
</p>
<p id="mn83c2p6">
<span class="m-text m-primary">“ko nu kho, bhante, hetu, ko paccayo bhagavato sitassa pātukammāya?</span><br />
<span class="m-text">“What is the cause, what is the reason why the Buddha smiled?</span><br />
</p>
<p id="mn83c2p7">
<span class="m-text m-primary">Na akāraṇena tathāgatā sitaṁ pātukarontī”ti.</span><br />
<span class="m-text">Realized Ones do not smile for no reason.”</span><br />
</p>
<p id="mn83c3p1">
<span class="m-text m-primary">“Bhūtapubbaṁ, ānanda, imissāyeva mithilāyaṁ rājā ahosi maghadevo nāma dhammiko dhammarājā dhamme ṭhito mahārājā;</span><br />
<span class="m-text">“Once upon a time, Ānanda, right here in Mithilā there was a just and principled king named Makhādeva, a great king who stood by his duty.</span><br />
</p>
<p id="mn83c3p2">
<span class="m-text m-primary">dhammaṁ carati brāhmaṇagahapatikesu negamesu ceva jānapadesu ca;</span><br />
<span class="m-text">He justly treated brahmins and householders, and people of town and country.</span><br />
</p>
<p id="mn83c3p3">
<span class="m-text m-primary">uposathañca upavasati cātuddasiṁ pañcadasiṁ aṭṭhamiñca pakkhassa.</span><br />
<span class="m-text">And he observed the sabbath on the fourteenth, fifteenth, and eighth of the fortnight.</span><br />
</p>
<p id="mn83c4p1">
<span class="m-text m-primary">Atha kho, ānanda, rājā maghadevo bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi:</span><br />
<span class="m-text">Then, after many years, many hundred years, many thousand years had passed, King Makhādeva addressed his barber,</span><br />
</p>
<p id="mn83c4p2">
<span class="m-text m-primary">‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti.</span><br />
<span class="m-text">‘My dear barber, when you see grey hairs growing on my head, please tell me.’</span><br />
</p>
<p id="mn83c4p3">
<span class="m-text m-primary">‘Evaṁ, devā’ti kho, ānanda, kappako rañño maghadevassa paccassosi.</span><br />
<span class="m-text">‘Yes, Your Majesty,’ replied the barber.</span><br />
</p>
<p id="mn83c4p4">
<span class="m-text m-primary">Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa sirasmiṁ palitāni jātāni.</span><br />
<span class="m-text">When many thousands of years had passed, the barber saw grey hairs growing on the king’s head.</span><br />
</p>
<p id="mn83c4p5">
<span class="m-text m-primary">Disvāna rājānaṁ maghadevaṁ etadavoca:</span><br />
<span class="m-text">He said to the king,</span><br />
</p>
<p id="mn83c4p6">
<span class="m-text m-primary">‘pātubhūtā kho devassa devadūtā, dissanti sirasmiṁ palitāni jātānī’ti.</span><br />
<span class="m-text">‘The messengers of the gods have shown themselves to you. Grey hairs can be seen growing on your head.’</span><br />
</p>
<p id="mn83c4p7">
<span class="m-text m-primary">‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti.</span><br />
<span class="m-text">‘Well then, my dear barber, carefully pull them out with tweezers and place them in my cupped hands.’</span><br />
</p>
<p id="mn83c4p8">
<span class="m-text m-primary">‘Evaṁ, devā’ti kho, ānanda, kappako rañño maghadevassa paṭissutvā tāni palitāni sādhukaṁ saṇḍāsena uddharitvā rañño maghadevassa añjalismiṁ patiṭṭhāpesi.</span><br />
<span class="m-text">‘Yes, Your Majesty,’ replied the barber, and he did as the king said.</span><br />
</p>
<p id="mn83c4p9">
<span class="m-text m-primary">Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca:</span><br />
<span class="m-text">The king gave the barber a prize village, then summoned the crown prince and said,</span><br />
</p>
<p id="mn83c4p10">
<span class="m-text m-primary">‘pātubhūtā kho me, tāta kumāra, devadūtā;</span><br />
<span class="m-text">‘Dear prince, the messengers of the gods have shown themselves to me.</span><br />
</p>
<p id="mn83c4p11">
<span class="m-text m-primary">dissanti sirasmiṁ palitāni jātāni;</span><br />
<span class="m-text">Grey hairs can be seen growing on my head.</span><br />
</p>
<p id="mn83c4p12">
<span class="m-text m-primary">bhuttā kho pana me mānusakā kāmā;</span><br />
<span class="m-text">I have enjoyed human pleasures.</span><br />
</p>
<p id="mn83c4p13">
<span class="m-text m-primary">samayo dibbe kāme pariyesituṁ.</span><br />
<span class="m-text">Now it is time to seek heavenly pleasures.</span><br />
</p>
<p id="mn83c4p14">
<span class="m-text m-primary">Ehi tvaṁ, tāta kumāra, imaṁ rajjaṁ paṭipajja.</span><br />
<span class="m-text">Come, dear prince, rule the realm.</span><br />
</p>
<p id="mn83c4p15">
<span class="m-text m-primary">Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi.</span><br />
<span class="m-text">I shall shave off my hair and beard, dress in ocher robes, and go forth from the lay life to homelessness.</span><br />
</p>
<p id="mn83c4p16">
<span class="m-text m-primary">Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi.</span><br />
<span class="m-text">For dear prince, you too will one day see grey hairs growing on your head. When this happens, after giving a prize village to the barber and carefully instructing the crown prince in kingship, you should shave off your hair and beard, dress in ocher robes, and go forth from the lay life to homelessness.</span><br />
</p>
<p id="mn83c4p17">
<span class="m-text m-primary">Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi.</span><br />
<span class="m-text">Keep up this good practice that I have founded. Do not be my final man.</span><br />
</p>
<p id="mn83c4p18">
<span class="m-text m-primary">Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti.</span><br />
<span class="m-text">Whatever generation is current when such good practice is broken, he is their final man.</span><br />
</p>
<p id="mn83c4p19">
<span class="m-text m-primary">Taṁ tāhaṁ, tāta kumāra, evaṁ vadāmi—</span><br />
<span class="m-text">Therefore I say to you,</span><br />
</p>
<p id="mn83c4p20">
<span class="m-text m-primary">yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti.</span><br />
<span class="m-text">“Keep up this good practice that I have founded. Do not be my final man.”’</span><br />
</p>
<p id="mn83c5p1">
<span class="m-text m-primary">Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.</span><br />
<span class="m-text">And so, after giving a prize village to the barber and carefully instructing the crown prince in kingship, King Makhādeva shaved off his hair and beard, dressed in ocher robes, and went forth from the lay life to homelessness here in this mango grove.</span><br />
</p>
<p id="mn83c5p2">
<span class="m-text m-primary">So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
<span class="m-text">He meditated spreading a heart full of love to one direction, and to the second, and to the third, and to the fourth. In the same way above, below, across, everywhere, all around, he spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="mn83c5p3">
<span class="m-text m-primary">Karuṇāsahagatena cetasā …</span><br />
<span class="m-text">He meditated spreading a heart full of compassion …</span><br />
</p>
<p id="mn83c5p4">
<span class="m-text m-primary">muditāsahagatena cetasā …</span><br />
<span class="m-text">rejoicing …</span><br />
</p>
<p id="mn83c5p5">
<span class="m-text m-primary">upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
<span class="m-text">equanimity to one direction, and to the second, and to the third, and to the fourth. In the same way above, below, across, everywhere, all around, he spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="mn83c6p1">
<span class="m-text m-primary">Rājā kho panānanda, maghadevo caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari.</span><br />
<span class="m-text">For 84,000 years King Makhādeva played games as a child, for 84,000 years he acted as viceroy, for 84,000 years he ruled the realm, and for 84,000 years he led the spiritual life after going forth here in this mango grove.</span><br />
</p>
<p id="mn83c6p2">
<span class="m-text m-primary">So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi.</span><br />
<span class="m-text">Having developed these four Brahmā meditations, when his body broke up, after death, he was reborn in a good place, a Brahmā realm.</span><br />
</p>
<p id="mn83c7p1">
<span class="m-text m-primary">Atha kho rañño, ānanda, maghadevassa putto bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi:</span><br />
<span class="m-text">Then, after many years, many hundred years, many thousand years had passed, King Makhādeva’s son addressed his barber,</span><br />
</p>
<p id="mn83c7p2">
<span class="m-text m-primary">‘yadā me, samma kappaka, passeyyāsi sirasmiṁ palitāni jātāni, atha kho āroceyyāsī’ti.</span><br />
<span class="m-text">‘My dear barber, when you see grey hairs growing on my head, please tell me.’</span><br />
</p>
<p id="mn83c7p3">
<span class="m-text m-primary">‘Evaṁ, devā’ti kho, ānanda, kappako rañño maghadevassa puttassa paccassosi.</span><br />
<span class="m-text">And all unfolded as in the case of his father.</span><br />
</p>
<p id="mn83c7p4">
<span class="m-text m-primary">Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa puttassa sirasmiṁ palitāni jātāni.</span><br />
</p>
<p id="mn83c7p5">
<span class="m-text m-primary">Disvāna rañño maghadevassa puttaṁ etadavoca:</span><br />
</p>
<p id="mn83c7p6">
<span class="m-text m-primary">‘pātubhūtā kho devassa devadūtā;</span><br />
</p>
<p id="mn83c7p7">
<span class="m-text m-primary">dissanti sirasmiṁ palitāni jātānī’ti.</span><br />
</p>
<p id="mn83c7p8">
<span class="m-text m-primary">‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti.</span><br />
</p>
<p id="mn83c7p9">
<span class="m-text m-primary">‘Evaṁ, devā’ti kho, ānanda, kappako rañño maghadevassa puttassa paṭissutvā tāni palitāni sādhukaṁ saṇḍāsena uddharitvā rañño maghadevassa puttassa añjalismiṁ patiṭṭhāpesi.</span><br />
</p>
<p id="mn83c8p1">
<span class="m-text m-primary">Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca:</span><br />
</p>
<p id="mn83c8p2">
<span class="m-text m-primary">‘pātubhūtā kho me, tāta kumāra, devadūtā;</span><br />
</p>
<p id="mn83c8p3">
<span class="m-text m-primary">dissanti sirasmiṁ palitāni jātāni;</span><br />
</p>
<p id="mn83c8p4">
<span class="m-text m-primary">bhuttā kho pana me mānusakā kāmā;</span><br />
</p>
<p id="mn83c8p5">
<span class="m-text m-primary">samayo dibbe kāme pariyesituṁ.</span><br />
</p>
<p id="mn83c8p6">
<span class="m-text m-primary">Ehi tvaṁ, tāta kumāra, imaṁ rajjaṁ paṭipajja.</span><br />
</p>
<p id="mn83c8p7">
<span class="m-text m-primary">Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi.</span><br />
</p>
<p id="mn83c8p8">
<span class="m-text m-primary">Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi.</span><br />
</p>
<p id="mn83c8p9">
<span class="m-text m-primary">Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi.</span><br />
</p>
<p id="mn83c8p10">
<span class="m-text m-primary">Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti.</span><br />
</p>
<p id="mn83c8p11">
<span class="m-text m-primary">Taṁ tāhaṁ, tāta kumāra, evaṁ vadāmi—</span><br />
</p>
<p id="mn83c8p12">
<span class="m-text m-primary">yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti.</span><br />
</p>
<p id="mn83c9p1">
<span class="m-text m-primary">Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.</span><br />
</p>
<p id="mn83c9p2">
<span class="m-text m-primary">So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
</p>
<p id="mn83c9p3">
<span class="m-text m-primary">Karuṇāsahagatena cetasā …</span><br />
</p>
<p id="mn83c9p4">
<span class="m-text m-primary">muditāsahagatena cetasā …</span><br />
</p>
<p id="mn83c9p5">
<span class="m-text m-primary">upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
</p>
<p id="mn83c9p6">
<span class="m-text m-primary">Rañño kho panānanda, maghadevassa putto caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari.</span><br />
</p>
<p id="mn83c9p7">
<span class="m-text m-primary">So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi.</span><br />
<span class="m-text">And having developed the four Brahmā meditations, when his body broke up, after death, Makhādeva’s son was reborn in a good place, a Brahmā realm.</span><br />
</p>
<p id="mn83c10p1">
<span class="m-text m-primary">Rañño kho panānanda, maghadevassa puttapaputtakā tassa paramparā caturāsītirājasahassāni imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁsu.</span><br />
<span class="m-text">And a lineage of 84,000 kings, sons of sons of King Makhādeva, shaved off their hair and beard, dressed in ocher robes, and went forth from the lay life to homelessness here in this mango grove.</span><br />
</p>
<p id="mn83c10p2">
<span class="m-text m-primary">Te mettāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihariṁsu.</span><br />
<span class="m-text">They meditated spreading a heart full of love …</span><br />
</p>
<p id="mn83c11p1">
<span class="m-text m-primary">Karuṇāsahagatena cetasā …</span><br />
<span class="m-text">compassion …</span><br />
</p>
<p id="mn83c11p2">
<span class="m-text m-primary">muditāsahagatena cetasā …</span><br />
<span class="m-text">rejoicing …</span><br />
</p>
<p id="mn83c11p3">
<span class="m-text m-primary">upekkhāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihariṁsu.</span><br />
<span class="m-text">equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="mn83c11p4">
<span class="m-text m-primary">Caturāsītivassasahassāni kumārakīḷitaṁ kīḷiṁsu, caturāsītivassasahassāni oparajjaṁ kāresuṁ, caturāsītivassasahassāni rajjaṁ kāresuṁ, caturāsītivassasahassāni imasmiṁyeva maghadevaambavane agārasmā anagāriyaṁ pabbajitā brahmacariyamacariṁsu.</span><br />
<span class="m-text">For 84,000 years they played games as a child, for 84,000 years they acted as viceroy, for 84,000 years they ruled the realm, and for 84,000 years they led the spiritual life after going forth here in this mango grove.</span><br />
</p>
<p id="mn83c11p5">
<span class="m-text m-primary">Te cattāro brahmavihāre bhāvetvā kāyassa bhedā paraṁ maraṇā brahmalokūpagā ahesuṁ.</span><br />
<span class="m-text">And having developed the four Brahmā meditations, when their bodies broke up, after death, they were reborn in a good place, a Brahmā realm.</span><br />
</p>
<p id="mn83c12p1">
<span class="m-text m-primary">Nimi tesaṁ rājā pacchimako ahosi dhammiko dhammarājā dhamme ṭhito mahārājā;</span><br />
<span class="m-text">Nimi was the last of those kings, a just and principled king, a great king who stood by his duty.</span><br />
</p>
<p id="mn83c12p2">
<span class="m-text m-primary">dhammaṁ carati brāhmaṇagahapatikesu negamesu ceva jānapadesu ca;</span><br />
<span class="m-text">He justly treated brahmins and householders, and people of town and country.</span><br />
</p>
<p id="mn83c12p3">
<span class="m-text m-primary">uposathañca upavasati cātuddasiṁ pañcadasiṁ aṭṭhamiñca pakkhassa.</span><br />
<span class="m-text">And he observed the sabbath on the fourteenth, fifteenth, and eighth of the fortnight.</span><br />
</p>
<p id="mn83c13p1">
<span class="m-text m-primary">Bhūtapubbaṁ, ānanda, devānaṁ tāvatiṁsānaṁ sudhammāyaṁ sabhāyaṁ sannisinnānaṁ sannipatitānaṁ ayamantarākathā udapādi:</span><br />
<span class="m-text">Once upon a time, Ānanda, while the gods of the Thirty-Three were sitting together in the Hall of Justice, this discussion came up among them:</span><br />
</p>
<p id="mn83c13p2">
<span class="m-text m-primary">‘lābhā vata, bho, videhānaṁ, suladdhaṁ vata, bho, videhānaṁ,</span><br />
<span class="m-text">‘The people of Videha are so fortunate, so very fortunate</span><br />
</p>
<p id="mn83c13p3">
<span class="m-text m-primary">yesaṁ nimi rājā dhammiko dhammarājā dhamme ṭhito mahārājā;</span><br />
<span class="m-text">to have Nimi as their king. He is a just and principled king, a great king who stands by his duty.</span><br />
</p>
<p id="mn83c13p4">
<span class="m-text m-primary">dhammaṁ carati brāhmaṇagahapatikesu negamesu ceva jānapadesu ca;</span><br />
<span class="m-text">He justly treats brahmins and householders, and people of town and country.</span><br />
</p>
<p id="mn83c13p5">
<span class="m-text m-primary">uposathañca upavasati cātuddasiṁ pañcadasiṁ aṭṭhamiñca pakkhassā’ti.</span><br />
<span class="m-text">And he observes the sabbath on the fourteenth, fifteenth, and eighth of the fortnight.’</span><br />
</p>
<p id="mn83c13p6">
<span class="m-text m-primary">Atha kho, ānanda, sakko devānamindo deve tāvatiṁse āmantesi:</span><br />
<span class="m-text">Then Sakka, lord of gods, addressed the gods of the Thirty-Three,</span><br />
</p>
<p id="mn83c13p7">
<span class="m-text m-primary">‘iccheyyātha no tumhe, mārisā, nimiṁ rājānaṁ daṭṭhun’ti?</span><br />
<span class="m-text">‘Good sirs, would you like to see King Nimi?’</span><br />
</p>
<p id="mn83c13p8">
<span class="m-text m-primary">‘Icchāma mayaṁ, mārisa, nimiṁ rājānaṁ daṭṭhun’ti.</span><br />
<span class="m-text">‘We would.’</span><br />
</p>
<p id="mn83c13p9">
<span class="m-text m-primary">Tena kho pana, ānanda, samayena nimi rājā tadahuposathe pannarase sīsaṁnhāto uposathiko uparipāsādavaragato nisinno hoti.</span><br />
<span class="m-text">Now at that time it was the fifteenth day sabbath, and King Nimi had bathed his head and was sitting upstairs in the royal longhouse to observe the sabbath.</span><br />
</p>
<p id="mn83c13p10">
<span class="m-text m-primary">Atha kho, ānanda, sakko devānamindo—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito nimissa rañño pamukhe pāturahosi.</span><br />
<span class="m-text">Then, as easily as a strong person would extend or contract their arm, Sakka vanished from the Thirty-Three gods and reappeared in front of King Nimi.</span><br />
</p>
<p id="mn83c13p11">
<span class="m-text m-primary">Atha kho, ānanda, sakko devānamindo nimiṁ rājānaṁ etadavoca:</span><br />
<span class="m-text">He said to the king,</span><br />
</p>
<p id="mn83c13p12">
<span class="m-text m-primary">‘lābhā te, mahārāja, suladdhaṁ te, mahārāja.</span><br />
<span class="m-text">‘You’re fortunate, great king, so very fortunate.</span><br />
</p>
<p id="mn83c13p13">
<span class="m-text m-primary">Devā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā:</span><br />
<span class="m-text">The gods of the Thirty-Three were sitting together in the Hall of Justice, where they spoke very highly of you.</span><br />
</p>
<p id="mn83c13p14">
<span class="m-text m-primary">“lābhā vata, bho, videhānaṁ, suladdhaṁ vata, bho, videhānaṁ,</span><br />
</p>
<p id="mn83c13p15">
<span class="m-text m-primary">yesaṁ nimi rājā dhammiko dhammarājā dhamme ṭhito mahārājā;</span><br />
</p>
<p id="mn83c13p16">
<span class="m-text m-primary">dhammaṁ carati brāhmaṇagahapatikesu negamesu ceva jānapadesu ca;</span><br />
</p>
<p id="mn83c13p17">
<span class="m-text m-primary">uposathañca upavasati cātuddasiṁ pañcadasiṁ aṭṭhamiñca pakkhassā”ti.</span><br />
</p>
<p id="mn83c13p18">
<span class="m-text m-primary">Devā te, mahārāja, tāvatiṁsā dassanakāmā.</span><br />
<span class="m-text">They would like to see you.</span><br />
</p>
<p id="mn83c13p19">
<span class="m-text m-primary">Tassa te ahaṁ, mahārāja, sahassayuttaṁ ājaññarathaṁ pahiṇissāmi;</span><br />
<span class="m-text">I shall send a chariot harnessed with a thousand thoroughbreds for you, great king.</span><br />
</p>
<p id="mn83c13p20">
<span class="m-text m-primary">abhiruheyyāsi, mahārāja, dibbaṁ yānaṁ avikampamāno’ti.</span><br />
<span class="m-text">Mount the heavenly chariot, great king! Do not waver.’</span><br />
</p>
<p id="mn83c13p21">
<span class="m-text m-primary">Adhivāsesi kho, ānanda, nimi rājā tuṇhībhāvena.</span><br />
<span class="m-text">King Nimi consented in silence.</span><br />
</p>
<p id="mn83c13p22">
<span class="m-text m-primary">Atha kho, ānanda, sakko devānamindo nimissa rañño adhivāsanaṁ viditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—nimissa rañño pamukhe antarahito devesu tāvatiṁsesu pāturahosi.</span><br />
<span class="m-text">Then, knowing that the king had consented, as easily as a strong person would extend or contract their arm, Sakka vanished from King Nimi and reappeared among the Thirty-Three gods.</span><br />
</p>
<p id="mn83c14p1">
<span class="m-text m-primary">Atha kho, ānanda, sakko devānamindo mātaliṁ saṅgāhakaṁ āmantesi:</span><br />
<span class="m-text">Then Sakka, lord of gods, addressed his charioteer Mātali,</span><br />
</p>
<p id="mn83c14p2">
<span class="m-text m-primary">‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ upasaṅkamitvā evaṁ vadehi—</span><br />
<span class="m-text">‘Come, dear Mātali, harness the chariot with a thousand thoroughbreds. Then go to King Nimi and say,</span><br />
</p>
<p id="mn83c14p3">
<span class="m-text m-primary">ayaṁ te, mahārāja, sahassayutto ājaññaratho sakkena devānamindena pesito;</span><br />
<span class="m-text">“Great king, this chariot has been sent for you by Sakka, lord of gods.</span><br />
</p>
<p id="mn83c14p4">
<span class="m-text m-primary">abhiruheyyāsi, mahārāja, dibbaṁ yānaṁ avikampamāno’ti.</span><br />
<span class="m-text">Mount the heavenly chariot, great king! Do not waver.”’</span><br />
</p>
<p id="mn83c14p5">
<span class="m-text m-primary">‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ upasaṅkamitvā etadavoca:</span><br />
<span class="m-text">‘Yes, lord,’ replied Mātali. He did as Sakka asked, and said to the king,</span><br />
</p>
<p id="mn83c14p6">
<span class="m-text m-primary">‘ayaṁ te, mahārāja, sahassayutto ājaññaratho sakkena devānamindena pesito;</span><br />
<span class="m-text">‘Great king, this chariot has been sent for you by Sakka, lord of gods.</span><br />
</p>
<p id="mn83c14p7">
<span class="m-text m-primary">abhiruha, mahārāja, dibbaṁ yānaṁ avikampamāno.</span><br />
<span class="m-text">Mount the heavenly chariot, great king! Do not waver.</span><br />
</p>
<p id="mn83c14p8">
<span class="m-text m-primary">Api ca, mahārāja, katamena taṁ nemi, yena vā pāpakammā pāpakānaṁ kammānaṁ vipākaṁ paṭisaṁvedenti, yena vā kalyāṇakammā kalyāṇakammānaṁ vipākaṁ paṭisaṁvedentī’ti?</span><br />
<span class="m-text">But which way should we go—the way of those who experience the result of bad deeds, or the way of those who experience the result of good deeds?’</span><br />
</p>
<p id="mn83c14p9">
<span class="m-text m-primary">‘Ubhayeneva maṁ, mātali, nehī’ti.</span><br />
<span class="m-text">‘Take me both ways, Mātali.’</span><br />
</p>
<p id="mn83c15p1">
<span class="m-text m-primary">Sampavesesi kho, ānanda, mātali, saṅgāhako nimiṁ rājānaṁ sudhammaṁ sabhaṁ.</span><br />
<span class="m-text">Mātali brought King Nimi to the Hall of Justice.</span><br />
</p>
<p id="mn83c15p2">
<span class="m-text m-primary">Addasā kho, ānanda, sakko devānamindo nimiṁ rājānaṁ dūratova āgacchantaṁ.</span><br />
<span class="m-text">Sakka saw King Nimi coming off in the distance,</span><br />
</p>
<p id="mn83c15p3">
<span class="m-text m-primary">Disvāna nimiṁ rājānaṁ etadavoca:</span><br />
<span class="m-text">and said to him:</span><br />
</p>
<p id="mn83c15p4">
<span class="m-text m-primary">‘ehi kho, mahārāja.</span><br />
<span class="m-text">‘Come, great king!</span><br />
</p>
<p id="mn83c15p5">
<span class="m-text m-primary">Svāgataṁ, mahārāja.</span><br />
<span class="m-text">Welcome, great king!</span><br />
</p>
<p id="mn83c15p6">
<span class="m-text m-primary">Devā te dassanakāmā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā:</span><br />
<span class="m-text">The gods of the Thirty-Three who wanted to see you were sitting together in the Hall of Justice, where they spoke very highly of you.</span><br />
</p>
<p id="mn83c15p7">
<span class="m-text m-primary">“lābhā vata, bho, videhānaṁ, suladdhaṁ vata, bho, videhānaṁ,</span><br />
</p>
<p id="mn83c15p8">
<span class="m-text m-primary">yesaṁ nimi rājā dhammiko dhammarājā dhamme ṭhito mahārājā;</span><br />
</p>
<p id="mn83c15p9">
<span class="m-text m-primary">dhammaṁ carati brāhmaṇagahapatikesu negamesu ceva jānapadesu ca;</span><br />
</p>
<p id="mn83c15p10">
<span class="m-text m-primary">uposathañca upavasati cātuddasiṁ pañcadasiṁ aṭṭhamiñca pakkhassā”ti.</span><br />
</p>
<p id="mn83c15p11">
<span class="m-text m-primary">Devā te, mahārāja, tāvatiṁsā dassanakāmā.</span><br />
<span class="m-text">The gods of the Thirty-Three would like to see you.</span><br />
</p>
<p id="mn83c15p12">
<span class="m-text m-primary">Abhirama, mahārāja, devesu devānubhāvenā’ti.</span><br />
<span class="m-text">Enjoy divine glory among the gods!’</span><br />
</p>
<p id="mn83c15p13">
<span class="m-text m-primary">‘Alaṁ, mārisa, tattheva maṁ mithilaṁ paṭinetu.</span><br />
<span class="m-text">‘Enough, good sir. Send me back to Mithila right away.</span><br />
</p>
<p id="mn83c15p14">
<span class="m-text m-primary">Tathāhaṁ dhammaṁ carissāmi brāhmaṇagahapatikesu negamesu ceva jānapadesu ca;</span><br />
<span class="m-text">That way I shall justly treat brahmins and householders, and people of town and country.</span><br />
</p>
<p id="mn83c15p15">
<span class="m-text m-primary">uposathañca upavasāmi cātuddasiṁ pañcadasiṁ aṭṭhamiñca pakkhassā’ti.</span><br />
<span class="m-text">And I shall observe the sabbath on the fourteenth, fifteenth, and eighth of the fortnight.’</span><br />
</p>
<p id="mn83c16p1">
<span class="m-text m-primary">Atha kho, ānanda, sakko devānamindo mātaliṁ saṅgāhakaṁ āmantesi:</span><br />
<span class="m-text">Then Sakka, lord of gods, addressed his charioteer Mātali,</span><br />
</p>
<p id="mn83c16p2">
<span class="m-text m-primary">‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinehī’ti.</span><br />
<span class="m-text">‘Come, dear Mātali, harness the chariot with a thousand thoroughbreds and send King Nimi back to Mithila right away.’</span><br />
</p>
<p id="mn83c16p3">
<span class="m-text m-primary">‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinesi.</span><br />
<span class="m-text">‘Yes, lord,’ replied Mātali, and did as Sakka asked.</span><br />
</p>
<p id="mn83c16p4">
<span class="m-text m-primary">Tatra sudaṁ, ānanda, nimi rājā dhammaṁ carati brāhmaṇagahapatikesu negamesu ceva jānapadesu ca, uposathañca upavasati cātuddasiṁ pañcadasiṁ aṭṭhamiñca pakkhassāti.</span><br />
<span class="m-text">And there King Nimi justly treated his people, and observed the sabbath.</span><br />
</p>
<p id="mn83c16p5">
<span class="m-text m-primary">Atha kho, ānanda, nimi rājā bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi:</span><br />
<span class="m-text">Then, after many years, many hundred years, many thousand years had passed, King Nimi addressed his barber,</span><br />
</p>
<p id="mn83c16p6">
<span class="m-text m-primary">‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti.</span><br />
<span class="m-text">‘My dear barber, when you see grey hairs growing on my head, please tell me.’</span><br />
</p>
<p id="mn83c16p7">
<span class="m-text m-primary">‘Evaṁ, devā’ti kho, ānanda, kappako nimissa rañño paccassosi.</span><br />
<span class="m-text">And all unfolded as before.</span><br />
</p>
<p id="mn83c16p8">
<span class="m-text m-primary">Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena nimissa rañño sirasmiṁ palitāni jātāni.</span><br />
</p>
<p id="mn83c16p9">
<span class="m-text m-primary">Disvāna nimiṁ rājānaṁ etadavoca:</span><br />
</p>
<p id="mn83c16p10">
<span class="m-text m-primary">‘pātubhūtā kho devassa devadūtā;</span><br />
</p>
<p id="mn83c16p11">
<span class="m-text m-primary">dissanti sirasmiṁ palitāni jātānī’ti.</span><br />
</p>
<p id="mn83c16p12">
<span class="m-text m-primary">‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti.</span><br />
</p>
<p id="mn83c16p13">
<span class="m-text m-primary">‘Evaṁ, devā’ti kho, ānanda, kappako nimissa rañño paṭissutvā tāni palitāni sādhukaṁ saṇḍāsena uddharitvā nimissa rañño añjalismiṁ patiṭṭhāpesi.</span><br />
</p>
<p id="mn83c16p14">
<span class="m-text m-primary">Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca:</span><br />
</p>
<p id="mn83c16p15">
<span class="m-text m-primary">‘pātubhūtā kho me, tāta kumāra, devadūtā;</span><br />
</p>
<p id="mn83c16p16">
<span class="m-text m-primary">dissanti sirasmiṁ palitāni jātāni;</span><br />
</p>
<p id="mn83c16p17">
<span class="m-text m-primary">bhuttā kho pana me mānusakā kāmā;</span><br />
</p>
<p id="mn83c16p18">
<span class="m-text m-primary">samayo dibbe kāme pariyesituṁ.</span><br />
</p>
<p id="mn83c16p19">
<span class="m-text m-primary">Ehi tvaṁ, tāta kumāra, imaṁ rajjaṁ paṭipajja.</span><br />
</p>
<p id="mn83c16p20">
<span class="m-text m-primary">Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi.</span><br />
</p>
<p id="mn83c16p21">
<span class="m-text m-primary">Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi.</span><br />
</p>
<p id="mn83c16p22">
<span class="m-text m-primary">Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi.</span><br />
</p>
<p id="mn83c16p23">
<span class="m-text m-primary">Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti.</span><br />
</p>
<p id="mn83c16p24">
<span class="m-text m-primary">Taṁ tāhaṁ, tāta kumāra, evaṁ vadāmi:</span><br />
</p>
<p id="mn83c16p25">
<span class="m-text m-primary">“yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī”’ti.</span><br />
</p>
<p id="mn83c17-19p1">
<span class="m-text m-primary">Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.</span><br />
</p>
<p id="mn83c17-19p2">
<span class="m-text m-primary">So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
</p>
<p id="mn83c17-19p3">
<span class="m-text m-primary">Karuṇāsahagatena cetasā …</span><br />
</p>
<p id="mn83c17-19p4">
<span class="m-text m-primary">muditāsahagatena cetasā …</span><br />
</p>
<p id="mn83c17-19p5">
<span class="m-text m-primary">upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi.</span><br />
</p>
<p id="mn83c17-19p6">
<span class="m-text m-primary">Nimi kho panānanda, rājā caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari.</span><br />
</p>
<p id="mn83c17-19p7">
<span class="m-text m-primary">So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi.</span><br />
<span class="m-text">And having developed the four Brahmā meditations, when his body broke up, after death, King Nimi was reborn in a good place, a Brahmā realm.</span><br />
</p>
<p id="mn83c20p1">
<span class="m-text m-primary">Nimissa kho panānanda, rañño kaḷārajanako nāma putto ahosi.</span><br />
<span class="m-text">But King Nimi had a son named Kaḷārajanaka.</span><br />
</p>
<p id="mn83c20p2">
<span class="m-text m-primary">Na so agārasmā anagāriyaṁ pabbaji.</span><br />
<span class="m-text">He didn’t go forth from the lay life to homelessness.</span><br />
</p>
<p id="mn83c20p3">
<span class="m-text m-primary">So taṁ kalyāṇaṁ vattaṁ samucchindi.</span><br />
<span class="m-text">He broke that good practice.</span><br />
</p>
<p id="mn83c20p4">
<span class="m-text m-primary">So tesaṁ antimapuriso ahosi.</span><br />
<span class="m-text">He was their final man.</span><br />
</p>
<p id="mn83c21p1">
<span class="m-text m-primary">Siyā kho pana te, ānanda, evamassa:</span><br />
<span class="m-text">Ānanda, you might think,</span><br />
</p>
<p id="mn83c21p2">
<span class="m-text m-primary">‘añño nūna tena samayena rājā maghadevo ahosi, yena taṁ kalyāṇaṁ vattaṁ nihitan’ti.</span><br />
<span class="m-text">‘Surely King Makhādeva, by whom that good practice was founded, must have been someone else at that time?’</span><br />
</p>
<p id="mn83c21p3">
<span class="m-text m-primary">Na kho panetaṁ, ānanda, evaṁ daṭṭhabbaṁ.</span><br />
<span class="m-text">But you should not see it like this.</span><br />
</p>
<p id="mn83c21p4">
<span class="m-text m-primary">Ahaṁ tena samayena rājā maghadevo ahosiṁ.</span><br />
<span class="m-text">I myself was King Makhādeva at that time.</span><br />
</p>
<p id="mn83c21p5">
<span class="m-text m-primary">Ahaṁ taṁ kalyāṇaṁ vattaṁ nihiniṁ, mayā taṁ kalyāṇaṁ vattaṁ nihitaṁ;</span><br />
<span class="m-text">I was the one who founded that good practice,</span><br />
</p>
<p id="mn83c21p6">
<span class="m-text m-primary">pacchimā janatā anuppavattesi.</span><br />
<span class="m-text">which was kept up by those who came after.</span><br />
</p>
<p id="mn83c21p7">
<span class="m-text m-primary">Taṁ kho panānanda, kalyāṇaṁ vattaṁ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva brahmalokūpapattiyā.</span><br />
<span class="m-text">But that good practice doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the Brahmā realm.</span><br />
</p>
<p id="mn83c21p8">
<span class="m-text m-primary">Idaṁ kho panānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati.</span><br />
<span class="m-text">But now I have founded a good practice that does lead to disillusionment, dispassion, cessation, peace, insight, awakening, and extinguishment.</span><br />
</p>
<p id="mn83c21p9">
<span class="m-text m-primary">Katamañcānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati?</span><br />
<span class="m-text">And what is that good practice?</span><br />
</p>
<p id="mn83c21p10">
<span class="m-text m-primary">Ayameva ariyo aṭṭhaṅgiko maggo, seyyathidaṁ—</span><br />
<span class="m-text">It is simply this noble eightfold path, that is:</span><br />
</p>
<p id="mn83c21p11">
<span class="m-text m-primary">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="mn83c21p12">
<span class="m-text m-primary">Idaṁ kho, ānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati.</span><br />
<span class="m-text">This is the good practice I have now founded that leads to disillusionment, dispassion, cessation, peace, insight, awakening, and extinguishment.</span><br />
</p>
<p id="mn83c21p13">
<span class="m-text m-primary">Taṁ vo ahaṁ, ānanda, evaṁ vadāmi:</span><br />
<span class="m-text">Ānanda, I say to you:</span><br />
</p>
<p id="mn83c21p14">
<span class="m-text m-primary">‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvattha’.</span><br />
<span class="m-text">‘You all should keep up this good practice that I have founded. Do not be my final men.’</span><br />
</p>
<p id="mn83c21p15">
<span class="m-text m-primary">Yasmiṁ kho, ānanda, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti.</span><br />
<span class="m-text">Whatever generation is current when such good practice is broken, he is their final man.</span><br />
</p>
<p id="mn83c21p16">
<span class="m-text m-primary">Taṁ vo ahaṁ, ānanda, evaṁ vadāmi:</span><br />
<span class="m-text">Ānanda, I say to you:</span><br />
</p>
<p id="mn83c21p17">
<span class="m-text m-primary">‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvatthā’”ti.</span><br />
<span class="m-text">‘You all should keep up this good practice that I have founded. Do not be my final men.’”</span><br />
</p>
<p id="mn83c21p18">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn83c21p19">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn83c21p20">
<span class="m-text m-primary">Maghadevasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>