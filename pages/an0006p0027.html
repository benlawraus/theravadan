<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an6 &raquo; Aṅguttara Nikāya 6.27 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0027.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an6-index.html">an6</a> &raquo;
          </span>
          Aṅguttara Nikāya 6.27
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0026.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0028.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.27</span></p>
<p id="an6p27c0p2">
<span class="pali m-text">3. Anuttariyavagga</span><br />
<span class="sujato m-text">3. Unsurpassable</span><br />
</p>
<section id="pathamasamayasutta">
<span id="an6p27c0p3"></span><h2><span class="pali m-text">Paṭhamasamayasutta</span></h2>
<p><span class="sujato m-text">Proper Occasions (1st)</span></p>
<p id="an6p27c1p1">
<span class="pali m-text">Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="sujato m-text">Then a mendicant went up to the Buddha, bowed, sat down to one side, and said to him:</span><br />
</p>
<p id="an6p27c1p2">
<span class="pali m-text">“kati nu kho, bhante, samayā manobhāvanīyassa bhikkhuno dassanāya upasaṅkamitun”ti?</span><br />
<span class="sujato m-text">“Sir, how many occasions are there for going to see an esteemed mendicant?”</span><br />
</p>
<p id="an6p27c1p3">
<span class="pali m-text">“Chayime, bhikkhu, samayā manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">“Mendicant, there are six occasions for going to see an esteemed mendicant.</span><br />
</p>
<p id="an6p27c2p1">
<span class="pali m-text">Katame cha?</span><br />
<span class="sujato m-text">What six?</span><br />
</p>
<p id="an6p27c2p2">
<span class="pali m-text">Idha, bhikkhu, yasmiṁ samaye bhikkhu kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Firstly, there’s a time when a mendicant’s heart is overcome and mired in sensual desire, and they don’t truly understand the escape from sensual desire that has arisen. On that occasion they should go to an esteemed mendicant and say:</span><br />
</p>
<p id="an6p27c2p3">
<span class="pali m-text">‘ahaṁ kho, āvuso, kāmarāgapariyuṭṭhitena cetasā viharāmi kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāmi.</span><br />
<span class="sujato m-text">‘My heart is overcome and mired in sensual desire, and I don’t truly understand the escape from sensual desire that has arisen.</span><br />
</p>
<p id="an6p27c2p4">
<span class="pali m-text">Sādhu vata me āyasmā kāmarāgassa pahānāya dhammaṁ desetū’ti.</span><br />
<span class="sujato m-text">Venerable, please teach me how to give up sensual desire.’</span><br />
</p>
<p id="an6p27c2p5">
<span class="pali m-text">Tassa manobhāvanīyo bhikkhu kāmarāgassa pahānāya dhammaṁ deseti.</span><br />
<span class="sujato m-text">Then that esteemed mendicant teaches them how to give up sensual desire.</span><br />
</p>
<p id="an6p27c2p6">
<span class="pali m-text">Ayaṁ, bhikkhu, paṭhamo samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the first occasion for going to see an esteemed mendicant.</span><br />
</p>
<p id="an6p27c3p1">
<span class="pali m-text">Puna caparaṁ, bhikkhu, yasmiṁ samaye bhikkhu byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Furthermore, there’s a time when a mendicant’s heart is overcome and mired in ill will …</span><br />
</p>
<p id="an6p27c3p2">
<span class="pali m-text">‘ahaṁ kho, āvuso, byāpādapariyuṭṭhitena cetasā viharāmi byāpādaparetena, uppannassa ca byāpādassa nissaraṇaṁ yathābhūtaṁ nappajānāmi.</span><br />
</p>
<p id="an6p27c3p3">
<span class="pali m-text">Sādhu vata me āyasmā byāpādassa pahānāya dhammaṁ desetū’ti.</span><br />
</p>
<p id="an6p27c3p4">
<span class="pali m-text">Tassa manobhāvanīyo bhikkhu byāpādassa pahānāya dhammaṁ deseti.</span><br />
</p>
<p id="an6p27c3p5">
<span class="pali m-text">Ayaṁ, bhikkhu, dutiyo samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the second occasion for going to see an esteemed mendicant.</span><br />
</p>
<p id="an6p27c4p1">
<span class="pali m-text">Puna caparaṁ, bhikkhu, yasmiṁ samaye bhikkhu thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Furthermore, there’s a time when a mendicant’s heart is overcome and mired in dullness and drowsiness …</span><br />
</p>
<p id="an6p27c4p2">
<span class="pali m-text">‘ahaṁ kho, āvuso, thinamiddhapariyuṭṭhitena cetasā viharāmi thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāmi.</span><br />
</p>
<p id="an6p27c4p3">
<span class="pali m-text">Sādhu vata me āyasmā thinamiddhassa pahānāya dhammaṁ desetū’ti.</span><br />
</p>
<p id="an6p27c4p4">
<span class="pali m-text">Tassa manobhāvanīyo bhikkhu thinamiddhassa pahānāya dhammaṁ deseti.</span><br />
</p>
<p id="an6p27c4p5">
<span class="pali m-text">Ayaṁ, bhikkhu, tatiyo samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the third occasion for going to see an esteemed mendicant.</span><br />
</p>
<p id="an6p27c5p1">
<span class="pali m-text">Puna caparaṁ, bhikkhu, yasmiṁ samaye bhikkhu uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Furthermore, there’s a time when a mendicant’s heart is overcome and mired in restlessness and remorse …</span><br />
</p>
<p id="an6p27c5p2">
<span class="pali m-text">‘ahaṁ kho, āvuso, uddhaccakukkuccapariyuṭṭhitena cetasā viharāmi uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāmi.</span><br />
</p>
<p id="an6p27c5p3">
<span class="pali m-text">Sādhu vata me āyasmā uddhaccakukkuccassa pahānāya dhammaṁ desetū’ti.</span><br />
</p>
<p id="an6p27c5p4">
<span class="pali m-text">Tassa manobhāvanīyo bhikkhu uddhaccakukkuccassa pahānāya dhammaṁ deseti.</span><br />
</p>
<p id="an6p27c5p5">
<span class="pali m-text">Ayaṁ, bhikkhu, catuttho samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the fourth occasion for going to see an esteemed mendicant.</span><br />
</p>
<p id="an6p27c6p1">
<span class="pali m-text">Puna caparaṁ, bhikkhu, yasmiṁ samaye bhikkhu vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Furthermore, there’s a time when a mendicant’s heart is overcome and mired in doubt …</span><br />
</p>
<p id="an6p27c6p2">
<span class="pali m-text">‘ahaṁ, āvuso, vicikicchāpariyuṭṭhitena cetasā viharāmi vicikicchāparetena, uppannāya ca vicikicchāya nissaraṇaṁ yathābhūtaṁ nappajānāmi.</span><br />
</p>
<p id="an6p27c6p3">
<span class="pali m-text">Sādhu vata me āyasmā vicikicchāya pahānāya dhammaṁ desetū’ti.</span><br />
</p>
<p id="an6p27c6p4">
<span class="pali m-text">Tassa manobhāvanīyo bhikkhu vicikicchāya pahānāya dhammaṁ deseti.</span><br />
</p>
<p id="an6p27c6p5">
<span class="pali m-text">Ayaṁ, bhikkhu, pañcamo samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the fifth occasion for going to see an esteemed mendicant.</span><br />
</p>
<p id="an6p27c7p1">
<span class="pali m-text">Puna caparaṁ, bhikkhu, yasmiṁ samaye bhikkhu yaṁ nimittaṁ āgamma yaṁ nimittaṁ manasikaroto anantarā āsavānaṁ khayo hoti taṁ nimittaṁ nappajānāti tasmiṁ samaye manobhāvanīyo bhikkhu upasaṅkamitvā evamassa vacanīyo:</span><br />
<span class="sujato m-text">Furthermore, there’s a time when a mendicant doesn’t understand what kind of meditation they need to focus on in order to end the defilements in the present life. On that occasion they should go to an esteemed mendicant and say:</span><br />
</p>
<p id="an6p27c7p2">
<span class="pali m-text">‘ahaṁ kho, āvuso, yaṁ nimittaṁ āgamma yaṁ nimittaṁ manasikaroto anantarā āsavānaṁ khayo hoti, taṁ nimittaṁ nappajānāmi.</span><br />
<span class="sujato m-text">‘I don’t understand what kind of meditation to focus on in order to end the defilements in the present life.</span><br />
</p>
<p id="an6p27c7p3">
<span class="pali m-text">Sādhu vata me āyasmā āsavānaṁ khayāya dhammaṁ desetū’ti.</span><br />
<span class="sujato m-text">Venerable, please teach me how to end the defilements.’</span><br />
</p>
<p id="an6p27c7p4">
<span class="pali m-text">Tassa manobhāvanīyo bhikkhu āsavānaṁ khayāya dhammaṁ deseti.</span><br />
<span class="sujato m-text">Then that esteemed mendicant teaches them how to end the defilements.</span><br />
</p>
<p id="an6p27c7p5">
<span class="pali m-text">Ayaṁ, bhikkhu, chaṭṭho samayo manobhāvanīyassa bhikkhuno dassanāya upasaṅkamituṁ.</span><br />
<span class="sujato m-text">This is the sixth occasion for going to see an esteemed mendicant.</span><br />
</p>
<p id="an6p27c8p1">
<span class="pali m-text">Ime kho, bhikkhu, cha samayā manobhāvanīyassa bhikkhuno dassanāya upasaṅkamitun”ti.</span><br />
<span class="sujato m-text">These are the six occasions for going to see an esteemed mendicant.”</span><br />
</p>
<p id="an6p27c8p2">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0026.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0028.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>