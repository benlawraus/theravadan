<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0020.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0019.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0021.html">Next</a></div>
</div>
<p id="vv20c0p2">
<span class="pali m-text">Itthivimāna</span><br />
</p>
<p id="vv20c0p3">
<span class="pali m-text">Cittalatāvagga</span><br />
</p>
<section id="acamadayikavimanavatthu">
<span id="vv20c0p4"></span><h2><span class="pali m-text">3. Ācāmadāyikāvimānavatthu</span></h2>
<p id="vv20c1p1">
<span class="pali m-text">“Piṇḍāya te carantassa,</span><br />
</p>
<p id="vv20c1p2">
<span class="pali m-text">tuṇhībhūtassa tiṭṭhato;</span><br />
</p>
<p id="vv20c1p3">
<span class="pali m-text">Daliddā kapaṇā nārī,</span><br />
</p>
<p id="vv20c1p4">
<span class="pali m-text">parāgāraṁ apassitā.</span><br />
</p>
<p id="vv20c2p1">
<span class="pali m-text">Yā te adāsi ācāmaṁ,</span><br />
</p>
<p id="vv20c2p2">
<span class="pali m-text">pasannā sehi pāṇibhi;</span><br />
</p>
<p id="vv20c2p3">
<span class="pali m-text">Sā hitvā mānusaṁ dehaṁ,</span><br />
</p>
<p id="vv20c2p4">
<span class="pali m-text">kaṁ nu sā disataṁ gatā”ti.</span><br />
</p>
<p id="vv20c3p1">
<span class="pali m-text">“Piṇḍāya me carantassa,</span><br />
</p>
<p id="vv20c3p2">
<span class="pali m-text">tuṇhībhūtassa tiṭṭhato;</span><br />
</p>
<p id="vv20c3p3">
<span class="pali m-text">Daliddā kapaṇā nārī,</span><br />
</p>
<p id="vv20c3p4">
<span class="pali m-text">parāgāraṁ apassitā.</span><br />
</p>
<p id="vv20c4p1">
<span class="pali m-text">Yā me adāsi ācāmaṁ,</span><br />
</p>
<p id="vv20c4p2">
<span class="pali m-text">pasannā sehi pāṇibhi;</span><br />
</p>
<p id="vv20c4p3">
<span class="pali m-text">Sā hitvā mānusaṁ dehaṁ,</span><br />
</p>
<p id="vv20c4p4">
<span class="pali m-text">vippamuttā ito cutā.</span><br />
</p>
<p id="vv20c5p1">
<span class="pali m-text">Nimmānaratino nāma,</span><br />
</p>
<p id="vv20c5p2">
<span class="pali m-text">santi devā mahiddhikā;</span><br />
</p>
<p id="vv20c5p3">
<span class="pali m-text">Tattha sā sukhitā nārī,</span><br />
</p>
<p id="vv20c5p4">
<span class="pali m-text">modatācāmadāyikā”ti.</span><br />
</p>
<p id="vv20c6p1">
<span class="pali m-text">“Aho dānaṁ varākiyā,</span><br />
</p>
<p id="vv20c6p2">
<span class="pali m-text">kassape suppatiṭṭhitaṁ;</span><br />
</p>
<p id="vv20c6p3">
<span class="pali m-text">Parābhatena dānena,</span><br />
</p>
<p id="vv20c6p4">
<span class="pali m-text">ijjhittha vata dakkhiṇā.</span><br />
</p>
<p id="vv20c7p1">
<span class="pali m-text">Yā mahesittaṁ kāreyya,</span><br />
</p>
<p id="vv20c7p2">
<span class="pali m-text">cakkavattissa rājino;</span><br />
</p>
<p id="vv20c7p3">
<span class="pali m-text">Nārī sabbaṅgakalyāṇī,</span><br />
</p>
<p id="vv20c7p4">
<span class="pali m-text">bhattu cānomadassikā;</span><br />
</p>
<p id="vv20c7p5">
<span class="pali m-text">Etassācāmadānassa,</span><br />
</p>
<p id="vv20c7p6">
<span class="pali m-text">kalaṁ nāgghati soḷasiṁ.</span><br />
</p>
<p id="vv20c8p1">
<span class="pali m-text">Sataṁ nikkhā sataṁ assā,</span><br />
</p>
<p id="vv20c8p2">
<span class="pali m-text">sataṁ assatarīrathā;</span><br />
</p>
<p id="vv20c8p3">
<span class="pali m-text">Sataṁ kaññāsahassāni,</span><br />
</p>
<p id="vv20c8p4">
<span class="pali m-text">āmuttamaṇikuṇḍalā;</span><br />
</p>
<p id="vv20c8p5">
<span class="pali m-text">Etassācāmadānassa,</span><br />
</p>
<p id="vv20c8p6">
<span class="pali m-text">kalaṁ nāgghanti soḷasiṁ.</span><br />
</p>
<p id="vv20c9p1">
<span class="pali m-text">Sataṁ hemavatā nāgā,</span><br />
</p>
<p id="vv20c9p2">
<span class="pali m-text">īsādantā urūḷhavā;</span><br />
</p>
<p id="vv20c9p3">
<span class="pali m-text">Suvaṇṇakacchā mātaṅgā,</span><br />
</p>
<p id="vv20c9p4">
<span class="pali m-text">hemakappanavāsasā;</span><br />
</p>
<p id="vv20c9p5">
<span class="pali m-text">Etassācāmadānassa,</span><br />
</p>
<p id="vv20c9p6">
<span class="pali m-text">kalaṁ nāgghati soḷasiṁ.</span><br />
</p>
<p id="vv20c10p1">
<span class="pali m-text">Catunnamapi dīpānaṁ,</span><br />
</p>
<p id="vv20c10p2">
<span class="pali m-text">issaraṁ yodha kāraye;</span><br />
</p>
<p id="vv20c10p3">
<span class="pali m-text">Etassācāmadānassa,</span><br />
</p>
<p id="vv20c10p4">
<span class="pali m-text">kalaṁ nāgghati soḷasin”ti.</span><br />
</p>
<p id="vv20c11p1">
<span class="pali m-text">Ācāmadāyikāvimānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0019.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0021.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>