<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.184 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0184.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.184
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0183.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0185.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.184</span></p>
<p id="an4p184c0p2">
<span class="pali m-text">19. Brāhmaṇavagga</span><br />
<span class="sujato m-text">19. Brahmins</span><br />
</p>
<section id="abhayasutta">
<span id="an4p184c0p3"></span><h2><span class="pali m-text">Abhayasutta</span></h2>
<p><span class="sujato m-text">Fearless</span></p>
<p id="an4p184c1p1">
<span class="pali m-text">Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the brahmin Jānussoṇi went up to the Buddha, and exchanged greetings with him.</span><br />
</p>
<p id="an4p184c1p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to the Buddha:</span><br />
</p>
<p id="an4p184c2p1">
<span class="pali m-text">“Ahañhi, bho gotama, evaṁvādī evaṁdiṭṭhi:</span><br />
<span class="sujato m-text">“Master Gotama, this is my doctrine and view:</span><br />
</p>
<p id="an4p184c2p2">
<span class="pali m-text">‘natthi yo maraṇadhammo samāno na bhāyati, na santāsaṁ āpajjati maraṇassā’”ti.</span><br />
<span class="sujato m-text">‘All those liable to death are frightened and terrified of death.’”</span><br />
</p>
<p id="an4p184c2p3">
<span class="pali m-text">“Atthi, brāhmaṇa, maraṇadhammo samāno bhāyati, santāsaṁ āpajjati maraṇassa;</span><br />
<span class="sujato m-text">“Brahmin, some of those liable to death are frightened and terrified of death.</span><br />
</p>
<p id="an4p184c2p4">
<span class="pali m-text">atthi pana, brāhmaṇa, maraṇadhammo samāno na bhāyati, na santāsaṁ āpajjati maraṇassa.</span><br />
<span class="sujato m-text">But some of those liable to death are not frightened and terrified of death.</span><br />
</p>
<p id="an4p184c3p1">
<span class="pali m-text">Katamo ca, brāhmaṇa, maraṇadhammo samāno bhāyati, santāsaṁ āpajjati maraṇassa?</span><br />
<span class="sujato m-text">Who are those frightened of death?</span><br />
</p>
<p id="an4p184c3p2">
<span class="pali m-text">Idha, brāhmaṇa, ekacco kāmesu avītarāgo hoti avigatacchando avigatapemo avigatapipāso avigatapariḷāho avigatataṇho.</span><br />
<span class="sujato m-text">It’s someone who isn’t free of greed, desire, fondness, thirst, passion, and craving for sensual pleasures.</span><br />
</p>
<p id="an4p184c3p3">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c3p4">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c3p5">
<span class="pali m-text">‘piyā vata maṁ kāmā jahissanti, piye cāhaṁ kāme jahissāmī’ti.</span><br />
<span class="sujato m-text">‘The sensual pleasures that I love so much will leave me, and I’ll leave them.’</span><br />
</p>
<p id="an4p184c3p6">
<span class="pali m-text">So socati kilamati paridevati, urattāḷiṁ kandati, sammohaṁ āpajjati.</span><br />
<span class="sujato m-text">They sorrow and wail and lament, beating their breast and falling into confusion.</span><br />
</p>
<p id="an4p184c3p7">
<span class="pali m-text">Ayaṁ kho, brāhmaṇa, maraṇadhammo samāno bhāyati, santāsaṁ āpajjati maraṇassa.</span><br />
<span class="sujato m-text">This is someone who is frightened of death.</span><br />
</p>
<p id="an4p184c4p1">
<span class="pali m-text">Puna caparaṁ, brāhmaṇa, idhekacco kāye avītarāgo hoti avigatacchando avigatapemo avigatapipāso avigatapariḷāho avigatataṇho.</span><br />
<span class="sujato m-text">Furthermore, it’s someone who isn’t free of greed, desire, fondness, thirst, passion, and craving for the body.</span><br />
</p>
<p id="an4p184c4p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c4p3">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c4p4">
<span class="pali m-text">‘piyo vata maṁ kāyo jahissati, piyañcāhaṁ kāyaṁ jahissāmī’ti.</span><br />
<span class="sujato m-text">‘This body that I love so much will leave me, and I’ll leave it.’</span><br />
</p>
<p id="an4p184c4p5">
<span class="pali m-text">So socati kilamati paridevati, urattāḷiṁ kandati, sammohaṁ āpajjati.</span><br />
<span class="sujato m-text">They sorrow and wail and lament, beating their breast and falling into confusion.</span><br />
</p>
<p id="an4p184c4p6">
<span class="pali m-text">Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa.</span><br />
<span class="sujato m-text">This, too, is someone who is frightened of death.</span><br />
</p>
<p id="an4p184c5p1">
<span class="pali m-text">Puna caparaṁ, brāhmaṇa, idhekacco akatakalyāṇo hoti akatakusalo akatabhīruttāṇo katapāpo kataluddo katakibbiso.</span><br />
<span class="sujato m-text">Furthermore, it’s someone who hasn’t done good and skillful things that keep them safe, but has done bad, violent, and depraved things.</span><br />
</p>
<p id="an4p184c5p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c5p3">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c5p4">
<span class="pali m-text">‘akataṁ vata me kalyāṇaṁ, akataṁ kusalaṁ, akataṁ bhīruttāṇaṁ;</span><br />
<span class="sujato m-text">‘Well, I haven’t done good and skillful things that keep me safe.</span><br />
</p>
<p id="an4p184c5p5">
<span class="pali m-text">kataṁ pāpaṁ, kataṁ luddaṁ, kataṁ kibbisaṁ.</span><br />
<span class="sujato m-text">And I have done bad, violent, and depraved things.</span><br />
</p>
<p id="an4p184c5p6">
<span class="pali m-text">Yāvatā, bho, akatakalyāṇānaṁ akatakusalānaṁ akatabhīruttāṇānaṁ katapāpānaṁ kataluddānaṁ katakibbisānaṁ gati taṁ gatiṁ pecca gacchāmī’ti.</span><br />
<span class="sujato m-text">When I depart, I’ll go to the place where people who’ve done such things go.’</span><br />
</p>
<p id="an4p184c5p7">
<span class="pali m-text">So socati kilamati paridevati, urattāḷiṁ kandati, sammohaṁ āpajjati.</span><br />
<span class="sujato m-text">They sorrow and wail and lament, beating their breast and falling into confusion.</span><br />
</p>
<p id="an4p184c5p8">
<span class="pali m-text">Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa.</span><br />
<span class="sujato m-text">This, too, is someone who is frightened of death.</span><br />
</p>
<p id="an4p184c6p1">
<span class="pali m-text">Puna caparaṁ, brāhmaṇa, idhekacco kaṅkhī hoti vicikicchī aniṭṭhaṅgato saddhamme.</span><br />
<span class="sujato m-text">Furthermore, it’s someone who’s doubtful, uncertain, and undecided about the true teaching.</span><br />
</p>
<p id="an4p184c6p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c6p3">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c6p4">
<span class="pali m-text">‘kaṅkhī vatamhi vicikicchī aniṭṭhaṅgato saddhamme’ti.</span><br />
<span class="sujato m-text">‘I’m doubtful, uncertain, and undecided about the true teaching.’</span><br />
</p>
<p id="an4p184c6p5">
<span class="pali m-text">So socati kilamati paridevati, urattāḷiṁ kandati, sammohaṁ āpajjati.</span><br />
<span class="sujato m-text">They sorrow and wail and lament, beating their breast and falling into confusion.</span><br />
</p>
<p id="an4p184c6p6">
<span class="pali m-text">Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa.</span><br />
<span class="sujato m-text">This, too, is someone who is frightened of death.</span><br />
</p>
<p id="an4p184c6p7">
<span class="pali m-text">Ime kho, brāhmaṇa, cattāro maraṇadhammā samānā bhāyanti, santāsaṁ āpajjanti maraṇassa.</span><br />
<span class="sujato m-text">These are the four people liable to death who are frightened and terrified of death.</span><br />
</p>
<p id="an4p184c7p1">
<span class="pali m-text">Katamo ca, brāhmaṇa, maraṇadhammo samāno na bhāyati, na santāsaṁ āpajjati maraṇassa?</span><br />
<span class="sujato m-text">Who are those not frightened of death?</span><br />
</p>
<p id="an4p184c7p2">
<span class="pali m-text">Idha, brāhmaṇa, ekacco kāmesu vītarāgo hoti vigatacchando vigatapemo vigatapipāso vigatapariḷāho vigatataṇho.</span><br />
<span class="sujato m-text">It’s someone who is rid of greed, desire, fondness, thirst, passion, and craving for sensual pleasures.</span><br />
</p>
<p id="an4p184c7p3">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c7p4">
<span class="pali m-text">Tassa aññatarena gāḷhena rogātaṅkena phuṭṭhassa na evaṁ hoti:</span><br />
<span class="sujato m-text">they don’t think:</span><br />
</p>
<p id="an4p184c7p5">
<span class="pali m-text">‘piyā vata maṁ kāmā jahissanti, piye cāhaṁ kāme jahissāmī’ti.</span><br />
<span class="sujato m-text">‘The sensual pleasures that I love so much will leave me, and I’ll leave them.’</span><br />
</p>
<p id="an4p184c7p6">
<span class="pali m-text">So na socati na kilamati na paridevati, na urattāḷiṁ kandati, na sammohaṁ āpajjati.</span><br />
<span class="sujato m-text">They don’t sorrow and wail and lament, beating their breast and falling into confusion.</span><br />
</p>
<p id="an4p184c7p7">
<span class="pali m-text">Ayaṁ kho, brāhmaṇa, maraṇadhammo samāno na bhāyati, na santāsaṁ āpajjati maraṇassa.</span><br />
<span class="sujato m-text">This is someone who’s not frightened of death.</span><br />
</p>
<p id="an4p184c8p1">
<span class="pali m-text">Puna caparaṁ, brāhmaṇa, idhekacco kāye vītarāgo hoti vigatacchando vigatapemo vigatapipāso vigatapariḷāho vigatataṇho.</span><br />
<span class="sujato m-text">Furthermore, it’s someone who is rid of greed, desire, fondness, thirst, passion, and craving for the body.</span><br />
</p>
<p id="an4p184c8p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c8p3">
<span class="pali m-text">Tassa aññatarena gāḷhena rogātaṅkena phuṭṭhassa na evaṁ hoti:</span><br />
<span class="sujato m-text">they don’t think:</span><br />
</p>
<p id="an4p184c8p4">
<span class="pali m-text">‘piyo vata maṁ kāyo jahissati, piyañcāhaṁ kāyaṁ jahissāmī’ti.</span><br />
<span class="sujato m-text">‘This body that I love so much will leave me, and I’ll leave it.’</span><br />
</p>
<p id="an4p184c8p5">
<span class="pali m-text">So na socati na kilamati na paridevati, na urattāḷiṁ kandati, na sammohaṁ āpajjati.</span><br />
<span class="sujato m-text">They don’t sorrow and wail and lament, beating their breast and falling into confusion.</span><br />
</p>
<p id="an4p184c8p6">
<span class="pali m-text">Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa.</span><br />
<span class="sujato m-text">This, too, is someone who’s not frightened of death.</span><br />
</p>
<p id="an4p184c9p1">
<span class="pali m-text">Puna caparaṁ, brāhmaṇa, idhekacco akatapāpo hoti akataluddo akatakibbiso katakalyāṇo katakusalo katabhīruttāṇo.</span><br />
<span class="sujato m-text">Furthermore, it’s someone who hasn’t done bad, violent, and corrupt deeds, but has done good and skillful deeds that keep them safe.</span><br />
</p>
<p id="an4p184c9p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c9p3">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c9p4">
<span class="pali m-text">‘akataṁ vata me pāpaṁ, akataṁ luddaṁ, akataṁ kibbisaṁ;</span><br />
<span class="sujato m-text">‘Well, I haven’t done bad, violent, and depraved things.</span><br />
</p>
<p id="an4p184c9p5">
<span class="pali m-text">kataṁ kalyāṇaṁ, kataṁ kusalaṁ, kataṁ bhīruttāṇaṁ.</span><br />
<span class="sujato m-text">And I have done good and skillful deeds that keep me safe.</span><br />
</p>
<p id="an4p184c9p6">
<span class="pali m-text">Yāvatā, bho, akatapāpānaṁ akataluddānaṁ akatakibbisānaṁ katakalyāṇānaṁ katakusalānaṁ katabhīruttāṇānaṁ gati taṁ gatiṁ pecca gacchāmī’ti.</span><br />
<span class="sujato m-text">When I depart, I’ll go to the place where people who’ve done such things go.’</span><br />
</p>
<p id="an4p184c9p7">
<span class="pali m-text">So na socati na kilamati na paridevati, na urattāḷiṁ kandati, na sammohaṁ āpajjati.</span><br />
<span class="sujato m-text">They don’t sorrow and wail and lament, beating their breast and falling into confusion.</span><br />
</p>
<p id="an4p184c9p8">
<span class="pali m-text">Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa.</span><br />
<span class="sujato m-text">This, too, is someone who’s not frightened of death.</span><br />
</p>
<p id="an4p184c10p1">
<span class="pali m-text">Puna caparaṁ, brāhmaṇa, idhekacco akaṅkhī hoti avicikicchī niṭṭhaṅgato saddhamme.</span><br />
<span class="sujato m-text">Furthermore, it’s someone who’s not doubtful, uncertain, or undecided about the true teaching.</span><br />
</p>
<p id="an4p184c10p2">
<span class="pali m-text">Tamenaṁ aññataro gāḷho rogātaṅko phusati.</span><br />
<span class="sujato m-text">When they fall seriously ill,</span><br />
</p>
<p id="an4p184c10p3">
<span class="pali m-text">Tassa aññatarena gāḷhena rogātaṅkena phuṭṭhassa evaṁ hoti:</span><br />
<span class="sujato m-text">they think:</span><br />
</p>
<p id="an4p184c10p4">
<span class="pali m-text">‘akaṅkhī vatamhi avicikicchī niṭṭhaṅgato saddhamme’ti.</span><br />
<span class="sujato m-text">‘I’m not doubtful, uncertain, or undecided about the true teaching.’</span><br />
</p>
<p id="an4p184c10p5">
<span class="pali m-text">So na socati na kilamati na paridevati, na urattāḷiṁ kandati, na sammohaṁ āpajjati.</span><br />
<span class="sujato m-text">They don’t sorrow and wail and lament, beating their breast and falling into confusion.</span><br />
</p>
<p id="an4p184c10p6">
<span class="pali m-text">Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa.</span><br />
<span class="sujato m-text">This, too, is someone who’s not frightened of death.</span><br />
</p>
<p id="an4p184c10p7">
<span class="pali m-text">Ime kho, brāhmaṇa, cattāro maraṇadhammā samānā na bhāyanti, na santāsaṁ āpajjanti maraṇassā”ti.</span><br />
<span class="sujato m-text">These are the four people liable to death who are not frightened and terrified of death.”</span><br />
</p>
<p id="an4p184c11p1">
<span class="pali m-text">“Abhikkantaṁ, bho gotama, abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">“Excellent, Master Gotama! … From this day forth, may Master Gotama remember me as a lay follower who has gone for refuge for life.”</span><br />
</p>
<p id="an4p184c11p2">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0183.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0185.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>