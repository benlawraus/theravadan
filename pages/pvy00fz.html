<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00fz.html" />
  <meta property="og:description" content="Ubbarivagga 1. Saṁsāramocakapetivatthu “Naggā dubbaṇṇarūpāsi, kisā dhamanisanthatā; Upphāsulike kisike, kā nu tvaṁ idha tiṭṭhasī”ti. “Ahaṁ bhadante petīmhi, duggatā yamalokikā; Pāpakammaṁ karitvāna, petalokaṁ ito gatā”ti. “Kiṁ nu kāyena vācāya, manasā dukkaṭaṁ kataṁ; Kissa kammavipākena, petalokaṁ ito gatā”ti. “Anukampakā mayhaṁ nāhesuṁ bhante, Pitā ca mātā …" />
  <meta name="twitter:description" content="Ubbarivagga 1. Saṁsāramocakapetivatthu “Naggā dubbaṇṇarūpāsi, kisā dhamanisanthatā; Upphāsulike kisike, kā nu tvaṁ idha tiṭṭhasī”ti. “Ahaṁ bhadante petīmhi, duggatā yamalokikā; Pāpakammaṁ karitvāna, petalokaṁ ito gatā”ti. “Kiṁ nu kāyena vācāya, manasā dukkaṭaṁ kataṁ; Kissa kammavipākena, petalokaṁ ito gatā”ti. “Anukampakā mayhaṁ nāhesuṁ bhante, Pitā ca mātā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="samsaramocakapetivatthu">
<h3><a href="#samsaramocakapetivatthu">1. Saṁsāramocakapetivatthu</a></h3>
<p id="pv13c1p1">
<span class="m-text m-primary">“Naggā dubbaṇṇarūpāsi,</span><br />
</p>
<p id="pv13c1p2">
<span class="m-text m-primary">kisā dhamanisanthatā;</span><br />
</p>
<p id="pv13c1p3">
<span class="m-text m-primary">Upphāsulike kisike,</span><br />
</p>
<p id="pv13c1p4">
<span class="m-text m-primary">kā nu tvaṁ idha tiṭṭhasī”ti.</span><br />
</p>
<p id="pv13c2p1">
<span class="m-text m-primary">“Ahaṁ bhadante petīmhi,</span><br />
</p>
<p id="pv13c2p2">
<span class="m-text m-primary">duggatā yamalokikā;</span><br />
</p>
<p id="pv13c2p3">
<span class="m-text m-primary">Pāpakammaṁ karitvāna,</span><br />
</p>
<p id="pv13c2p4">
<span class="m-text m-primary">petalokaṁ ito gatā”ti.</span><br />
</p>
<p id="pv13c3p1">
<span class="m-text m-primary">“Kiṁ nu kāyena vācāya,</span><br />
</p>
<p id="pv13c3p2">
<span class="m-text m-primary">manasā dukkaṭaṁ kataṁ;</span><br />
</p>
<p id="pv13c3p3">
<span class="m-text m-primary">Kissa kammavipākena,</span><br />
</p>
<p id="pv13c3p4">
<span class="m-text m-primary">petalokaṁ ito gatā”ti.</span><br />
</p>
<p id="pv13c4p1">
<span class="m-text m-primary">“Anukampakā mayhaṁ nāhesuṁ bhante,</span><br />
</p>
<p id="pv13c4p2">
<span class="m-text m-primary">Pitā ca mātā athavāpi ñātakā;</span><br />
</p>
<p id="pv13c4p3">
<span class="m-text m-primary">Ye maṁ niyojeyyuṁ dadāhi dānaṁ,</span><br />
</p>
<p id="pv13c4p4">
<span class="m-text m-primary">Pasannacittā samaṇabrāhmaṇānaṁ.</span><br />
</p>
<p id="pv13c5p1">
<span class="m-text m-primary">Ito ahaṁ vassasatāni pañca,</span><br />
</p>
<p id="pv13c5p2">
<span class="m-text m-primary">Yaṁ evarūpā vicarāmi naggā;</span><br />
</p>
<p id="pv13c5p3">
<span class="m-text m-primary">Khudāya taṇhāya ca khajjamānā,</span><br />
</p>
<p id="pv13c5p4">
<span class="m-text m-primary">Pāpassa kammassa phalaṁ mamedaṁ.</span><br />
</p>
<p id="pv13c6p1">
<span class="m-text m-primary">Vandāmi taṁ ayya pasannacittā,</span><br />
</p>
<p id="pv13c6p2">
<span class="m-text m-primary">Anukampa maṁ vīra mahānubhāva;</span><br />
</p>
<p id="pv13c6p3">
<span class="m-text m-primary">Datvā ca me ādisa yaṁ hi kiñci,</span><br />
</p>
<p id="pv13c6p4">
<span class="m-text m-primary">Mocehi maṁ duggatiyā bhadante”ti.</span><br />
</p>
<p id="pv13c7p1">
<span class="m-text m-primary">Sādhūti so paṭissutvā,</span><br />
</p>
<p id="pv13c7p2">
<span class="m-text m-primary">sāriputtonukampako;</span><br />
</p>
<p id="pv13c7p3">
<span class="m-text m-primary">Bhikkhūnaṁ ālopaṁ datvā,</span><br />
</p>
<p id="pv13c7p4">
<span class="m-text m-primary">pāṇimattañca coḷakaṁ;</span><br />
</p>
<p id="pv13c7p5">
<span class="m-text m-primary">Thālakassa ca pānīyaṁ,</span><br />
</p>
<p id="pv13c7p6">
<span class="m-text m-primary">tassā dakkhiṇamādisi.</span><br />
</p>
<p id="pv13c8p1">
<span class="m-text m-primary">Samanantarānuddiṭṭhe,</span><br />
</p>
<p id="pv13c8p2">
<span class="m-text m-primary">vipāko udapajjatha;</span><br />
</p>
<p id="pv13c8p3">
<span class="m-text m-primary">Bhojanacchādanapānīyaṁ,</span><br />
</p>
<p id="pv13c8p4">
<span class="m-text m-primary">dakkhiṇāya idaṁ phalaṁ.</span><br />
</p>
<p id="pv13c9p1">
<span class="m-text m-primary">Tato suddhā sucivasanā,</span><br />
</p>
<p id="pv13c9p2">
<span class="m-text m-primary">kāsikuttamadhārinī;</span><br />
</p>
<p id="pv13c9p3">
<span class="m-text m-primary">Vicittavatthābharaṇā,</span><br />
</p>
<p id="pv13c9p4">
<span class="m-text m-primary">sāriputtaṁ upasaṅkami.</span><br />
</p>
<p id="pv13c10p1">
<span class="m-text m-primary">“Abhikkantena vaṇṇena,</span><br />
</p>
<p id="pv13c10p2">
<span class="m-text m-primary">yā tvaṁ tiṭṭhasi devate;</span><br />
</p>
<p id="pv13c10p3">
<span class="m-text m-primary">Obhāsentī disā sabbā,</span><br />
</p>
<p id="pv13c10p4">
<span class="m-text m-primary">osadhī viya tārakā.</span><br />
</p>
<p id="pv13c11p1">
<span class="m-text m-primary">Kena te tādiso vaṇṇo,</span><br />
</p>
<p id="pv13c11p2">
<span class="m-text m-primary">kena te idha mijjhati;</span><br />
</p>
<p id="pv13c11p3">
<span class="m-text m-primary">Uppajjanti ca te bhogā,</span><br />
</p>
<p id="pv13c11p4">
<span class="m-text m-primary">ye keci manaso piyā.</span><br />
</p>
<p id="pv13c12p1">
<span class="m-text m-primary">Pucchāmi taṁ devi mahānubhāve,</span><br />
</p>
<p id="pv13c12p2">
<span class="m-text m-primary">Manussabhūtā kimakāsi puññaṁ;</span><br />
</p>
<p id="pv13c12p3">
<span class="m-text m-primary">Kenāsi evaṁ jalitānubhāvā,</span><br />
</p>
<p id="pv13c12p4">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="pv13c13p1">
<span class="m-text m-primary">“Uppaṇḍukiṁ kisaṁ chātaṁ,</span><br />
</p>
<p id="pv13c13p2">
<span class="m-text m-primary">naggaṁ sampatitacchaviṁ;</span><br />
</p>
<p id="pv13c13p3">
<span class="m-text m-primary">Muni kāruṇiko loke,</span><br />
</p>
<p id="pv13c13p4">
<span class="m-text m-primary">taṁ maṁ addakkhi duggataṁ.</span><br />
</p>
<p id="pv13c14p1">
<span class="m-text m-primary">Bhikkhūnaṁ ālopaṁ datvā,</span><br />
</p>
<p id="pv13c14p2">
<span class="m-text m-primary">pāṇimattañca coḷakaṁ;</span><br />
</p>
<p id="pv13c14p3">
<span class="m-text m-primary">Thālakassa ca pānīyaṁ,</span><br />
</p>
<p id="pv13c14p4">
<span class="m-text m-primary">mama dakkhiṇamādisi.</span><br />
</p>
<p id="pv13c15p1">
<span class="m-text m-primary">Ālopassa phalaṁ passa,</span><br />
</p>
<p id="pv13c15p2">
<span class="m-text m-primary">bhattaṁ vassasataṁ dasa;</span><br />
</p>
<p id="pv13c15p3">
<span class="m-text m-primary">Bhuñjāmi kāmakāminī,</span><br />
</p>
<p id="pv13c15p4">
<span class="m-text m-primary">anekarasabyañjanaṁ.</span><br />
</p>
<p id="pv13c16p1">
<span class="m-text m-primary">Pāṇimattassa coḷassa,</span><br />
</p>
<p id="pv13c16p2">
<span class="m-text m-primary">vipākaṁ passa yādisaṁ;</span><br />
</p>
<p id="pv13c16p3">
<span class="m-text m-primary">Yāvatā nandarājassa,</span><br />
</p>
<p id="pv13c16p4">
<span class="m-text m-primary">vijitasmiṁ paṭicchadā.</span><br />
</p>
<p id="pv13c17p1">
<span class="m-text m-primary">Tato bahutarā bhante,</span><br />
</p>
<p id="pv13c17p2">
<span class="m-text m-primary">vatthānacchādanāni me;</span><br />
</p>
<p id="pv13c17p3">
<span class="m-text m-primary">Koseyyakambalīyāni,</span><br />
</p>
<p id="pv13c17p4">
<span class="m-text m-primary">khomakappāsikāni ca.</span><br />
</p>
<p id="pv13c18p1">
<span class="m-text m-primary">Vipulā ca mahagghā ca,</span><br />
</p>
<p id="pv13c18p2">
<span class="m-text m-primary">tepākāsevalambare;</span><br />
</p>
<p id="pv13c18p3">
<span class="m-text m-primary">Sāhaṁ taṁ paridahāmi,</span><br />
</p>
<p id="pv13c18p4">
<span class="m-text m-primary">yaṁ yaṁ hi manaso piyaṁ.</span><br />
</p>
<p id="pv13c19p1">
<span class="m-text m-primary">Thālakassa ca pānīyaṁ,</span><br />
</p>
<p id="pv13c19p2">
<span class="m-text m-primary">vipākaṁ passa yādisaṁ;</span><br />
</p>
<p id="pv13c19p3">
<span class="m-text m-primary">Gambhīrā caturassā ca,</span><br />
</p>
<p id="pv13c19p4">
<span class="m-text m-primary">pokkharañño sunimmitā.</span><br />
</p>
<p id="pv13c20p1">
<span class="m-text m-primary">Setodakā suppatitthā,</span><br />
</p>
<p id="pv13c20p2">
<span class="m-text m-primary">sītā appaṭigandhiyā;</span><br />
</p>
<p id="pv13c20p3">
<span class="m-text m-primary">Padumuppalasañchannā,</span><br />
</p>
<p id="pv13c20p4">
<span class="m-text m-primary">vārikiñjakkhapūritā.</span><br />
</p>
<p id="pv13c21p1">
<span class="m-text m-primary">Sāhaṁ ramāmi kīḷāmi,</span><br />
</p>
<p id="pv13c21p2">
<span class="m-text m-primary">modāmi akutobhayā;</span><br />
</p>
<p id="pv13c21p3">
<span class="m-text m-primary">Muniṁ kāruṇikaṁ loke,</span><br />
</p>
<p id="pv13c21p4">
<span class="m-text m-primary">bhante vanditumāgatā”ti.</span><br />
</p>
<p id="pv13c22p1">
<span class="m-text m-primary">Saṁsāramocakapetivatthu paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>