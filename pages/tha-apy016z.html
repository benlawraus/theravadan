<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy016z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy016z.html" />
  <meta property="og:description" content="Kuṇḍadhānavagga 2. Sāgatattheraapadāna “Sobhito nāma nāmena, ahosiṁ brāhmaṇo tadā; Purakkhato sasissehi, ārāmaṁ agamāsahaṁ. Bhagavā tamhi samaye, bhikkhusaṅghapurakkhato; Ārāmadvārā nikkhamma, aṭṭhāsi purisuttamo. Tamaddasāsiṁ sambuddhaṁ, dantaṁ dantapurakkhataṁ; Sakaṁ cittaṁ pasādetvā, santhaviṁ lokanāyakaṁ. Ye keci pādapā sabbe, mahiyā te virūhare; Buddhimanto tathā sattā, ruhanti jinasāsane. Satthavāhosi sappañño, mahesi bahuke …" />
  <meta name="twitter:description" content="Kuṇḍadhānavagga 2. Sāgatattheraapadāna “Sobhito nāma nāmena, ahosiṁ brāhmaṇo tadā; Purakkhato sasissehi, ārāmaṁ agamāsahaṁ. Bhagavā tamhi samaye, bhikkhusaṅghapurakkhato; Ārāmadvārā nikkhamma, aṭṭhāsi purisuttamo. Tamaddasāsiṁ sambuddhaṁ, dantaṁ dantapurakkhataṁ; Sakaṁ cittaṁ pasādetvā, santhaviṁ lokanāyakaṁ. Ye keci pādapā sabbe, mahiyā te virūhare; Buddhimanto tathā sattā, ruhanti jinasāsane. Satthavāhosi sappañño, mahesi bahuke …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kundadhanavagga">
<h2><a href="#kundadhanavagga">Kuṇḍadhānavagga</a></h2>
<section id="sagatattheraapadana">
<h3><a href="#sagatattheraapadana">2. Sāgatattheraapadāna</a></h3>
<p id="tha-ap34c1p1">
<span class="m-text m-primary">“Sobhito nāma nāmena,</span><br />
</p>
<p id="tha-ap34c1p2">
<span class="m-text m-primary">ahosiṁ brāhmaṇo tadā;</span><br />
</p>
<p id="tha-ap34c1p3">
<span class="m-text m-primary">Purakkhato sasissehi,</span><br />
</p>
<p id="tha-ap34c1p4">
<span class="m-text m-primary">ārāmaṁ agamāsahaṁ.</span><br />
</p>
<p id="tha-ap34c2p1">
<span class="m-text m-primary">Bhagavā tamhi samaye,</span><br />
</p>
<p id="tha-ap34c2p2">
<span class="m-text m-primary">bhikkhusaṅghapurakkhato;</span><br />
</p>
<p id="tha-ap34c2p3">
<span class="m-text m-primary">Ārāmadvārā nikkhamma,</span><br />
</p>
<p id="tha-ap34c2p4">
<span class="m-text m-primary">aṭṭhāsi purisuttamo.</span><br />
</p>
<p id="tha-ap34c3p1">
<span class="m-text m-primary">Tamaddasāsiṁ sambuddhaṁ,</span><br />
</p>
<p id="tha-ap34c3p2">
<span class="m-text m-primary">dantaṁ dantapurakkhataṁ;</span><br />
</p>
<p id="tha-ap34c3p3">
<span class="m-text m-primary">Sakaṁ cittaṁ pasādetvā,</span><br />
</p>
<p id="tha-ap34c3p4">
<span class="m-text m-primary">santhaviṁ lokanāyakaṁ.</span><br />
</p>
<p id="tha-ap34c4p1">
<span class="m-text m-primary">Ye keci pādapā sabbe,</span><br />
</p>
<p id="tha-ap34c4p2">
<span class="m-text m-primary">mahiyā te virūhare;</span><br />
</p>
<p id="tha-ap34c4p3">
<span class="m-text m-primary">Buddhimanto tathā sattā,</span><br />
</p>
<p id="tha-ap34c4p4">
<span class="m-text m-primary">ruhanti jinasāsane.</span><br />
</p>
<p id="tha-ap34c5p1">
<span class="m-text m-primary">Satthavāhosi sappañño,</span><br />
</p>
<p id="tha-ap34c5p2">
<span class="m-text m-primary">mahesi bahuke jane;</span><br />
</p>
<p id="tha-ap34c5p3">
<span class="m-text m-primary">Vipathā uddharitvāna,</span><br />
</p>
<p id="tha-ap34c5p4">
<span class="m-text m-primary">pathaṁ ācikkhase tuvaṁ.</span><br />
</p>
<p id="tha-ap34c6p1">
<span class="m-text m-primary">Danto dantaparikiṇṇo,</span><br />
</p>
<p id="tha-ap34c6p2">
<span class="m-text m-primary">jhāyī jhānaratehi ca;</span><br />
</p>
<p id="tha-ap34c6p3">
<span class="m-text m-primary">Ātāpī pahitattehi,</span><br />
</p>
<p id="tha-ap34c6p4">
<span class="m-text m-primary">upasantehi tādibhi.</span><br />
</p>
<p id="tha-ap34c7p1">
<span class="m-text m-primary">Alaṅkato parisāhi,</span><br />
</p>
<p id="tha-ap34c7p2">
<span class="m-text m-primary">puññañāṇehi sobhati;</span><br />
</p>
<p id="tha-ap34c7p3">
<span class="m-text m-primary">Pabhā niddhāvate tuyhaṁ,</span><br />
</p>
<p id="tha-ap34c7p4">
<span class="m-text m-primary">sūriyodayane yathā.</span><br />
</p>
<p id="tha-ap34c8p1">
<span class="m-text m-primary">Pasannacittaṁ disvāna,</span><br />
</p>
<p id="tha-ap34c8p2">
<span class="m-text m-primary">mahesī padumuttaro;</span><br />
</p>
<p id="tha-ap34c8p3">
<span class="m-text m-primary">Bhikkhusaṅghe ṭhito satthā,</span><br />
</p>
<p id="tha-ap34c8p4">
<span class="m-text m-primary">imā gāthā abhāsatha.</span><br />
</p>
<p id="tha-ap34c9p1">
<span class="m-text m-primary">‘Yo so hāsaṁ janetvāna,</span><br />
</p>
<p id="tha-ap34c9p2">
<span class="m-text m-primary">mamaṁ kittesi brāhmaṇo;</span><br />
</p>
<p id="tha-ap34c9p3">
<span class="m-text m-primary">Kappānaṁ satasahassaṁ,</span><br />
</p>
<p id="tha-ap34c9p4">
<span class="m-text m-primary">devaloke ramissati.</span><br />
</p>
<p id="tha-ap34c10p1">
<span class="m-text m-primary">Tusitā hi cavitvāna,</span><br />
</p>
<p id="tha-ap34c10p2">
<span class="m-text m-primary">sukkamūlena codito;</span><br />
</p>
<p id="tha-ap34c10p3">
<span class="m-text m-primary">Gotamassa bhagavato,</span><br />
</p>
<p id="tha-ap34c10p4">
<span class="m-text m-primary">sāsane pabbajissati.</span><br />
</p>
<p id="tha-ap34c11p1">
<span class="m-text m-primary">Tena kammena sukatena,</span><br />
</p>
<p id="tha-ap34c11p2">
<span class="m-text m-primary">arahattaṁ labhissati;</span><br />
</p>
<p id="tha-ap34c11p3">
<span class="m-text m-primary">Sāgato nāma nāmena,</span><br />
</p>
<p id="tha-ap34c11p4">
<span class="m-text m-primary">hessati satthu sāvako’.</span><br />
</p>
<p id="tha-ap34c12p1">
<span class="m-text m-primary">Pabbajitvāna kāyena,</span><br />
</p>
<p id="tha-ap34c12p2">
<span class="m-text m-primary">pāpakammaṁ vivajjayiṁ;</span><br />
</p>
<p id="tha-ap34c12p3">
<span class="m-text m-primary">Vacīduccaritaṁ hitvā,</span><br />
</p>
<p id="tha-ap34c12p4">
<span class="m-text m-primary">ājīvaṁ parisodhayiṁ.</span><br />
</p>
<p id="tha-ap34c13p1">
<span class="m-text m-primary">Evaṁ viharamānohaṁ,</span><br />
</p>
<p id="tha-ap34c13p2">
<span class="m-text m-primary">tejodhātūsu kovido;</span><br />
</p>
<p id="tha-ap34c13p3">
<span class="m-text m-primary">Sabbāsave pariññāya,</span><br />
</p>
<p id="tha-ap34c13p4">
<span class="m-text m-primary">viharāmi anāsavo.</span><br />
</p>
<p id="tha-ap34c14p1">
<span class="m-text m-primary">Paṭisambhidā catasso,</span><br />
</p>
<p id="tha-ap34c14p2">
<span class="m-text m-primary">…pe…</span><br />
</p>
<p id="tha-ap34c14p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap34c15p1">
<span class="m-text m-primary">Itthaṁ sudaṁ āyasmā sāgato thero imā gāthāyo abhāsitthāti.</span><br />
</p>
<p id="tha-ap34c16p1">
<span class="m-text m-primary">Sāgatattherassāpadānaṁ dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>