<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 103 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0103.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 103
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mn0102.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mn0104.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 103</span></p>
<section id="kintisutta">
<span id="mn103c0p2"></span><h2><span class="pali m-text">Kintisutta</span></h2>
<p><span class="sujato m-text">Is This What You Think Of Me?</span></p>
<p id="mn103c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn103c1p2">
<span class="pali m-text">ekaṁ samayaṁ bhagavā pisinārāyaṁ viharati baliharaṇe vanasaṇḍe.</span><br />
<span class="sujato m-text">At one time the Buddha was staying near Kusinārā, in the Forest of Offerings.</span><br />
</p>
<p id="mn103c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn103c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn103c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn103c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn103c2p1">
<span class="pali m-text">“kinti vo, bhikkhave, mayi hoti:</span><br />
<span class="sujato m-text">“Mendicants, is this what you think of me?</span><br />
</p>
<p id="mn103c2p2">
<span class="pali m-text">‘cīvarahetu vā samaṇo gotamo dhammaṁ deseti, piṇḍapātahetu vā samaṇo gotamo dhammaṁ deseti, senāsanahetu vā samaṇo gotamo dhammaṁ deseti, itibhavābhavahetu vā samaṇo gotamo dhammaṁ desetī’”ti?</span><br />
<span class="sujato m-text">‘The ascetic Gotama teaches the Dhamma for the sake of robes, almsfood, lodgings, or rebirth in this or that state.’”</span><br />
</p>
<p id="mn103c2p3">
<span class="pali m-text">“Na kho no, bhante, bhagavati evaṁ hoti:</span><br />
<span class="sujato m-text">“No sir, we don’t think of you that way.”</span><br />
</p>
<p id="mn103c2p4">
<span class="pali m-text">‘cīvarahetu vā samaṇo gotamo dhammaṁ deseti, piṇḍapātahetu vā samaṇo gotamo dhammaṁ deseti, senāsanahetu vā samaṇo gotamo dhammaṁ deseti, itibhavābhavahetu vā samaṇo gotamo dhammaṁ desetī’”ti.</span><br />
</p>
<p id="mn103c2p5">
<span class="pali m-text">“Na ca kira vo, bhikkhave, mayi evaṁ hoti:</span><br />
<span class="sujato m-text">“If you don’t think of me that way,</span><br />
</p>
<p id="mn103c2p6">
<span class="pali m-text">‘cīvarahetu vā samaṇo gotamo dhammaṁ deseti …pe…</span><br />
</p>
<p id="mn103c2p7">
<span class="pali m-text">itibhavābhavahetu vā samaṇo gotamo dhammaṁ desetī’ti;</span><br />
</p>
<p id="mn103c2p8">
<span class="pali m-text">atha kinti carahi vo, bhikkhave, mayi hotī”ti?</span><br />
<span class="sujato m-text">then what exactly do you think of me?”</span><br />
</p>
<p id="mn103c2p9">
<span class="pali m-text">“Evaṁ kho no, bhante, bhagavati hoti:</span><br />
<span class="sujato m-text">“We think of you this way:</span><br />
</p>
<p id="mn103c2p10">
<span class="pali m-text">‘anukampako bhagavā hitesī;</span><br />
<span class="sujato m-text">‘The Buddha is compassionate and wants what’s best for us.</span><br />
</p>
<p id="mn103c2p11">
<span class="pali m-text">anukampaṁ upādāya dhammaṁ desetī’”ti.</span><br />
<span class="sujato m-text">He teaches out of compassion.’”</span><br />
</p>
<p id="mn103c2p12">
<span class="pali m-text">“Evañca kira vo, bhikkhave, mayi hoti:</span><br />
<span class="sujato m-text">“So it seems you think</span><br />
</p>
<p id="mn103c2p13">
<span class="pali m-text">‘anukampako bhagavā hitesī;</span><br />
</p>
<p id="mn103c2p14">
<span class="pali m-text">anukampaṁ upādāya dhammaṁ desetī’ti.</span><br />
<span class="sujato m-text">that I teach out of compassion.</span><br />
</p>
<p id="mn103c3p1">
<span class="pali m-text">Tasmātiha, bhikkhave, ye vo mayā dhammā abhiññā desitā, seyyathidaṁ—</span><br />
<span class="sujato m-text">In that case, each and every one of you should train in the things I have taught from my direct knowledge, that is:</span><br />
</p>
<p id="mn103c3p2">
<span class="pali m-text">cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo, tattha sabbeheva samaggehi sammodamānehi avivadamānehi sikkhitabbaṁ.</span><br />
<span class="sujato m-text">the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path. You should train in these things in harmony, appreciating each other, without quarreling.</span><br />
</p>
<p id="mn103c4p1">
<span class="pali m-text">Tesañca vo, bhikkhave, samaggānaṁ sammodamānānaṁ avivadamānānaṁ sikkhataṁ siyaṁsu dve bhikkhū abhidhamme nānāvādā.</span><br />
<span class="sujato m-text">As you do so, it may happen that two mendicants disagree about the teaching.</span><br />
</p>
<p id="mn103c5p1">
<span class="pali m-text">Tatra ce tumhākaṁ evamassa:</span><br />
<span class="sujato m-text">Now, you might think,</span><br />
</p>
<p id="mn103c5p2">
<span class="pali m-text">‘imesaṁ kho āyasmantānaṁ atthato ceva nānaṁ byañjanato ca nānan’ti, tattha yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">‘These two venerables disagree on both the meaning and the phrasing.’ So you should approach whichever mendicant you think is most amenable and say to them:</span><br />
</p>
<p id="mn103c5p3">
<span class="pali m-text">‘āyasmantānaṁ kho atthato ceva nānaṁ, byañjanato ca nānaṁ.</span><br />
<span class="sujato m-text">‘The venerables disagree on the meaning and the phrasing.</span><br />
</p>
<p id="mn103c5p4">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c5p5">
<span class="pali m-text">yathā atthato ceva nānaṁ, byañjanato ca nānaṁ.</span><br />
<span class="sujato m-text">such disagreement on the meaning and the phrasing comes to be.</span><br />
</p>
<p id="mn103c5p6">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c5p7">
<span class="pali m-text">Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">Then they should approach whichever mendicant they think is most amenable among those who side with the other party and say to them:</span><br />
</p>
<p id="mn103c5p8">
<span class="pali m-text">‘āyasmantānaṁ kho atthato ceva nānaṁ, byañjanato ca nānaṁ.</span><br />
<span class="sujato m-text">‘The venerables disagree on the meaning and the phrasing.</span><br />
</p>
<p id="mn103c5p9">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c5p10">
<span class="pali m-text">yathā atthato ceva nānaṁ, byañjanato ca nānaṁ.</span><br />
<span class="sujato m-text">such disagreement on the meaning and the phrasing comes to be.</span><br />
</p>
<p id="mn103c5p11">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c5p12">
<span class="pali m-text">Iti duggahitaṁ duggahitato dhāretabbaṁ, suggahitaṁ suggahitato dhāretabbaṁ.</span><br />
<span class="sujato m-text">So you should remember what has been incorrectly memorized as incorrectly memorized and what has been correctly memorized as correctly memorized.</span><br />
</p>
<p id="mn103c5p13">
<span class="pali m-text">Duggahitaṁ duggahitato dhāretvā suggahitaṁ suggahitato dhāretvā yo dhammo yo vinayo so bhāsitabbo.</span><br />
<span class="sujato m-text">Remembering this, you should speak on the teaching and the training.</span><br />
</p>
<p id="mn103c6p1">
<span class="pali m-text">Tatra ce tumhākaṁ evamassa:</span><br />
<span class="sujato m-text">Now, you might think,</span><br />
</p>
<p id="mn103c6p2">
<span class="pali m-text">‘imesaṁ kho āyasmantānaṁ atthato hi kho nānaṁ, byañjanato sametī’ti, tattha yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">‘These two venerables disagree on the meaning but agree on the phrasing.’ So you should approach whichever mendicant you think is most amenable and say to them:</span><br />
</p>
<p id="mn103c6p3">
<span class="pali m-text">‘āyasmantānaṁ kho atthato hi nānaṁ, byañjanato sameti.</span><br />
<span class="sujato m-text">‘The venerables disagree on the meaning but agree on the phrasing.</span><br />
</p>
<p id="mn103c6p4">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c6p5">
<span class="pali m-text">yathā atthato hi kho nānaṁ, byañjanato sameti.</span><br />
<span class="sujato m-text">such disagreement on the meaning and agreement on the phrasing comes to be.</span><br />
</p>
<p id="mn103c6p6">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c6p7">
<span class="pali m-text">Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">Then they should approach whichever mendicant they think is most amenable among those who side with the other party and say to them:</span><br />
</p>
<p id="mn103c6p8">
<span class="pali m-text">‘āyasmantānaṁ kho atthato hi kho nānaṁ, byañjanato sameti.</span><br />
<span class="sujato m-text">‘The venerables disagree on the meaning but agree on the phrasing.</span><br />
</p>
<p id="mn103c6p9">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c6p10">
<span class="pali m-text">yathā atthato hi kho nānaṁ, byañjanato sameti.</span><br />
<span class="sujato m-text">such disagreement on the meaning and agreement on the phrasing comes to be.</span><br />
</p>
<p id="mn103c6p11">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c6p12">
<span class="pali m-text">Iti duggahitaṁ duggahitato dhāretabbaṁ, suggahitaṁ suggahitato dhāretabbaṁ.</span><br />
<span class="sujato m-text">So you should remember what has been incorrectly memorized as incorrectly memorized and what has been correctly memorized as correctly memorized.</span><br />
</p>
<p id="mn103c6p13">
<span class="pali m-text">Duggahitaṁ duggahitato dhāretvā suggahitaṁ suggahitato dhāretvā yo dhammo yo vinayo so bhāsitabbo.</span><br />
<span class="sujato m-text">Remembering this, you should speak on the teaching and the training.</span><br />
</p>
<p id="mn103c7p1">
<span class="pali m-text">Tatra ce tumhākaṁ evamassa:</span><br />
<span class="sujato m-text">Now, you might think,</span><br />
</p>
<p id="mn103c7p2">
<span class="pali m-text">‘imesaṁ kho āyasmantānaṁ atthato hi kho sameti, byañjanato nānan’ti, tattha yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">‘These two venerables agree on the meaning but disagree on the phrasing.’ So you should approach whichever mendicant you think is most amenable and say to them:</span><br />
</p>
<p id="mn103c7p3">
<span class="pali m-text">‘āyasmantānaṁ kho atthato hi sameti, byañjanato nānaṁ.</span><br />
<span class="sujato m-text">‘The venerables agree on the meaning but disagree on the phrasing.</span><br />
</p>
<p id="mn103c7p4">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c7p5">
<span class="pali m-text">yathā atthato hi kho sameti, byañjanato nānaṁ.</span><br />
<span class="sujato m-text">such agreement on the meaning and disagreement on the phrasing comes to be.</span><br />
</p>
<p id="mn103c7p6">
<span class="pali m-text">Appamattakaṁ kho panetaṁ yadidaṁ—byañjanaṁ.</span><br />
<span class="sujato m-text">But the phrasing is a minor matter.</span><br />
</p>
<p id="mn103c7p7">
<span class="pali m-text">Māyasmanto appamattake vivādaṁ āpajjitthā’ti.</span><br />
<span class="sujato m-text">Please don’t get into a dispute about something so minor.’</span><br />
</p>
<p id="mn103c7p8">
<span class="pali m-text">Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">Then they should approach whichever mendicant they think is most amenable among those who side with the other party and say to them:</span><br />
</p>
<p id="mn103c7p9">
<span class="pali m-text">‘āyasmantānaṁ kho atthato hi sameti, byañjanato nānaṁ.</span><br />
<span class="sujato m-text">‘The venerables agree on the meaning but disagree on the phrasing.</span><br />
</p>
<p id="mn103c7p10">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c7p11">
<span class="pali m-text">yathā atthato hi kho sameti, byañjanato nānaṁ.</span><br />
<span class="sujato m-text">such agreement on the meaning and disagreement on the phrasing comes to be.</span><br />
</p>
<p id="mn103c7p12">
<span class="pali m-text">Appamattakaṁ kho panetaṁ yadidaṁ—byañjanaṁ.</span><br />
<span class="sujato m-text">But the phrasing is a minor matter.</span><br />
</p>
<p id="mn103c7p13">
<span class="pali m-text">Māyasmanto appamattake vivādaṁ āpajjitthā’ti.</span><br />
<span class="sujato m-text">Please don’t get into a dispute about something so minor.’</span><br />
</p>
<p id="mn103c7p14">
<span class="pali m-text">Iti suggahitaṁ suggahitato dhāretabbaṁ, duggahitaṁ duggahitato dhāretabbaṁ.</span><br />
<span class="sujato m-text">So you should remember what has been correctly memorized as correctly memorized and what has been incorrectly memorized as incorrectly memorized.</span><br />
</p>
<p id="mn103c7p15">
<span class="pali m-text">Suggahitaṁ suggahitato dhāretvā duggahitaṁ duggahitato dhāretvā yo dhammo yo vinayo so bhāsitabbo.</span><br />
<span class="sujato m-text">Remembering this, you should speak on the teaching and the training.</span><br />
</p>
<p id="mn103c8p1">
<span class="pali m-text">Tatra ce tumhākaṁ evamassa:</span><br />
<span class="sujato m-text">Now, you might think,</span><br />
</p>
<p id="mn103c8p2">
<span class="pali m-text">‘imesaṁ kho āyasmantānaṁ atthato ceva sameti byañjanato ca sametī’ti, tattha yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">‘These two venerables agree on both the meaning and the phrasing.’ So you should approach whichever mendicant you think is most amenable and say to them:</span><br />
</p>
<p id="mn103c8p3">
<span class="pali m-text">‘āyasmantānaṁ kho atthato ceva sameti, byañjanato ca sameti.</span><br />
<span class="sujato m-text">‘The venerables agree on both the meaning and the phrasing.</span><br />
</p>
<p id="mn103c8p4">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c8p5">
<span class="pali m-text">yathā atthato ceva sameti byañjanato ca sameti.</span><br />
<span class="sujato m-text">they come to agree on the meaning and the phrasing.</span><br />
</p>
<p id="mn103c8p6">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c8p7">
<span class="pali m-text">Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">Then they should approach whichever mendicant they think is most amenable among those who side with the other party and say to them:</span><br />
</p>
<p id="mn103c8p8">
<span class="pali m-text">‘āyasmantānaṁ kho atthato ceva sameti byañjanato ca sameti.</span><br />
<span class="sujato m-text">‘The venerables agree on both the meaning and the phrasing.</span><br />
</p>
<p id="mn103c8p9">
<span class="pali m-text">Tadamināpetaṁ āyasmanto jānātha—</span><br />
<span class="sujato m-text">But the venerables should know that this is how</span><br />
</p>
<p id="mn103c8p10">
<span class="pali m-text">yathā atthato ceva sameti byañjanato ca sameti.</span><br />
<span class="sujato m-text">they come to agree on the meaning and the phrasing.</span><br />
</p>
<p id="mn103c8p11">
<span class="pali m-text">Māyasmanto vivādaṁ āpajjitthā’ti.</span><br />
<span class="sujato m-text">Please don’t get into a dispute about this.’</span><br />
</p>
<p id="mn103c8p12">
<span class="pali m-text">Iti suggahitaṁ suggahitato dhāretabbaṁ.</span><br />
<span class="sujato m-text">So you should remember what has been correctly memorized as correctly memorized.</span><br />
</p>
<p id="mn103c8p13">
<span class="pali m-text">Suggahitaṁ suggahitato dhāretvā yo dhammo yo vinayo so bhāsitabbo.</span><br />
<span class="sujato m-text">Remembering this, you should speak on the teaching and the training.</span><br />
</p>
<p id="mn103c9p1">
<span class="pali m-text">Tesañca vo, bhikkhave, samaggānaṁ sammodamānānaṁ avivadamānānaṁ sikkhataṁ siyā aññatarassa bhikkhuno āpatti siyā vītikkamo,</span><br />
<span class="sujato m-text">As you train in harmony, appreciating each other, without quarreling, one of the mendicants might commit an offense or transgression.</span><br />
</p>
<p id="mn103c10p1">
<span class="pali m-text">tatra, bhikkhave, na codanāya taritabbaṁ. Puggalo upaparikkhitabbo:</span><br />
<span class="sujato m-text">In such a case, you should not be in a hurry to accuse them. The individual should be examined like this:</span><br />
</p>
<p id="mn103c10p2">
<span class="pali m-text">‘iti mayhañca avihesā bhavissati parassa ca puggalassa anupaghāto, paro hi puggalo akkodhano anupanāhī adaḷhadiṭṭhī suppaṭinissaggī, sakkomi cāhaṁ etaṁ puggalaṁ akusalā vuṭṭhāpetvā kusale patiṭṭhāpetun’ti.</span><br />
<span class="sujato m-text">‘I won’t be troubled and the other individual won’t be hurt, for they’re not irritable and hostile. They don’t hold fast to their views, but let them go easily. I can draw them away from the unskillful and establish them in the skillful.’</span><br />
</p>
<p id="mn103c10p3">
<span class="pali m-text">Sace, bhikkhave, evamassa, kallaṁ vacanāya.</span><br />
<span class="sujato m-text">If that’s what you think, then it’s appropriate to speak to them.</span><br />
</p>
<p id="mn103c11p1">
<span class="pali m-text">Sace pana, bhikkhave, evamassa:</span><br />
<span class="sujato m-text">But suppose you think this:</span><br />
</p>
<p id="mn103c11p2">
<span class="pali m-text">‘mayhaṁ kho avihesā bhavissati parassa ca puggalassa upaghāto, paro hi puggalo kodhano upanāhī adaḷhadiṭṭhī suppaṭinissaggī, sakkomi cāhaṁ etaṁ puggalaṁ akusalā vuṭṭhāpetvā kusale patiṭṭhāpetuṁ.</span><br />
<span class="sujato m-text">‘I will be troubled and the other individual will be hurt, for they’re irritable and hostile. However, they don’t hold fast to their views, but let them go easily. I can draw them away from the unskillful and establish them in the skillful.</span><br />
</p>
<p id="mn103c11p3">
<span class="pali m-text">Appamattakaṁ kho panetaṁ yadidaṁ—parassa puggalassa upaghāto.</span><br />
<span class="sujato m-text">But for the other individual to get hurt is a minor matter.</span><br />
</p>
<p id="mn103c11p4">
<span class="pali m-text">Atha kho etadeva bahutaraṁ—</span><br />
<span class="sujato m-text">It’s more important</span><br />
</p>
<p id="mn103c11p5">
<span class="pali m-text">svāhaṁ sakkomi etaṁ puggalaṁ akusalā vuṭṭhāpetvā kusale patiṭṭhāpetun’ti.</span><br />
<span class="sujato m-text">that I can draw them away from the unskillful and establish them in the skillful.’</span><br />
</p>
<p id="mn103c11p6">
<span class="pali m-text">Sace, bhikkhave, evamassa, kallaṁ vacanāya.</span><br />
<span class="sujato m-text">If that’s what you think, then it’s appropriate to speak to them.</span><br />
</p>
<p id="mn103c12p1">
<span class="pali m-text">Sace pana, bhikkhave, evamassa:</span><br />
<span class="sujato m-text">But suppose you think this:</span><br />
</p>
<p id="mn103c12p2">
<span class="pali m-text">‘mayhaṁ kho vihesā bhavissati parassa ca puggalassa anupaghāto. Paro hi puggalo akkodhano anupanāhī daḷhadiṭṭhī duppaṭinissaggī, sakkomi cāhaṁ etaṁ puggalaṁ akusalā vuṭṭhāpetvā kusale patiṭṭhāpetuṁ.</span><br />
<span class="sujato m-text">‘I will be troubled but the other individual won’t be hurt, for they’re not irritable and hostile. However, they hold fast to their views, refusing to let go. Nevertheless, I can draw them away from the unskillful and establish them in the skillful.</span><br />
</p>
<p id="mn103c12p3">
<span class="pali m-text">Appamattakaṁ kho panetaṁ yadidaṁ—mayhaṁ vihesā.</span><br />
<span class="sujato m-text">But for me to be troubled is a minor matter.</span><br />
</p>
<p id="mn103c12p4">
<span class="pali m-text">Atha kho etadeva bahutaraṁ—</span><br />
<span class="sujato m-text">It’s more important</span><br />
</p>
<p id="mn103c12p5">
<span class="pali m-text">svāhaṁ sakkomi etaṁ puggalaṁ akusalā vuṭṭhāpetvā kusale patiṭṭhāpetun’ti.</span><br />
<span class="sujato m-text">that I can draw them away from the unskillful and establish them in the skillful.’</span><br />
</p>
<p id="mn103c12p6">
<span class="pali m-text">Sace, bhikkhave, evamassa, kallaṁ vacanāya.</span><br />
<span class="sujato m-text">If that’s what you think, then it’s appropriate to speak to them.</span><br />
</p>
<p id="mn103c13p1">
<span class="pali m-text">Sace pana, bhikkhave, evamassa:</span><br />
<span class="sujato m-text">But suppose you think this:</span><br />
</p>
<p id="mn103c13p2">
<span class="pali m-text">‘mayhañca kho vihesā bhavissati parassa ca puggalassa upaghāto. Paro hi puggalo kodhano upanāhī daḷhadiṭṭhī duppaṭinissaggī, sakkomi cāhaṁ etaṁ puggalaṁ akusalā vuṭṭhāpetvā kusale patiṭṭhāpetuṁ.</span><br />
<span class="sujato m-text">‘I will be troubled and the other individual will be hurt, for they’re irritable and hostile. And they hold fast to their views, refusing to let go. Nevertheless, I can draw them away from the unskillful and establish them in the skillful.</span><br />
</p>
<p id="mn103c13p3">
<span class="pali m-text">Appamattakaṁ kho panetaṁ yadidaṁ—mayhañca vihesā bhavissati parassa ca puggalassa upaghāto.</span><br />
<span class="sujato m-text">But for me to be troubled and the other individual to get hurt is a minor matter.</span><br />
</p>
<p id="mn103c13p4">
<span class="pali m-text">Atha kho etadeva bahutaraṁ—</span><br />
<span class="sujato m-text">It’s more important</span><br />
</p>
<p id="mn103c13p5">
<span class="pali m-text">svāhaṁ sakkomi etaṁ puggalaṁ akusalā vuṭṭhāpetvā kusale patiṭṭhāpetun’ti.</span><br />
<span class="sujato m-text">that I can draw them away from the unskillful and establish them in the skillful.’</span><br />
</p>
<p id="mn103c13p6">
<span class="pali m-text">Sace, bhikkhave, evamassa, kallaṁ vacanāya.</span><br />
<span class="sujato m-text">If that’s what you think, then it’s appropriate to speak to them.</span><br />
</p>
<p id="mn103c14p1">
<span class="pali m-text">Sace pana, bhikkhave, evamassa:</span><br />
<span class="sujato m-text">But suppose you think this:</span><br />
</p>
<p id="mn103c14p2">
<span class="pali m-text">‘mayhañca kho vihesā bhavissati parassa ca puggalassa upaghāto. Paro hi puggalo kodhano upanāhī daḷhadiṭṭhī duppaṭinissaggī, na cāhaṁ sakkomi etaṁ puggalaṁ akusalā vuṭṭhāpetvā kusale patiṭṭhāpetun’ti.</span><br />
<span class="sujato m-text">‘I will be troubled and the other individual will be hurt, for they’re irritable and hostile. And they hold fast to their views, refusing to let go. I cannot draw them away from the unskillful and establish them in the skillful.’</span><br />
</p>
<p id="mn103c14p3">
<span class="pali m-text">Evarūpe, bhikkhave, puggale upekkhā nātimaññitabbā.</span><br />
<span class="sujato m-text">Don’t underestimate the value of equanimity for such a person.</span><br />
</p>
<p id="mn103c15p1">
<span class="pali m-text">Tesañca vo, bhikkhave, samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppajjeyya diṭṭhipaḷāso cetaso āghāto appaccayo anabhiraddhi.</span><br />
<span class="sujato m-text">As you train in harmony, appreciating each other, without quarreling, mutual tale-bearing might come up, with contempt for each other’s views, resentful, bitter, and exasperated.</span><br />
</p>
<p id="mn103c15p2">
<span class="pali m-text">Tattha ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa vacanīyo:</span><br />
<span class="sujato m-text">In this case you should approach whichever mendicant you think is most amenable among those who side with one party and say to them:</span><br />
</p>
<p id="mn103c15p3">
<span class="pali m-text">‘yaṁ no, āvuso, amhākaṁ samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppanno diṭṭhipaḷāso cetaso āghāto appaccayo anabhiraddhi, taṁ jānamāno samaṇo garaheyyā’ti.</span><br />
<span class="sujato m-text">‘Reverend, as we were training, mutual tale-bearing came up. If the Ascetic knew about this, would he rebuke it?’</span><br />
</p>
<p id="mn103c15p4">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say:</span><br />
</p>
<p id="mn103c15p5">
<span class="pali m-text">‘yaṁ no, āvuso, amhākaṁ samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppanno diṭṭhipaḷāso cetaso āghāto appaccayo anabhiraddhi, taṁ jānamāno samaṇo garaheyyāti.</span><br />
<span class="sujato m-text">‘Yes, reverend, he would.’</span><br />
</p>
<p id="mn103c15p6">
<span class="pali m-text">Etaṁ panāvuso, dhammaṁ appahāya nibbānaṁ sacchikareyyā’ti.</span><br />
<span class="sujato m-text">‘But without giving that up, reverend, can one realize extinguishment?’</span><br />
</p>
<p id="mn103c15p7">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say:</span><br />
</p>
<p id="mn103c15p8">
<span class="pali m-text">‘etaṁ, āvuso, dhammaṁ appahāya na nibbānaṁ sacchikareyyā’ti.</span><br />
<span class="sujato m-text">‘No, reverend, one cannot.’</span><br />
</p>
<p id="mn103c16p1">
<span class="pali m-text">Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha, so upasaṅkamitvā evamassa vacanīyo:</span><br />
<span class="sujato m-text">Then they should approach whichever mendicant they think is most amenable among those who side with the other party and say to them:</span><br />
</p>
<p id="mn103c16p2">
<span class="pali m-text">‘yaṁ no, āvuso, amhākaṁ samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppanno diṭṭhipaḷāso cetaso āghāto appaccayo anabhiraddhi, taṁ jānamāno samaṇo garaheyyā’ti.</span><br />
<span class="sujato m-text">‘Reverend, as we were training, mutual tale-bearing came up. If the Ascetic knew about this, would he rebuke it?’</span><br />
</p>
<p id="mn103c16p3">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say:</span><br />
</p>
<p id="mn103c16p4">
<span class="pali m-text">‘yaṁ no, āvuso, amhākaṁ samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppanno diṭṭhipaḷāso cetaso āghāto appaccayo anabhiraddhi taṁ jānamāno samaṇo garaheyyāti.</span><br />
<span class="sujato m-text">‘Yes, reverend, he would.’</span><br />
</p>
<p id="mn103c16p5">
<span class="pali m-text">Etaṁ panāvuso, dhammaṁ appahāya nibbānaṁ sacchikareyyā’ti.</span><br />
<span class="sujato m-text">‘But without giving that up, reverend, can one realize extinguishment?’</span><br />
</p>
<p id="mn103c16p6">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say:</span><br />
</p>
<p id="mn103c16p7">
<span class="pali m-text">‘etaṁ kho, āvuso, dhammaṁ appahāya na nibbānaṁ sacchikareyyā’ti.</span><br />
<span class="sujato m-text">‘No, reverend, one cannot.’</span><br />
</p>
<p id="mn103c17p1">
<span class="pali m-text">Tañce, bhikkhave, bhikkhuṁ pare evaṁ puccheyyuṁ:</span><br />
<span class="sujato m-text">If others should ask that mendicant:</span><br />
</p>
<p id="mn103c17p2">
<span class="pali m-text">‘āyasmatā no ete bhikkhū akusalā vuṭṭhāpetvā kusale patiṭṭhāpitā’ti?</span><br />
<span class="sujato m-text">‘Were you the venerable who drew those mendicants away from the unskillful and established them in the skillful?’</span><br />
</p>
<p id="mn103c17p3">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say:</span><br />
</p>
<p id="mn103c17p4">
<span class="pali m-text">‘idhāhaṁ, āvuso, yena bhagavā tenupasaṅkamiṁ, tassa me bhagavā dhammaṁ desesi, tāhaṁ dhammaṁ sutvā tesaṁ bhikkhūnaṁ abhāsiṁ.</span><br />
<span class="sujato m-text">‘Well, reverends, I approached the Buddha. He taught me the Dhamma. After hearing that teaching I explained it to those mendicants.</span><br />
</p>
<p id="mn103c17p5">
<span class="pali m-text">Taṁ te bhikkhū dhammaṁ sutvā akusalā vuṭṭhahiṁsu, kusale patiṭṭhahiṁsū’ti.</span><br />
<span class="sujato m-text">When those mendicants heard that teaching they were drawn away from the unskillful and established in the skillful.’</span><br />
</p>
<p id="mn103c17p6">
<span class="pali m-text">Evaṁ byākaramāno kho, bhikkhave, bhikkhu na ceva attānaṁ ukkaṁseti, na paraṁ vambheti, dhammassa cānudhammaṁ byākaroti, na ca koci sahadhammiko vādānuvādo gārayhaṁ ṭhānaṁ āgacchatī”ti.</span><br />
<span class="sujato m-text">Answering in this way, that mendicant doesn’t glorify themselves or put others down. They answer in line with the teaching, with no legitimate grounds for rebuke and criticism.”</span><br />
</p>
<p id="mn103c17p7">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn103c17p8">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn103c17p9">
<span class="pali m-text">Kintisuttaṁ niṭṭhitaṁ tatiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>