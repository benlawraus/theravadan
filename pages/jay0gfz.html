<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0gfz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0gfz.html" />
  <meta property="og:description" content="Sattakanipāta Kukkuvagga 10. Bakajātaka “Dvāsattati gotama puññakammā, Vasavattino jātijaraṁ atītā; Ayamantimā vedagū brahmapatti, Asmābhijappanti janā anekā”. “Appañhi etaṁ na hi dīghamāyu, Yaṁ tvaṁ baka maññasi dīghamāyuṁ; Sataṁ sahassāni nirabbudānaṁ, Āyuṁ pajānāmi tavāha brahme”. “Anantadassī bhagavāhamasmi, Jātijjaraṁ sokamupātivatto; Kiṁ me purāṇaṁ vatasīlavattaṁ, Ācikkha me taṁ yamahaṁ vijaññaṁ”. “Yaṁ tvaṁ apāyesi …" />
  <meta name="twitter:description" content="Sattakanipāta Kukkuvagga 10. Bakajātaka “Dvāsattati gotama puññakammā, Vasavattino jātijaraṁ atītā; Ayamantimā vedagū brahmapatti, Asmābhijappanti janā anekā”. “Appañhi etaṁ na hi dīghamāyu, Yaṁ tvaṁ baka maññasi dīghamāyuṁ; Sataṁ sahassāni nirabbudānaṁ, Āyuṁ pajānāmi tavāha brahme”. “Anantadassī bhagavāhamasmi, Jātijjaraṁ sokamupātivatto; Kiṁ me purāṇaṁ vatasīlavattaṁ, Ācikkha me taṁ yamahaṁ vijaññaṁ”. “Yaṁ tvaṁ apāyesi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="sattakanipata">
<h2><a href="#sattakanipata">Sattakanipāta</a></h2>
<section id="kukkuvagga">
<h3><a href="#kukkuvagga">Kukkuvagga</a></h3>
<section id="bakajataka">
<h4><a href="#bakajataka">10. Bakajātaka</a></h4>
<p id="ja405c1p1">
<span class="m-text m-primary">“Dvāsattati gotama puññakammā,</span><br />
</p>
<p id="ja405c1p2">
<span class="m-text m-primary">Vasavattino jātijaraṁ atītā;</span><br />
</p>
<p id="ja405c1p3">
<span class="m-text m-primary">Ayamantimā vedagū brahmapatti,</span><br />
</p>
<p id="ja405c1p4">
<span class="m-text m-primary">Asmābhijappanti janā anekā”.</span><br />
</p>
<p id="ja405c2p1">
<span class="m-text m-primary">“Appañhi etaṁ na hi dīghamāyu,</span><br />
</p>
<p id="ja405c2p2">
<span class="m-text m-primary">Yaṁ tvaṁ baka maññasi dīghamāyuṁ;</span><br />
</p>
<p id="ja405c2p3">
<span class="m-text m-primary">Sataṁ sahassāni nirabbudānaṁ,</span><br />
</p>
<p id="ja405c2p4">
<span class="m-text m-primary">Āyuṁ pajānāmi tavāha brahme”.</span><br />
</p>
<p id="ja405c3p1">
<span class="m-text m-primary">“Anantadassī bhagavāhamasmi,</span><br />
</p>
<p id="ja405c3p2">
<span class="m-text m-primary">Jātijjaraṁ sokamupātivatto;</span><br />
</p>
<p id="ja405c3p3">
<span class="m-text m-primary">Kiṁ me purāṇaṁ vatasīlavattaṁ,</span><br />
</p>
<p id="ja405c3p4">
<span class="m-text m-primary">Ācikkha me taṁ yamahaṁ vijaññaṁ”.</span><br />
</p>
<p id="ja405c4p1">
<span class="m-text m-primary">“Yaṁ tvaṁ apāyesi bahū manusse,</span><br />
</p>
<p id="ja405c4p2">
<span class="m-text m-primary">Pipāsite ghammani samparete;</span><br />
</p>
<p id="ja405c4p3">
<span class="m-text m-primary">Taṁ te purāṇaṁ vatasīlavattaṁ,</span><br />
</p>
<p id="ja405c4p4">
<span class="m-text m-primary">Suttappabuddhova anussarāmi.</span><br />
</p>
<p id="ja405c5p1">
<span class="m-text m-primary">Yaṁ eṇikūlasmi janaṁ gahītaṁ,</span><br />
</p>
<p id="ja405c5p2">
<span class="m-text m-primary">Amocayī gayhaka niyyamānaṁ;</span><br />
</p>
<p id="ja405c5p3">
<span class="m-text m-primary">Taṁ te purāṇaṁ vatasīlavattaṁ,</span><br />
</p>
<p id="ja405c5p4">
<span class="m-text m-primary">Suttappabuddhova anussarāmi.</span><br />
</p>
<p id="ja405c6p1">
<span class="m-text m-primary">Gaṅgāya sotasmiṁ gahītanāvaṁ,</span><br />
</p>
<p id="ja405c6p2">
<span class="m-text m-primary">Luddena nāgena manussakappā;</span><br />
</p>
<p id="ja405c6p3">
<span class="m-text m-primary">Amocayi tvaṁ balasā pasayha,</span><br />
</p>
<p id="ja405c6p4">
<span class="m-text m-primary">Taṁ te purāṇaṁ vatasīlavattaṁ;</span><br />
</p>
<p id="ja405c6p5">
<span class="m-text m-primary">Suttappabuddhova anussarāmi.</span><br />
</p>
<p id="ja405c7p1">
<span class="m-text m-primary">Kappo ca te baddhacaro ahosiṁ,</span><br />
</p>
<p id="ja405c7p2">
<span class="m-text m-primary">Sambuddhimantaṁ vatinaṁ amaññaṁ;</span><br />
</p>
<p id="ja405c7p3">
<span class="m-text m-primary">Taṁ te purāṇaṁ vatasīlavattaṁ,</span><br />
</p>
<p id="ja405c7p4">
<span class="m-text m-primary">Suttappabuddhova anussarāmi”.</span><br />
</p>
<p id="ja405c8p1">
<span class="m-text m-primary">“Addhā pajānāsi mametamāyuṁ,</span><br />
</p>
<p id="ja405c8p2">
<span class="m-text m-primary">Aññampi jānāsi tathā hi buddho;</span><br />
</p>
<p id="ja405c8p3">
<span class="m-text m-primary">Tathā hi tāyaṁ jalitānubhāvo,</span><br />
</p>
<p id="ja405c8p4">
<span class="m-text m-primary">Obhāsayaṁ tiṭṭhati brahmalokan”ti.</span><br />
</p>
<p id="ja405c9p1">
<span class="m-text m-primary">Bakajātakaṁ dasamaṁ.</span><br />
</p>
<p id="ja405c9p2">
<span class="m-text m-primary">Kukkuvaggo paṭhamo.</span><br />
</p>
<p id="ja405c10p1">
<span class="m-text m-primary">Tassuddānaṁ</span><br />
</p>
<p id="ja405c11p1">
<span class="m-text m-primary">Varakaṇṇika cāpavaro sutano,</span><br />
</p>
<p id="ja405c11p2">
<span class="m-text m-primary">Atha gijjha sarohitamacchavaro;</span><br />
</p>
<p id="ja405c11p3">
<span class="m-text m-primary">Puna paṇṇaka senaka yācanako,</span><br />
</p>
<p id="ja405c11p4">
<span class="m-text m-primary">Atha veri sabrahmabakena dasāti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>