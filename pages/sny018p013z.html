<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn36 &raquo; Saṁyutta Nikāya 36 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny018p013z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 36" />
  <meta name="twitter:title" content="Saṁyutta Nikāya 36" />
  <meta property="og:url" content="https://www.theravadan.org/pages/sny018p013z.html" />
  <meta property="og:description" content="Translators: sujato Linked Discourses 36.31 3. Aṭṭhasatapariyāyavagga 3. The Explanation of the Hundred and Eight 31. Nirāmisasutta Spiritual “Atthi, bhikkhave, sāmisā pīti, atthi nirāmisā pīti, atthi nirāmisā nirāmisatarā pīti; “Mendicants, there is material rapture, spiritual rapture, and even more spiritual rapture. atthi sāmisaṁ sukhaṁ, atthi nirāmisaṁ sukhaṁ, atthi …" />
  <meta name="twitter:description" content="Translators: sujato Linked Discourses 36.31 3. Aṭṭhasatapariyāyavagga 3. The Explanation of the Hundred and Eight 31. Nirāmisasutta Spiritual “Atthi, bhikkhave, sāmisā pīti, atthi nirāmisā pīti, atthi nirāmisā nirāmisatarā pīti; “Mendicants, there is material rapture, spiritual rapture, and even more spiritual rapture. atthi sāmisaṁ sukhaṁ, atthi nirāmisaṁ sukhaṁ, atthi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn36-index.html">sn36</a> &raquo;
          </span>
          Saṁyutta Nikāya 36
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 36.31</span></p>
<p id="sn36p31c0p2">
<span class="pali m-text">3. Aṭṭhasatapariyāyavagga</span><br />
<span class="sujato m-text">3. The Explanation of the Hundred and Eight</span><br />
</p>
<section id="niramisasutta">
<span id="sn36p31c0p3"></span><h2><span class="pali m-text">31. Nirāmisasutta</span></h2>
<p><span class="sujato m-text">Spiritual</span></p>
<p id="sn36p31c1p1">
<span class="pali m-text">“Atthi, bhikkhave, sāmisā pīti, atthi nirāmisā pīti, atthi nirāmisā nirāmisatarā pīti;</span><br />
<span class="sujato m-text">“Mendicants, there is material rapture, spiritual rapture, and even more spiritual rapture.</span><br />
</p>
<p id="sn36p31c1p2">
<span class="pali m-text">atthi sāmisaṁ sukhaṁ, atthi nirāmisaṁ sukhaṁ, atthi nirāmisā nirāmisataraṁ sukhaṁ;</span><br />
<span class="sujato m-text">There is material pleasure, spiritual pleasure, and even more spiritual pleasure.</span><br />
</p>
<p id="sn36p31c1p3">
<span class="pali m-text">atthi sāmisā upekkhā, atthi nirāmisā upekkhā, atthi nirāmisā nirāmisatarā upekkhā;</span><br />
<span class="sujato m-text">There is material equanimity, spiritual equanimity, and even more spiritual equanimity.</span><br />
</p>
<p id="sn36p31c1p4">
<span class="pali m-text">atthi sāmiso vimokkho, atthi nirāmiso vimokkho, atthi nirāmisā nirāmisataro vimokkho.</span><br />
<span class="sujato m-text">There is material liberation, spiritual liberation, and even more spiritual liberation.</span><br />
</p>
<p id="sn36p31c1p5">
<span class="pali m-text">Katamā ca, bhikkhave, sāmisā pīti?</span><br />
<span class="sujato m-text">And what is material rapture?</span><br />
</p>
<p id="sn36p31c1p6">
<span class="pali m-text">Pañcime, bhikkhave, kāmaguṇā.</span><br />
<span class="sujato m-text">There are these five kinds of sensual stimulation.</span><br />
</p>
<p id="sn36p31c1p7">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="sn36p31c1p8">
<span class="pali m-text">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā …pe…</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing. Sounds … Smells … Tastes …</span><br />
</p>
<p id="sn36p31c1p9">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="sn36p31c1p10">
<span class="pali m-text">Ime kho, bhikkhave, pañca kāmaguṇā.</span><br />
<span class="sujato m-text">These are the five kinds of sensual stimulation.</span><br />
</p>
<p id="sn36p31c1p11">
<span class="pali m-text">Yā kho, bhikkhave, ime pañca kāmaguṇe paṭicca uppajjati pīti, ayaṁ vuccati, bhikkhave, sāmisā pīti.</span><br />
<span class="sujato m-text">The rapture that arises from these five kinds of sensual stimulation is called material rapture.</span><br />
</p>
<p id="sn36p31c2p1">
<span class="pali m-text">Katamā ca, bhikkhave, nirāmisā pīti?</span><br />
<span class="sujato m-text">And what is spiritual rapture?</span><br />
</p>
<p id="sn36p31c2p2">
<span class="pali m-text">Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="sn36p31c2p3">
<span class="pali m-text">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.</span><br />
<span class="sujato m-text">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="sn36p31c2p4">
<span class="pali m-text">Ayaṁ vuccati, bhikkhave, nirāmisā pīti.</span><br />
<span class="sujato m-text">This is called spiritual rapture.</span><br />
</p>
<p id="sn36p31c3p1">
<span class="pali m-text">Katamā ca, bhikkhave, nirāmisā nirāmisatarā pīti?</span><br />
<span class="sujato m-text">And what is even more spiritual rapture?</span><br />
</p>
<p id="sn36p31c3p2">
<span class="pali m-text">Yā kho, bhikkhave, khīṇāsavassa bhikkhuno rāgā cittaṁ vimuttaṁ paccavekkhato, dosā cittaṁ vimuttaṁ paccavekkhato, mohā cittaṁ vimuttaṁ paccavekkhato uppajjati pīti, ayaṁ vuccati, bhikkhave, nirāmisā nirāmisatarā pīti.</span><br />
<span class="sujato m-text">When a mendicant who has ended the defilements reviews their mind free from greed, hate, and delusion, rapture arises. This is called even more spiritual rapture.</span><br />
</p>
<p id="sn36p31c4p1">
<span class="pali m-text">Katamañca, bhikkhave, sāmisaṁ sukhaṁ?</span><br />
<span class="sujato m-text">And what is material pleasure?</span><br />
</p>
<p id="sn36p31c4p2">
<span class="pali m-text">Pañcime, bhikkhave, kāmaguṇā.</span><br />
<span class="sujato m-text">Mendicants, there are these five kinds of sensual stimulation.</span><br />
</p>
<p id="sn36p31c4p3">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="sn36p31c4p4">
<span class="pali m-text">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā …pe…</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing. Sounds … Smells … Tastes …</span><br />
</p>
<p id="sn36p31c4p5">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="sn36p31c4p6">
<span class="pali m-text">Ime kho, bhikkhave, pañca kāmaguṇā.</span><br />
<span class="sujato m-text">These are the five kinds of sensual stimulation.</span><br />
</p>
<p id="sn36p31c4p7">
<span class="pali m-text">Yaṁ kho, bhikkhave, ime pañca kāmaguṇe paṭicca uppajjati sukhaṁ somanassaṁ, idaṁ vuccati, bhikkhave, sāmisaṁ sukhaṁ.</span><br />
<span class="sujato m-text">The pleasure and happiness that arise from these five kinds of sensual stimulation is called material pleasure.</span><br />
</p>
<p id="sn36p31c5p1">
<span class="pali m-text">Katamañca, bhikkhave, nirāmisaṁ sukhaṁ?</span><br />
<span class="sujato m-text">And what is spiritual pleasure?</span><br />
</p>
<p id="sn36p31c5p2">
<span class="pali m-text">Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="sn36p31c5p3">
<span class="pali m-text">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.</span><br />
<span class="sujato m-text">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="sn36p31c5p4">
<span class="pali m-text">Pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati.</span><br />
<span class="sujato m-text">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="sn36p31c5p5">
<span class="pali m-text">Idaṁ vuccati, bhikkhave, nirāmisaṁ sukhaṁ.</span><br />
<span class="sujato m-text">This is called spiritual pleasure.</span><br />
</p>
<p id="sn36p31c6p1">
<span class="pali m-text">Katamañca, bhikkhave, nirāmisā nirāmisataraṁ sukhaṁ?</span><br />
<span class="sujato m-text">And what is even more spiritual pleasure?</span><br />
</p>
<p id="sn36p31c6p2">
<span class="pali m-text">Yaṁ kho, bhikkhave, khīṇāsavassa bhikkhuno rāgā cittaṁ vimuttaṁ paccavekkhato, dosā cittaṁ vimuttaṁ paccavekkhato, mohā cittaṁ vimuttaṁ paccavekkhato uppajjati sukhaṁ somanassaṁ, idaṁ vuccati, bhikkhave, nirāmisā nirāmisataraṁ sukhaṁ.</span><br />
<span class="sujato m-text">When a mendicant who has ended the defilements reviews their mind free from greed, hate, and delusion, pleasure and happiness arises. This is called even more spiritual pleasure.</span><br />
</p>
<p id="sn36p31c7p1">
<span class="pali m-text">Katamā ca, bhikkhave, sāmisā upekkhā?</span><br />
<span class="sujato m-text">And what is material equanimity?</span><br />
</p>
<p id="sn36p31c7p2">
<span class="pali m-text">Pañcime, bhikkhave, kāmaguṇā.</span><br />
<span class="sujato m-text">There are these five kinds of sensual stimulation.</span><br />
</p>
<p id="sn36p31c7p3">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="sn36p31c7p4">
<span class="pali m-text">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā …pe…</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing. Sounds … Smells … Tastes …</span><br />
</p>
<p id="sn36p31c7p5">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="sn36p31c7p6">
<span class="pali m-text">Ime kho, bhikkhave, pañca kāmaguṇā.</span><br />
<span class="sujato m-text">These are the five kinds of sensual stimulation.</span><br />
</p>
<p id="sn36p31c7p7">
<span class="pali m-text">Yā kho, bhikkhave, ime pañca kāmaguṇe paṭicca uppajjati upekkhā, ayaṁ vuccati, bhikkhave, sāmisā upekkhā.</span><br />
<span class="sujato m-text">The equanimity that arises from these five kinds of sensual stimulation is called material equanimity.</span><br />
</p>
<p id="sn36p31c8p1">
<span class="pali m-text">Katamā ca, bhikkhave, nirāmisā upekkhā?</span><br />
<span class="sujato m-text">And what is spiritual equanimity?</span><br />
</p>
<p id="sn36p31c8p2">
<span class="pali m-text">Idha, bhikkhave, bhikkhu sukhassa ca pahānā, dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
<span class="sujato m-text">It’s when, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness.</span><br />
</p>
<p id="sn36p31c8p3">
<span class="pali m-text">Ayaṁ vuccati, bhikkhave, nirāmisā upekkhā.</span><br />
<span class="sujato m-text">This is called spiritual equanimity.</span><br />
</p>
<p id="sn36p31c9p1">
<span class="pali m-text">Katamā ca, bhikkhave, nirāmisā nirāmisatarā upekkhā?</span><br />
<span class="sujato m-text">And what is even more spiritual equanimity?</span><br />
</p>
<p id="sn36p31c9p2">
<span class="pali m-text">Yā kho, bhikkhave, khīṇāsavassa bhikkhuno rāgā cittaṁ vimuttaṁ paccavekkhato, dosā cittaṁ vimuttaṁ paccavekkhato, mohā cittaṁ vimuttaṁ paccavekkhato uppajjati upekkhā, ayaṁ vuccati, bhikkhave, nirāmisā nirāmisatarā upekkhā.</span><br />
<span class="sujato m-text">When a mendicant who has ended the defilements reviews their mind free from greed, hate, and delusion, equanimity arises. This is called even more spiritual equanimity.</span><br />
</p>
<p id="sn36p31c10p1">
<span class="pali m-text">Katamo ca, bhikkhave, sāmiso vimokkho?</span><br />
<span class="sujato m-text">And what is material liberation?</span><br />
</p>
<p id="sn36p31c10p2">
<span class="pali m-text">Rūpappaṭisaṁyutto vimokkho sāmiso vimokkho.</span><br />
<span class="sujato m-text">Liberation connected with form is material.</span><br />
</p>
<p id="sn36p31c11p1">
<span class="pali m-text">Katamo ca, bhikkhave, nirāmiso vimokkho?</span><br />
<span class="sujato m-text">And what is spiritual liberation?</span><br />
</p>
<p id="sn36p31c11p2">
<span class="pali m-text">Arūpappaṭisaṁyutto vimokkho nirāmiso vimokkho.</span><br />
<span class="sujato m-text">Liberation connected with the formless is spiritual.</span><br />
</p>
<p id="sn36p31c12p1">
<span class="pali m-text">Katamo ca, bhikkhave, nirāmisā nirāmisataro vimokkho?</span><br />
<span class="sujato m-text">And what is even more spiritual liberation?</span><br />
</p>
<p id="sn36p31c12p2">
<span class="pali m-text">Yo kho, bhikkhave, khīṇāsavassa bhikkhuno rāgā cittaṁ vimuttaṁ paccavekkhato, dosā cittaṁ vimuttaṁ paccavekkhato, mohā cittaṁ vimuttaṁ paccavekkhato uppajjati vimokkho, ayaṁ vuccati, bhikkhave, nirāmisā nirāmisataro vimokkho”ti.</span><br />
<span class="sujato m-text">When a mendicant who has ended the defilements reviews their mind free from greed, hate, and delusion, liberation arises. This is called even more spiritual liberation.”</span><br />
</p>
<p id="sn36p31c12p3">
<span class="pali m-text">Ekādasamaṁ.</span><br />
</p>
<p id="sn36p31c12p4">
<span class="pali m-text">Aṭṭhasatapariyāyavaggo tatiyo.</span><br />
</p>
<p id="sn36p31c13p0">
<span class="pali m-text">Tassuddānaṁ</span><br />
</p>
<p id="sn36p31c13p1">
<span class="pali m-text">Sīvakaaṭṭhasataṁ bhikkhu,</span><br />
</p>
<p id="sn36p31c13p2">
<span class="pali m-text">pubbe ñāṇañca bhikkhunā;</span><br />
</p>
<p id="sn36p31c13p3">
<span class="pali m-text">Samaṇabrāhmaṇā tīṇi,</span><br />
</p>
<p id="sn36p31c13p4">
<span class="pali m-text">suddhikañca nirāmisanti.</span><br />
</p>
<p id="sn36p31c13p5">
<span class="pali m-text">Vedanāsaṁyuttaṁ samattaṁ.</span><br />
<span class="sujato m-text">The Linked Discourses on feeling are complete.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>