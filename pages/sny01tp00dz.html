<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn51 &raquo; Saṁyutta Nikāya 51 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny01tp00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 51" />
  <meta name="twitter:title" content="Saṁyutta Nikāya 51" />
  <meta property="og:url" content="/pages/sny01tp00dz.html" />
  <meta property="og:description" content="Translators: sujato Linked Discourses 51.11 2. Pāsādakampanavagga 2. Shaking the Stilt Longhouse 11. Pubbasutta Before Sāvatthinidānaṁ. At Sāvatthī. “Pubbeva me, bhikkhave, sambodhā anabhisambuddhassa bodhisattasseva sato etadahosi: “Mendicants, before my awakening—when I was still unawakened but intent on awakening—I thought: ‘ko nu kho hetu, ko paccayo iddhipādabhāvanāyā’ti …" />
  <meta name="twitter:description" content="Translators: sujato Linked Discourses 51.11 2. Pāsādakampanavagga 2. Shaking the Stilt Longhouse 11. Pubbasutta Before Sāvatthinidānaṁ. At Sāvatthī. “Pubbeva me, bhikkhave, sambodhā anabhisambuddhassa bodhisattasseva sato etadahosi: “Mendicants, before my awakening—when I was still unawakened but intent on awakening—I thought: ‘ko nu kho hetu, ko paccayo iddhipādabhāvanāyā’ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn51-index.html">sn51</a> &raquo;
          </span>
          Saṁyutta Nikāya 51
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 51.11</span></p>
<section id="pasadakampanavagga">
<h2><a href="#pasadakampanavagga">2. Pāsādakampanavagga</a></h2>
<p><span class="sujato m-text">2. Shaking the Stilt Longhouse</span></p>
<section id="pubbasutta">
<h3><a href="#pubbasutta">11. Pubbasutta</a></h3>
<p><span class="sujato m-text">Before</span></p>
<p id="sn51p11c1p1">
<span class="pali m-text">Sāvatthinidānaṁ.</span><br />
<span class="sujato m-text">At Sāvatthī.</span><br />
</p>
<p id="sn51p11c1p2">
<span class="pali m-text">“Pubbeva me, bhikkhave, sambodhā anabhisambuddhassa bodhisattasseva sato etadahosi:</span><br />
<span class="sujato m-text">“Mendicants, before my awakening—when I was still unawakened but intent on awakening—I thought:</span><br />
</p>
<p id="sn51p11c1p3">
<span class="pali m-text">‘ko nu kho hetu, ko paccayo iddhipādabhāvanāyā’ti?</span><br />
<span class="sujato m-text">‘What’s the cause, what’s the reason for the development of the bases of psychic power?’</span><br />
</p>
<p id="sn51p11c1p4">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me:</span><br />
</p>
<p id="sn51p11c1p5">
<span class="pali m-text">‘idha bhikkhu chandasamādhippadhānasaṅkhārasamannāgataṁ iddhipādaṁ bhāveti—</span><br />
<span class="sujato m-text">‘It’s when a mendicant develops the basis of psychic power that has immersion due to enthusiasm, and active effort.</span><br />
</p>
<p id="sn51p11c1p6">
<span class="pali m-text">iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.</span><br />
<span class="sujato m-text">They think: “My enthusiasm won’t be too lax or too tense. And it’ll be neither constricted internally nor scattered externally.”</span><br />
</p>
<p id="sn51p11c1p7">
<span class="pali m-text">Pacchāpuresaññī ca viharati—</span><br />
<span class="sujato m-text">And they meditate perceiving continuity:</span><br />
</p>
<p id="sn51p11c1p8">
<span class="pali m-text">yathā pure tathā pacchā, yathā pacchā tathā pure;</span><br />
<span class="sujato m-text">as before, so after; as after, so before;</span><br />
</p>
<p id="sn51p11c1p9">
<span class="pali m-text">yathā adho tathā uddhaṁ, yathā uddhaṁ tathā adho;</span><br />
<span class="sujato m-text">as below, so above; as above, so below;</span><br />
</p>
<p id="sn51p11c1p10">
<span class="pali m-text">yathā divā tathā rattiṁ, yathā rattiṁ tathā divā.</span><br />
<span class="sujato m-text">as by day, so by night; as by night, so by day.</span><br />
</p>
<p id="sn51p11c1p11">
<span class="pali m-text">Iti vivaṭena cetasā apariyonaddhena sappabhāsaṁ cittaṁ bhāveti’.</span><br />
<span class="sujato m-text">And so, with an open and unenveloped heart, they develop a mind that’s full of radiance.</span><br />
</p>
<p id="sn51p11c2p1">
<span class="pali m-text">Vīriyasamādhippadhānasaṅkhārasamannāgataṁ iddhipādaṁ bhāveti—</span><br />
<span class="sujato m-text">They develop the basis of psychic power that has immersion due to energy …</span><br />
</p>
<p id="sn51p11c2p2">
<span class="pali m-text">iti me vīriyaṁ na ca atilīnaṁ bhavissati, na ca atippaggahitaṁ bhavissati, na ca ajjhattaṁ saṅkhittaṁ bhavissati, na ca bahiddhā vikkhittaṁ bhavissati.</span><br />
</p>
<p id="sn51p11c2p3">
<span class="pali m-text">Pacchāpuresaññī ca viharati—</span><br />
</p>
<p id="sn51p11c2p4">
<span class="pali m-text">yathā pure tathā pacchā, yathā pacchā tathā pure;</span><br />
</p>
<p id="sn51p11c2p5">
<span class="pali m-text">yathā adho tathā uddhaṁ, yathā uddhaṁ tathā adho;</span><br />
</p>
<p id="sn51p11c2p6">
<span class="pali m-text">yathā divā tathā rattiṁ, yathā rattiṁ tathā divā.</span><br />
</p>
<p id="sn51p11c2p7">
<span class="pali m-text">Iti vivaṭena cetasā apariyonaddhena sappabhāsaṁ cittaṁ bhāveti.</span><br />
</p>
<p id="sn51p11c3p1">
<span class="pali m-text">Cittasamādhippadhānasaṅkhārasamannāgataṁ iddhipādaṁ bhāveti—</span><br />
<span class="sujato m-text">mental development …</span><br />
</p>
<p id="sn51p11c3p2">
<span class="pali m-text">iti me cittaṁ na ca atilīnaṁ bhavissati, na ca atippaggahitaṁ bhavissati, na ca ajjhattaṁ saṅkhittaṁ bhavissati, na ca bahiddhā vikkhittaṁ bhavissati.</span><br />
</p>
<p id="sn51p11c3p3">
<span class="pali m-text">Pacchāpuresaññī ca viharati—</span><br />
</p>
<p id="sn51p11c3p4">
<span class="pali m-text">yathā pure tathā pacchā, yathā pacchā tathā pure;</span><br />
</p>
<p id="sn51p11c3p5">
<span class="pali m-text">yathā adho tathā uddhaṁ, yathā uddhaṁ tathā adho;</span><br />
</p>
<p id="sn51p11c3p6">
<span class="pali m-text">yathā divā tathā rattiṁ, yathā rattiṁ tathā divā.</span><br />
</p>
<p id="sn51p11c3p7">
<span class="pali m-text">Iti vivaṭena cetasā apariyonaddhena sappabhāsaṁ cittaṁ bhāveti.</span><br />
</p>
<p id="sn51p11c4p1">
<span class="pali m-text">Vīmaṁsāsamādhippadhānasaṅkhārasamannāgataṁ iddhipādaṁ bhāveti—</span><br />
<span class="sujato m-text">inquiry, and active effort.</span><br />
</p>
<p id="sn51p11c4p2">
<span class="pali m-text">iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.</span><br />
<span class="sujato m-text">They think: “My inquiry won’t be too lax or too tense. And it’ll be neither constricted internally nor scattered externally.”</span><br />
</p>
<p id="sn51p11c4p3">
<span class="pali m-text">Pacchāpuresaññī ca viharati—</span><br />
<span class="sujato m-text">And they meditate perceiving continuity:</span><br />
</p>
<p id="sn51p11c4p4">
<span class="pali m-text">yathā pure tathā pacchā, yathā pacchā tathā pure;</span><br />
<span class="sujato m-text">as before, so after; as after, so before;</span><br />
</p>
<p id="sn51p11c4p5">
<span class="pali m-text">yathā adho tathā uddhaṁ, yathā uddhaṁ tathā adho;</span><br />
<span class="sujato m-text">as below, so above; as above, so below;</span><br />
</p>
<p id="sn51p11c4p6">
<span class="pali m-text">yathā divā tathā rattiṁ, yathā rattiṁ tathā divā.</span><br />
<span class="sujato m-text">as by day, so by night; as by night, so by day.</span><br />
</p>
<p id="sn51p11c4p7">
<span class="pali m-text">Iti vivaṭena cetasā apariyonaddhena sappabhāsaṁ cittaṁ bhāveti.</span><br />
<span class="sujato m-text">And so, with an open and unenveloped heart, they develop a mind that’s full of radiance.’</span><br />
</p>
<p id="sn51p11c5p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu, anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati; yāva brahmalokāpi kāyena vasaṁ vatteti.</span><br />
<span class="sujato m-text">When the four bases of psychic power have been developed and cultivated in this way, they wield the many kinds of psychic power: multiplying themselves and becoming one again; appearing and disappearing; going unimpeded through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful; controlling the body as far as the Brahmā realm.</span><br />
</p>
<p id="sn51p11c6p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, dūre santike cāti.</span><br />
<span class="sujato m-text">When the four bases of psychic power have been developed and cultivated in this way, they hear both kinds of sounds, human and divine, whether near or far.</span><br />
</p>
<p id="sn51p11c7p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu, parasattānaṁ parapuggalānaṁ cetasā ceto paricca pajānāti.</span><br />
<span class="sujato m-text">When the four bases of psychic power have been developed and cultivated in this way, they understand the minds of other beings and individuals, having comprehended them with their own mind.</span><br />
</p>
<p id="sn51p11c7p2">
<span class="pali m-text">Sarāgaṁ vā cittaṁ ‘sarāgaṁ cittan’ti pajānāti;</span><br />
<span class="sujato m-text">They understand mind with greed as ‘mind with greed’,</span><br />
</p>
<p id="sn51p11c7p3">
<span class="pali m-text">vītarāgaṁ vā cittaṁ ‘vītarāgaṁ cittan’ti pajānāti;</span><br />
<span class="sujato m-text">and mind without greed as ‘mind without greed’.</span><br />
</p>
<p id="sn51p11c7p4">
<span class="pali m-text">sadosaṁ vā cittaṁ ‘sadosaṁ cittan’ti pajānāti;</span><br />
<span class="sujato m-text">They understand mind with hate …</span><br />
</p>
<p id="sn51p11c7p5">
<span class="pali m-text">vītadosaṁ vā cittaṁ ‘vītadosaṁ cittan’ti pajānāti;</span><br />
<span class="sujato m-text">mind without hate …</span><br />
</p>
<p id="sn51p11c7p6">
<span class="pali m-text">samohaṁ vā cittaṁ ‘samohaṁ cittan’ti pajānāti;</span><br />
<span class="sujato m-text">mind with delusion …</span><br />
</p>
<p id="sn51p11c7p7">
<span class="pali m-text">vītamohaṁ vā cittaṁ ‘vītamohaṁ cittan’ti pajānāti;</span><br />
<span class="sujato m-text">mind without delusion …</span><br />
</p>
<p id="sn51p11c7p8">
<span class="pali m-text">saṅkhittaṁ vā cittaṁ ‘saṅkhittaṁ cittan’ti pajānāti;</span><br />
<span class="sujato m-text">constricted mind …</span><br />
</p>
<p id="sn51p11c7p9">
<span class="pali m-text">vikkhittaṁ vā cittaṁ ‘vikkhittaṁ cittan’ti pajānāti;</span><br />
<span class="sujato m-text">scattered mind …</span><br />
</p>
<p id="sn51p11c7p10">
<span class="pali m-text">mahaggataṁ vā cittaṁ ‘mahaggataṁ cittan’ti pajānāti;</span><br />
<span class="sujato m-text">expansive mind …</span><br />
</p>
<p id="sn51p11c7p11">
<span class="pali m-text">amahaggataṁ vā cittaṁ ‘amahaggataṁ cittan’ti pajānāti;</span><br />
<span class="sujato m-text">unexpansive mind …</span><br />
</p>
<p id="sn51p11c7p12">
<span class="pali m-text">sauttaraṁ vā cittaṁ ‘sauttaraṁ cittan’ti pajānāti;</span><br />
<span class="sujato m-text">mind that is not supreme …</span><br />
</p>
<p id="sn51p11c7p13">
<span class="pali m-text">anuttaraṁ vā cittaṁ ‘anuttaraṁ cittan’ti pajānāti;</span><br />
<span class="sujato m-text">mind that is supreme …</span><br />
</p>
<p id="sn51p11c7p14">
<span class="pali m-text">samāhitaṁ vā cittaṁ ‘samāhitaṁ cittan’ti pajānāti;</span><br />
<span class="sujato m-text">mind immersed in samādhi …</span><br />
</p>
<p id="sn51p11c7p15">
<span class="pali m-text">asamāhitaṁ vā cittaṁ ‘asamāhitaṁ cittan’ti pajānāti;</span><br />
<span class="sujato m-text">mind not immersed in samādhi …</span><br />
</p>
<p id="sn51p11c7p16">
<span class="pali m-text">vimuttaṁ vā cittaṁ ‘vimuttaṁ cittan’ti pajānāti;</span><br />
<span class="sujato m-text">freed mind …</span><br />
</p>
<p id="sn51p11c7p17">
<span class="pali m-text">avimuttaṁ vā cittaṁ ‘avimuttaṁ cittan’ti pajānāti.</span><br />
<span class="sujato m-text">They understand unfreed mind as ‘unfreed mind’.</span><br />
</p>
<p id="sn51p11c8p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu, anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="sujato m-text">When the four bases of psychic power have been developed and cultivated in this way, they recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details.</span><br />
</p>
<p id="sn51p11c9p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu, dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime vata, bhonto, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana, bhonto, sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte, suvaṇṇe dubbaṇṇe, sugate duggate yathākammūpage satte pajānāti.</span><br />
<span class="sujato m-text">When the four bases of psychic power have been developed and cultivated in this way, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. ‘These dear beings did bad things by way of body, speech, and mind. They spoke ill of the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds.</span><br />
</p>
<p id="sn51p11c10p1">
<span class="pali m-text">Evaṁ bhāvitesu kho, bhikkhu, catūsu iddhipādesu evaṁ bahulīkatesu, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti.</span><br />
<span class="sujato m-text">When the four bases of psychic power have been developed and cultivated in this way, they realize the undefiled freedom of heart and freedom by wisdom in this very life. And they live having realized it with their own insight due to the ending of defilements.”</span><br />
</p>
<p id="sn51p11c10p2">
<span class="pali m-text">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>