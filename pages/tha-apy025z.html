<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy025z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy025z.html" />
  <meta property="og:description" content="Bījanivagga 9. Padumattheraapadāna “Catusaccaṁ pakāsento, varadhammappavattako; Vassate amataṁ vuṭṭhiṁ, nibbāpento mahājanaṁ. Sadhajaṁ padumaṁ gayha, aḍḍhakose ṭhito ahaṁ; Padumuttaramunissa, pahaṭṭho ukkhipimambare. Āgacchante ca padume, abbhuto āsi tāvade; Mama saṅkappamaññāya, paggaṇhi vadataṁ varo. Karaseṭṭhena paggayha, jalajaṁ pupphamuttamaṁ; Bhikkhusaṅghe ṭhito satthā, imā gāthā abhāsatha. ‘Yenidaṁ paduma …" />
  <meta name="twitter:description" content="Bījanivagga 9. Padumattheraapadāna “Catusaccaṁ pakāsento, varadhammappavattako; Vassate amataṁ vuṭṭhiṁ, nibbāpento mahājanaṁ. Sadhajaṁ padumaṁ gayha, aḍḍhakose ṭhito ahaṁ; Padumuttaramunissa, pahaṭṭho ukkhipimambare. Āgacchante ca padume, abbhuto āsi tāvade; Mama saṅkappamaññāya, paggaṇhi vadataṁ varo. Karaseṭṭhena paggayha, jalajaṁ pupphamuttamaṁ; Bhikkhusaṅghe ṭhito satthā, imā gāthā abhāsatha. ‘Yenidaṁ paduma …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bijanivagga">
<h2><a href="#bijanivagga">Bījanivagga</a></h2>
<section id="padumattheraapadana">
<h3><a href="#padumattheraapadana">9. Padumattheraapadāna</a></h3>
<p id="tha-ap61c1p1">
<span class="m-text m-primary">“Catusaccaṁ pakāsento,</span><br />
</p>
<p id="tha-ap61c1p2">
<span class="m-text m-primary">varadhammappavattako;</span><br />
</p>
<p id="tha-ap61c1p3">
<span class="m-text m-primary">Vassate amataṁ vuṭṭhiṁ,</span><br />
</p>
<p id="tha-ap61c1p4">
<span class="m-text m-primary">nibbāpento mahājanaṁ.</span><br />
</p>
<p id="tha-ap61c2p1">
<span class="m-text m-primary">Sadhajaṁ padumaṁ gayha,</span><br />
</p>
<p id="tha-ap61c2p2">
<span class="m-text m-primary">aḍḍhakose ṭhito ahaṁ;</span><br />
</p>
<p id="tha-ap61c2p3">
<span class="m-text m-primary">Padumuttaramunissa,</span><br />
</p>
<p id="tha-ap61c2p4">
<span class="m-text m-primary">pahaṭṭho ukkhipimambare.</span><br />
</p>
<p id="tha-ap61c3p1">
<span class="m-text m-primary">Āgacchante ca padume,</span><br />
</p>
<p id="tha-ap61c3p2">
<span class="m-text m-primary">abbhuto āsi tāvade;</span><br />
</p>
<p id="tha-ap61c3p3">
<span class="m-text m-primary">Mama saṅkappamaññāya,</span><br />
</p>
<p id="tha-ap61c3p4">
<span class="m-text m-primary">paggaṇhi vadataṁ varo.</span><br />
</p>
<p id="tha-ap61c4p1">
<span class="m-text m-primary">Karaseṭṭhena paggayha,</span><br />
</p>
<p id="tha-ap61c4p2">
<span class="m-text m-primary">jalajaṁ pupphamuttamaṁ;</span><br />
</p>
<p id="tha-ap61c4p3">
<span class="m-text m-primary">Bhikkhusaṅghe ṭhito satthā,</span><br />
</p>
<p id="tha-ap61c4p4">
<span class="m-text m-primary">imā gāthā abhāsatha.</span><br />
</p>
<p id="tha-ap61c5p1">
<span class="m-text m-primary">‘Yenidaṁ padumaṁ khittaṁ,</span><br />
</p>
<p id="tha-ap61c5p2">
<span class="m-text m-primary">sabbaññumhi vināyake;</span><br />
</p>
<p id="tha-ap61c5p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap61c5p4">
<span class="m-text m-primary">suṇātha mama bhāsato.</span><br />
</p>
<p id="tha-ap61c6p1">
<span class="m-text m-primary">Tiṁsakappāni devindo,</span><br />
</p>
<p id="tha-ap61c6p2">
<span class="m-text m-primary">devarajjaṁ karissati;</span><br />
</p>
<p id="tha-ap61c6p3">
<span class="m-text m-primary">Pathabyā rajjaṁ sattasataṁ,</span><br />
</p>
<p id="tha-ap61c6p4">
<span class="m-text m-primary">vasudhaṁ āvasissati.</span><br />
</p>
<p id="tha-ap61c7p1">
<span class="m-text m-primary">Tattha pattaṁ gaṇetvāna,</span><br />
</p>
<p id="tha-ap61c7p2">
<span class="m-text m-primary">cakkavattī bhavissati;</span><br />
</p>
<p id="tha-ap61c7p3">
<span class="m-text m-primary">Ākāsato pupphavuṭṭhi,</span><br />
</p>
<p id="tha-ap61c7p4">
<span class="m-text m-primary">abhivassissatī tadā.</span><br />
</p>
<p id="tha-ap61c8p1">
<span class="m-text m-primary">Kappasatasahassamhi,</span><br />
</p>
<p id="tha-ap61c8p2">
<span class="m-text m-primary">okkākakulasambhavo;</span><br />
</p>
<p id="tha-ap61c8p3">
<span class="m-text m-primary">Gotamo nāma gottena,</span><br />
</p>
<p id="tha-ap61c8p4">
<span class="m-text m-primary">satthā loke bhavissati.</span><br />
</p>
<p id="tha-ap61c9p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap61c9p2">
<span class="m-text m-primary">oraso dhammanimmito;</span><br />
</p>
<p id="tha-ap61c9p3">
<span class="m-text m-primary">Sabbāsave pariññāya,</span><br />
</p>
<p id="tha-ap61c9p4">
<span class="m-text m-primary">nibbāyissatināsavo’.</span><br />
</p>
<p id="tha-ap61c10p1">
<span class="m-text m-primary">Nikkhamitvāna kucchimhā,</span><br />
</p>
<p id="tha-ap61c10p2">
<span class="m-text m-primary">sampajāno patissato;</span><br />
</p>
<p id="tha-ap61c10p3">
<span class="m-text m-primary">Jātiyā pañcavassohaṁ,</span><br />
</p>
<p id="tha-ap61c10p4">
<span class="m-text m-primary">arahattaṁ apāpuṇiṁ.</span><br />
</p>
<p id="tha-ap61c11p1">
<span class="m-text m-primary">Paṭisambhidā catasso,</span><br />
</p>
<p id="tha-ap61c11p2">
<span class="m-text m-primary">…pe…</span><br />
</p>
<p id="tha-ap61c11p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap61c12p1">
<span class="m-text m-primary">Itthaṁ sudaṁ āyasmā padumo thero imā gāthāyo abhāsitthāti.</span><br />
</p>
<p id="tha-ap61c13p1">
<span class="m-text m-primary">Padumattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>