<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0k2z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0k2z.html" />
  <meta property="og:description" content="Terasakanipāta Ambavagga 5. Dūtajātaka “Dūte te brahme pāhesiṁ, Gaṅgātīrasmi jhāyato; Tesaṁ puṭṭho na byākāsi, Dukkhaṁ guyhamataṁ nu te”. “Sace te dukkhamuppajje, kāsīnaṁ raṭṭhavaḍḍhana; Mā kho naṁ tassa akkhāhi, yo taṁ dukkhā na mocaye. Yo tassa dukkhajātassa, ekaṅgamapi bhāgaso; Vippamoceyya dhammena, kāmaṁ tassa pavedaya. Suvijānaṁ si …" />
  <meta name="twitter:description" content="Terasakanipāta Ambavagga 5. Dūtajātaka “Dūte te brahme pāhesiṁ, Gaṅgātīrasmi jhāyato; Tesaṁ puṭṭho na byākāsi, Dukkhaṁ guyhamataṁ nu te”. “Sace te dukkhamuppajje, kāsīnaṁ raṭṭhavaḍḍhana; Mā kho naṁ tassa akkhāhi, yo taṁ dukkhā na mocaye. Yo tassa dukkhajātassa, ekaṅgamapi bhāgaso; Vippamoceyya dhammena, kāmaṁ tassa pavedaya. Suvijānaṁ si …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<p id="ja478c0p2">
<span class="pali m-text">Terasakanipāta</span><br />
</p>
<p id="ja478c0p3">
<span class="pali m-text">Ambavagga</span><br />
</p>
<section id="dutajataka">
<span id="ja478c0p4"></span><h2><span class="pali m-text">5. Dūtajātaka</span></h2>
<p id="ja478c1p1">
<span class="pali m-text">“Dūte te brahme pāhesiṁ,</span><br />
</p>
<p id="ja478c1p2">
<span class="pali m-text">Gaṅgātīrasmi jhāyato;</span><br />
</p>
<p id="ja478c1p3">
<span class="pali m-text">Tesaṁ puṭṭho na byākāsi,</span><br />
</p>
<p id="ja478c1p4">
<span class="pali m-text">Dukkhaṁ guyhamataṁ nu te”.</span><br />
</p>
<p id="ja478c2p1">
<span class="pali m-text">“Sace te dukkhamuppajje,</span><br />
</p>
<p id="ja478c2p2">
<span class="pali m-text">kāsīnaṁ raṭṭhavaḍḍhana;</span><br />
</p>
<p id="ja478c2p3">
<span class="pali m-text">Mā kho naṁ tassa akkhāhi,</span><br />
</p>
<p id="ja478c2p4">
<span class="pali m-text">yo taṁ dukkhā na mocaye.</span><br />
</p>
<p id="ja478c3p1">
<span class="pali m-text">Yo tassa dukkhajātassa,</span><br />
</p>
<p id="ja478c3p2">
<span class="pali m-text">ekaṅgamapi bhāgaso;</span><br />
</p>
<p id="ja478c3p3">
<span class="pali m-text">Vippamoceyya dhammena,</span><br />
</p>
<p id="ja478c3p4">
<span class="pali m-text">kāmaṁ tassa pavedaya.</span><br />
</p>
<p id="ja478c4p1">
<span class="pali m-text">Suvijānaṁ siṅgālānaṁ,</span><br />
</p>
<p id="ja478c4p2">
<span class="pali m-text">sakuṇānañca vassitaṁ;</span><br />
</p>
<p id="ja478c4p3">
<span class="pali m-text">Manussavassitaṁ rāja,</span><br />
</p>
<p id="ja478c4p4">
<span class="pali m-text">dubbijānataraṁ tato.</span><br />
</p>
<p id="ja478c5p1">
<span class="pali m-text">Api ce maññatī poso,</span><br />
</p>
<p id="ja478c5p2">
<span class="pali m-text">ñāti mitto sakhāti vā;</span><br />
</p>
<p id="ja478c5p3">
<span class="pali m-text">Yo pubbe sumano hutvā,</span><br />
</p>
<p id="ja478c5p4">
<span class="pali m-text">pacchā sampajjate diso.</span><br />
</p>
<p id="ja478c6p1">
<span class="pali m-text">Yo attano dukkhamanānupuṭṭho,</span><br />
</p>
<p id="ja478c6p2">
<span class="pali m-text">Pavedaye jantu akālarūpe;</span><br />
</p>
<p id="ja478c6p3">
<span class="pali m-text">Ānandino tassa bhavantimittā,</span><br />
</p>
<p id="ja478c6p4">
<span class="pali m-text">Hitesino tassa dukhī bhavanti.</span><br />
</p>
<p id="ja478c7p1">
<span class="pali m-text">Kālañca ñatvāna tathāvidhassa,</span><br />
</p>
<p id="ja478c7p2">
<span class="pali m-text">Medhāvīnaṁ ekamanaṁ viditvā;</span><br />
</p>
<p id="ja478c7p3">
<span class="pali m-text">Akkheyya tibbāni parassa dhīro,</span><br />
</p>
<p id="ja478c7p4">
<span class="pali m-text">Saṇhaṁ giraṁ atthavatiṁ pamuñce.</span><br />
</p>
<p id="ja478c8p1">
<span class="pali m-text">Sace ca jaññā avisayhamattano,</span><br />
</p>
<p id="ja478c8p2">
<span class="pali m-text">Na te hi mayhaṁ sukhāgamāya;</span><br />
</p>
<p id="ja478c8p3">
<span class="pali m-text">Ekova tibbāni saheyya dhīro,</span><br />
</p>
<p id="ja478c8p4">
<span class="pali m-text">Saccaṁ hirottappamapekkhamāno.</span><br />
</p>
<p id="ja478c9p1">
<span class="pali m-text">Ahaṁ raṭṭhe vicaranto,</span><br />
</p>
<p id="ja478c9p2">
<span class="pali m-text">nigame rājadhāniyo;</span><br />
</p>
<p id="ja478c9p3">
<span class="pali m-text">Bhikkhamāno mahārāja,</span><br />
</p>
<p id="ja478c9p4">
<span class="pali m-text">ācariyassa dhanatthiko.</span><br />
</p>
<p id="ja478c10p1">
<span class="pali m-text">Gahapatī rājapurise,</span><br />
</p>
<p id="ja478c10p2">
<span class="pali m-text">mahāsāle ca brāhmaṇe;</span><br />
</p>
<p id="ja478c10p3">
<span class="pali m-text">Alatthaṁ satta nikkhāni,</span><br />
</p>
<p id="ja478c10p4">
<span class="pali m-text">suvaṇṇassa janādhipa;</span><br />
</p>
<p id="ja478c10p5">
<span class="pali m-text">Te me naṭṭhā mahārāja,</span><br />
</p>
<p id="ja478c10p6">
<span class="pali m-text">tasmā socāmahaṁ bhusaṁ.</span><br />
</p>
<p id="ja478c11p1">
<span class="pali m-text">Purisā te mahārāja,</span><br />
</p>
<p id="ja478c11p2">
<span class="pali m-text">manasānuvicintitā;</span><br />
</p>
<p id="ja478c11p3">
<span class="pali m-text">Nālaṁ dukkhā pamocetuṁ,</span><br />
</p>
<p id="ja478c11p4">
<span class="pali m-text">tasmā tesaṁ na byāhariṁ.</span><br />
</p>
<p id="ja478c12p1">
<span class="pali m-text">Tvañca kho me mahārāja,</span><br />
</p>
<p id="ja478c12p2">
<span class="pali m-text">manasānuvicintito;</span><br />
</p>
<p id="ja478c12p3">
<span class="pali m-text">Alaṁ dukkhā pamocetuṁ,</span><br />
</p>
<p id="ja478c12p4">
<span class="pali m-text">tasmā tuyhaṁ pavedayiṁ”.</span><br />
</p>
<p id="ja478c13p1">
<span class="pali m-text">“Tassādāsi pasannatto,</span><br />
</p>
<p id="ja478c13p2">
<span class="pali m-text">kāsīnaṁ raṭṭhavaḍḍhano;</span><br />
</p>
<p id="ja478c13p3">
<span class="pali m-text">Jātarūpamaye nikkhe,</span><br />
</p>
<p id="ja478c13p4">
<span class="pali m-text">suvaṇṇassa catuddasā”ti.</span><br />
</p>
<p id="ja478c14p1">
<span class="pali m-text">Dūtajātakaṁ pañcamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>