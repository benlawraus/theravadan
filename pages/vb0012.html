<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; vb &raquo; Vibhaṅga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vb0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-vb-index.html">vb</a> &raquo;
          </span>
          Vibhaṅga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/vb0011.html">Previous</a></div>
<div class="m-col-t-6 m-text-right">
<a href="https://theravadan.org/pages/vb0013.html">Next</a></div>
</div>
<section id="jhanavibhanga">
<span id="vb12c0p2"></span><h2><span class="pali m-text">Jhānavibhaṅga</span></h2>
<p id="vb12c1p0">
<span class="pali m-text">1. Suttantabhājanīya</span><br />
</p>
<p id="vb12c1p1">
<span class="pali m-text">Idha bhikkhu pātimokkhasaṁvarasaṁvuto viharati, ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu indriyesu guttadvāro bhojane mattaññū pubbarattāpararattaṁ jāgariyānuyogamanuyutto sātaccaṁ nepakkaṁ bodhipakkhikānaṁ dhammānaṁ bhāvanānuyogamanuyutto.</span><br />
</p>
<p id="vb12c2p1">
<span class="pali m-text">So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.</span><br />
</p>
<p id="vb12c3p1">
<span class="pali m-text">So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ appasaddaṁ appanigghosaṁ vijanavātaṁ manussarāhasseyyakaṁ paṭisallānasāruppaṁ.</span><br />
</p>
<p id="vb12c3p2">
<span class="pali m-text">So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
</p>
<p id="vb12c4p1">
<span class="pali m-text">So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti.</span><br />
</p>
<p id="vb12c4p2">
<span class="pali m-text">Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti.</span><br />
</p>
<p id="vb12c4p3">
<span class="pali m-text">Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti.</span><br />
</p>
<p id="vb12c4p4">
<span class="pali m-text">Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti.</span><br />
</p>
<p id="vb12c4p5">
<span class="pali m-text">Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.</span><br />
</p>
<p id="vb12c5p1">
<span class="pali m-text">So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati;</span><br />
</p>
<p id="vb12c5p2">
<span class="pali m-text">vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati;</span><br />
</p>
<p id="vb12c5p3">
<span class="pali m-text">pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati;</span><br />
</p>
<p id="vb12c5p4">
<span class="pali m-text">sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati;</span><br />
</p>
<p id="vb12c5p5">
<span class="pali m-text">sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā “ananto ākāso”ti ākāsānañcāyatanaṁ upasampajja viharati;</span><br />
</p>
<p id="vb12c5p6">
<span class="pali m-text">sabbaso ākāsānañcāyatanaṁ samatikkamma “anantaṁ viññāṇan”ti viññāṇañcāyatanaṁ upasampajja viharati;</span><br />
</p>
<p id="vb12c5p7">
<span class="pali m-text">sabbaso viññāṇañcāyatanaṁ samatikkamma “natthi kiñcī”ti ākiñcaññāyatanaṁ upasampajja viharati;</span><br />
</p>
<p id="vb12c5p8">
<span class="pali m-text">sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.</span><br />
</p>
<p id="vb12c6p1">
<span class="pali m-text">Mātikā.</span><br />
</p>
<p id="vb12c7p1">
<span class="pali m-text">“Idhā”ti imissā diṭṭhiyā, imissā khantiyā, imissā ruciyā, imasmiṁ ādāye, imasmiṁ dhamme, imasmiṁ vinaye, imasmiṁ dhammavinaye, imasmiṁ pāvacane, imasmiṁ brahmacariye, imasmiṁ satthusāsane.</span><br />
</p>
<p id="vb12c7p2">
<span class="pali m-text">Tena vuccati “idhā”ti.</span><br />
</p>
<p id="vb12c8p1">
<span class="pali m-text">“Bhikkhū”ti samaññāya bhikkhu, paṭiññāya bhikkhu, bhikkhatīti bhikkhu, bhikkhakoti bhikkhu, bhikkhācariyaṁ ajjhupagatoti bhikkhu, bhinnapaṭadharoti bhikkhu, bhindati pāpake akusale dhammeti bhikkhu, bhinnattā pāpakānaṁ akusalānaṁ dhammānaṁ bhikkhu, odhiso kilesānaṁ pahānā bhikkhu, anodhiso kilesānaṁ pahānā bhikkhu, sekkho bhikkhu, asekkho bhikkhu, nevasekkhanāsekkho bhikkhu, aggo bhikkhu, bhadro bhikkhu, maṇḍo bhikkhu, sāro bhikkhu, samaggena saṅghena ñatticatutthena kammena akuppena ṭhānārahena upasampanno bhikkhu.</span><br />
</p>
<p id="vb12c9p1">
<span class="pali m-text">“Pātimokkhan”ti sīlaṁ patiṭṭhā ādi caraṇaṁ saṁyamo saṁvaro mokkhaṁ pāmokkhaṁ kusalānaṁ dhammānaṁ samāpattiyā.</span><br />
</p>
<p id="vb12c9p2">
<span class="pali m-text">“Saṁvaro”ti kāyiko avītikkamo, vācasiko avītikkamo, kāyikavācasiko avītikkamo.</span><br />
</p>
<p id="vb12c9p3">
<span class="pali m-text">“Saṁvuto”ti iminā pātimokkhasaṁvarena upeto hoti samupeto upāgato samupāgato upapanno sampanno samannāgato.</span><br />
</p>
<p id="vb12c9p4">
<span class="pali m-text">Tena vuccati “pātimokkhasaṁvarasaṁvuto”ti.</span><br />
</p>
<p id="vb12c10p1">
<span class="pali m-text">“Viharatī”ti iriyati vattati pāleti yapeti yāpeti carati viharati.</span><br />
</p>
<p id="vb12c10p2">
<span class="pali m-text">Tena vuccati “viharatī”ti.</span><br />
</p>
<p id="vb12c11p1">
<span class="pali m-text">“Ācāragocarasampanno”ti atthi ācāro, atthi anācāro.</span><br />
</p>
<p id="vb12c12p1">
<span class="pali m-text">Tattha katamo anācāro?</span><br />
</p>
<p id="vb12c12p2">
<span class="pali m-text">Kāyiko vītikkamo, vācasiko vītikkamo, kāyikavācasiko vītikkamo—</span><br />
</p>
<p id="vb12c12p3">
<span class="pali m-text">ayaṁ vuccati “anācāro”.</span><br />
</p>
<p id="vb12c12p4">
<span class="pali m-text">Sabbampi dussīlyaṁ anācāro.</span><br />
</p>
<p id="vb12c12p5">
<span class="pali m-text">Idhekacco veḷudānena vā pattadānena vā pupphadānena vā phaladānena vā sinānadānena vā dantakaṭṭhadānena vā cāṭukamyatāya vā muggasūpyatāya vā pāribhaṭyatāya vā jaṅghapesanikena vā aññataraññatarena vā buddhapaṭikuṭṭhena micchāājīvena jīvikaṁ kappeti—</span><br />
</p>
<p id="vb12c12p6">
<span class="pali m-text">ayaṁ vuccati “anācāro”.</span><br />
</p>
<p id="vb12c13p1">
<span class="pali m-text">Tattha katamo ācāro?</span><br />
</p>
<p id="vb12c13p2">
<span class="pali m-text">Kāyiko avītikkamo, vācasiko avītikkamo, kāyikavācasiko avītikkamo—</span><br />
</p>
<p id="vb12c13p3">
<span class="pali m-text">ayaṁ vuccati “ācāro”.</span><br />
</p>
<p id="vb12c13p4">
<span class="pali m-text">Sabbopi sīlasaṁvaro ācāro.</span><br />
</p>
<p id="vb12c13p5">
<span class="pali m-text">Idhekacco na veḷudānena na pattadānena na pupphadānena na phaladānena na sinānadānena na dantakaṭṭhadānena na cāṭukamyatāya na muggasūpyatāya na pāribhaṭyatāya na jaṅghapesanikena na aññataraññatarena buddhapaṭikuṭṭhena micchāājīvena jīvikaṁ kappeti—</span><br />
</p>
<p id="vb12c13p6">
<span class="pali m-text">ayaṁ vuccati “ācāro”.</span><br />
</p>
<p id="vb12c14p1">
<span class="pali m-text">“Gocaro”ti atthi gocaro, atthi agocaro.</span><br />
</p>
<p id="vb12c15p1">
<span class="pali m-text">Tattha katamo agocaro?</span><br />
</p>
<p id="vb12c15p2">
<span class="pali m-text">Idhekacco vesiyāgocaro vā hoti vidhavāgocaro vā thullakumārigocaro vā paṇḍakagocaro vā bhikkhunigocaro vā pānāgāragocaro vā, saṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena;</span><br />
</p>
<p id="vb12c15p3">
<span class="pali m-text">yāni vā pana tāni kulāni assaddhāni appasannāni anopānabhūtāni akkosakaparibhāsakāni anatthakāmāni ahitakāmāni aphāsukakāmāni ayogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span><br />
</p>
<p id="vb12c15p4">
<span class="pali m-text">ayaṁ vuccati “agocaro”.</span><br />
</p>
<p id="vb12c16p1">
<span class="pali m-text">Tattha katamo gocaro?</span><br />
</p>
<p id="vb12c16p2">
<span class="pali m-text">Idhekacco na vesiyāgocaro hoti na vidhavāgocaro na thullakumārigocaro na paṇḍakagocaro na bhikkhunigocaro na pānāgāragocaro, asaṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena;</span><br />
</p>
<p id="vb12c16p3">
<span class="pali m-text">yāni vā pana tāni kulāni saddhāni pasannāni opānabhūtāni kāsāvapajjotāni isivātapaṭivātāni atthakāmāni hitakāmāni phāsukakāmāni yogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span><br />
</p>
<p id="vb12c16p4">
<span class="pali m-text">ayaṁ vuccati “gocaro”.</span><br />
</p>
<p id="vb12c16p5">
<span class="pali m-text">Iti iminā ca ācārena iminā ca gocarena upeto hoti …pe… samannāgato.</span><br />
</p>
<p id="vb12c16p6">
<span class="pali m-text">Tena vuccati “ācāragocarasampanno”ti.</span><br />
</p>
<p id="vb12c17p1">
<span class="pali m-text">“Aṇumattesu vajjesu bhayadassāvī”ti.</span><br />
</p>
<p id="vb12c17p2">
<span class="pali m-text">Tattha katame aṇumattā vajjā?</span><br />
</p>
<p id="vb12c17p3">
<span class="pali m-text">Yāni tāni vajjāni appamattakāni oramattakāni lahusāni lahusammatāni saṁyamakaraṇīyāni saṁvarakaraṇīyāni cittuppādakaraṇīyāni manasikārapaṭibaddhāni—</span><br />
</p>
<p id="vb12c17p4">
<span class="pali m-text">ime vuccanti “aṇumattā vajjā”.</span><br />
</p>
<p id="vb12c17p5">
<span class="pali m-text">Iti imesu aṇumattesu vajjesu vajjadassāvī ca hoti bhayadassāvī ca ādīnavadassāvī ca nissaraṇadassāvī ca.</span><br />
</p>
<p id="vb12c17p6">
<span class="pali m-text">Tena vuccati “aṇumattesu vajjesu bhayadassāvī”ti.</span><br />
</p>
<p id="vb12c18p1">
<span class="pali m-text">“Samādāya sikkhati sikkhāpadesū”ti.</span><br />
</p>
<p id="vb12c18p2">
<span class="pali m-text">Tattha katamā sikkhā?</span><br />
</p>
<p id="vb12c18p3">
<span class="pali m-text">Catasso sikkhā—</span><br />
</p>
<p id="vb12c18p4">
<span class="pali m-text">bhikkhūnaṁ bhikkhusikkhā, bhikkhunīnaṁ bhikkhunisikkhā, upāsakānaṁ upāsakasikkhā, upāsikānaṁ upāsikasikkhā.</span><br />
</p>
<p id="vb12c18p5">
<span class="pali m-text">Imā vuccanti “sikkhāyo”.</span><br />
</p>
<p id="vb12c18p6">
<span class="pali m-text">Iti imāsu sikkhāsu sabbena sabbaṁ sabbathā sabbaṁ asesaṁ nissesaṁ samādāya vattati.</span><br />
</p>
<p id="vb12c18p7">
<span class="pali m-text">Tena vuccati “samādāya sikkhati sikkhāpadesū”ti.</span><br />
</p>
<p id="vb12c19p1">
<span class="pali m-text">“Indriyesu guttadvāro”ti atthi indriyesu guttadvāratā, atthi aguttadvāratā.</span><br />
</p>
<p id="vb12c20p1">
<span class="pali m-text">Tattha katamā indriyesu aguttadvāratā?</span><br />
</p>
<p id="vb12c20p2">
<span class="pali m-text">Idhekacco cakkhunā rūpaṁ disvā nimittaggāhī hoti anubyañjanaggāhī.</span><br />
</p>
<p id="vb12c20p3">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ, cakkhundriye na saṁvaraṁ āpajjati.</span><br />
</p>
<p id="vb12c20p4">
<span class="pali m-text">Sotena saddaṁ sutvā …pe…</span><br />
</p>
<p id="vb12c20p5">
<span class="pali m-text">ghānena gandhaṁ ghāyitvā …pe…</span><br />
</p>
<p id="vb12c20p6">
<span class="pali m-text">jivhāya rasaṁ sāyitvā …pe…</span><br />
</p>
<p id="vb12c20p7">
<span class="pali m-text">kāyena phoṭṭhabbaṁ phusitvā …pe…</span><br />
</p>
<p id="vb12c20p8">
<span class="pali m-text">manasā dhammaṁ viññāya nimittaggāhī hoti anubyañjanaggāhī.</span><br />
</p>
<p id="vb12c20p9">
<span class="pali m-text">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye na saṁvaraṁ āpajjati.</span><br />
</p>
<p id="vb12c20p10">
<span class="pali m-text">Yā imesaṁ channaṁ indriyānaṁ agutti agopanā anārakkho asaṁvaro—</span><br />
</p>
<p id="vb12c20p11">
<span class="pali m-text">ayaṁ vuccati “indriyesu aguttadvāratā”.</span><br />
</p>
<p id="vb12c21p1">
<span class="pali m-text">Tattha katamā indriyesu guttadvāratā?</span><br />
</p>
<p id="vb12c21p2">
<span class="pali m-text">Idhekacco cakkhunā rūpaṁ disvā na nimittaggāhī hoti nānubyañjanaggāhī.</span><br />
</p>
<p id="vb12c21p3">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.</span><br />
</p>
<p id="vb12c21p4">
<span class="pali m-text">Sotena saddaṁ sutvā …pe…</span><br />
</p>
<p id="vb12c21p5">
<span class="pali m-text">ghānena gandhaṁ ghāyitvā …pe…</span><br />
</p>
<p id="vb12c21p6">
<span class="pali m-text">jivhāya rasaṁ sāyitvā …pe…</span><br />
</p>
<p id="vb12c21p7">
<span class="pali m-text">kāyena phoṭṭhabbaṁ phusitvā …pe…</span><br />
</p>
<p id="vb12c21p8">
<span class="pali m-text">manasā dhammaṁ viññāya na nimittaggāhī hoti nānubyañjanaggāhī.</span><br />
</p>
<p id="vb12c21p9">
<span class="pali m-text">Ñatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.</span><br />
</p>
<p id="vb12c21p10">
<span class="pali m-text">Yā imesaṁ channaṁ indriyānaṁ gutti gopanā ārakkho saṁvaro—</span><br />
</p>
<p id="vb12c21p11">
<span class="pali m-text">ayaṁ vuccati “indriyesu guttadvāratā”.</span><br />
</p>
<p id="vb12c21p12">
<span class="pali m-text">Imāya indriyesu guttadvāratāya upeto hoti samupeto …pe…</span><br />
</p>
<p id="vb12c21p13">
<span class="pali m-text">samannāgato.</span><br />
</p>
<p id="vb12c21p14">
<span class="pali m-text">Tena vuccati “indriyesu guttadvāro”ti.</span><br />
</p>
<p id="vb12c22p1">
<span class="pali m-text">“Bhojane mattaññū”ti atthi bhojane mattaññutā, atthi bhojane amattaññutā.</span><br />
</p>
<p id="vb12c23p1">
<span class="pali m-text">Tattha katamā bhojane amattaññutā?</span><br />
</p>
<p id="vb12c23p2">
<span class="pali m-text">Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya.</span><br />
</p>
<p id="vb12c23p3">
<span class="pali m-text">Yā tattha asantuṭṭhitā amattaññutā appaṭisaṅkhā bhojane—</span><br />
</p>
<p id="vb12c23p4">
<span class="pali m-text">ayaṁ vuccati “bhojane amattaññutā”ti.</span><br />
</p>
<p id="vb12c24p1">
<span class="pali m-text">Tattha katamā bhojane mattaññutā?</span><br />
</p>
<p id="vb12c24p2">
<span class="pali m-text">Idhekacco paṭisaṅkhā yoniso āhāraṁ āhāreti—</span><br />
</p>
<p id="vb12c24p3">
<span class="pali m-text">“neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi navañca vedanaṁ na uppādessāmi yātrā ca me bhavissati anavajjatā ca phāsu vihāro cā”ti.</span><br />
</p>
<p id="vb12c24p4">
<span class="pali m-text">Yā tattha santuṭṭhitā mattaññutā paṭisaṅkhā bhojane—</span><br />
</p>
<p id="vb12c24p5">
<span class="pali m-text">ayaṁ vuccati “bhojane mattaññutā”.</span><br />
</p>
<p id="vb12c24p6">
<span class="pali m-text">Imāya bhojane mattaññutāya upeto hoti …pe… samannāgato.</span><br />
</p>
<p id="vb12c24p7">
<span class="pali m-text">Tena vuccati “bhojane mattaññū”ti.</span><br />
</p>
<p id="vb12c25p1">
<span class="pali m-text">Kathañca bhikkhu pubbarattāpararattaṁ jāgariyānuyogamanuyutto hoti?</span><br />
</p>
<p id="vb12c25p2">
<span class="pali m-text">Idha bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti, rattiyā paṭhamayāmaṁ caṅkamena nisajjāya āvaraṇīyehi dhammehi cittaṁ parisodheti, rattiyā majjhimayāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno uṭṭhānasaññaṁ manasikaritvā, rattiyā pacchimayāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti.</span><br />
</p>
<p id="vb12c25p3">
<span class="pali m-text">Evaṁ bhikkhu pubbarattāpararattaṁ jāgariyānuyogamanuyutto.</span><br />
</p>
<p id="vb12c26p1">
<span class="pali m-text">“Sātaccan”ti.</span><br />
</p>
<p id="vb12c26p2">
<span class="pali m-text">Yo cetasiko vīriyārambho …pe… sammāvāyāmo.</span><br />
</p>
<p id="vb12c27p1">
<span class="pali m-text">“Nepakkan”ti.</span><br />
</p>
<p id="vb12c27p2">
<span class="pali m-text">Yā paññā pajānanā …pe… amoho dhammavicayo sammādiṭṭhi.</span><br />
</p>
<p id="vb12c28p1">
<span class="pali m-text">“Bodhipakkhikānaṁ dhammānaṁ bhāvanānuyogamanuyutto”ti.</span><br />
</p>
<p id="vb12c28p2">
<span class="pali m-text">Tattha katame bodhipakkhikā dhammā?</span><br />
</p>
<p id="vb12c28p3">
<span class="pali m-text">Satta bojjhaṅgā—</span><br />
</p>
<p id="vb12c28p4">
<span class="pali m-text">satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</span><br />
</p>
<p id="vb12c28p5">
<span class="pali m-text">Ime vuccanti “bodhipakkhikā dhammā”.</span><br />
</p>
<p id="vb12c28p6">
<span class="pali m-text">Iti te bodhipakkhike dhamme āsevati bhāveti bahulīkaroti.</span><br />
</p>
<p id="vb12c28p7">
<span class="pali m-text">Tena vuccati “bodhipakkhikānaṁ dhammānaṁ bhāvanānuyogamanuyutto”ti.</span><br />
</p>
<p id="vb12c29p1">
<span class="pali m-text">Kathañca bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti;</span><br />
</p>
<p id="vb12c29p2">
<span class="pali m-text">gate ṭhite nisinne sutte jāgarite bhāsite tuṇhībhāve sampajānakārī hoti?</span><br />
</p>
<p id="vb12c29p3">
<span class="pali m-text">Idha bhikkhu sato sampajāno abhikkamati, sato sampajāno paṭikkamati, sato sampajāno āloketi, sato sampajāno viloketi, sato sampajāno samiñjeti, sato sampajāno pasāreti, sato sampajānakārī hoti, saṅghāṭipattacīvaradhāraṇe sato sampajānakārī hoti, asite pīte khāyite sāyite sato sampajānakārī hoti, uccārapassāvakamme sato sampajānakārī hoti, gate ṭhite nisinne sutte jāgarite bhāsite tuṇhībhāve sato sampajānakārī hotīti.</span><br />
</p>
<p id="vb12c30p1">
<span class="pali m-text">Tattha katamā sati?</span><br />
</p>
<p id="vb12c30p2">
<span class="pali m-text">Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="vb12c30p3">
<span class="pali m-text">ayaṁ vuccati “sati”.</span><br />
</p>
<p id="vb12c31p1">
<span class="pali m-text">“Sampajāno”ti tattha katamaṁ sampajaññaṁ?</span><br />
</p>
<p id="vb12c31p2">
<span class="pali m-text">Yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrīmedhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="vb12c31p3">
<span class="pali m-text">idaṁ vuccati “sampajaññaṁ”.</span><br />
</p>
<p id="vb12c31p4">
<span class="pali m-text">Iti imāya ca satiyā iminā ca sampajaññena upeto hoti …pe… samannāgato.</span><br />
</p>
<p id="vb12c31p5">
<span class="pali m-text">Evaṁ bhikkhu sato sampajāno abhikkamati, sato sampajāno paṭikkamati, sato sampajāno āloketi, sato sampajāno viloketi, sato sampajāno samiñjeti, sato sampajāno pasāreti, sato sampajānakārī hoti, saṅghāṭipattacīvaradhāraṇe sato sampajānakārī hoti, asite pīte khāyite sāyite sato sampajānakārī hoti, uccārapassāvakamme sato sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.</span><br />
</p>
<p id="vb12c32p1">
<span class="pali m-text">“Vivittan”ti santike cepi senāsanaṁ hoti, tañca anākiṇṇaṁ gahaṭṭhehi pabbajitehi.</span><br />
</p>
<p id="vb12c32p2">
<span class="pali m-text">Tena taṁ vivittaṁ.</span><br />
</p>
<p id="vb12c32p3">
<span class="pali m-text">Dūre cepi senāsanaṁ hoti, tañca anākiṇṇaṁ gahaṭṭhehi pabbajitehi.</span><br />
</p>
<p id="vb12c32p4">
<span class="pali m-text">Tena taṁ vivittaṁ.</span><br />
</p>
<p id="vb12c33p1">
<span class="pali m-text">“Senāsanan”ti mañcopi senāsanaṁ, pīṭhampi senāsanaṁ, bhisipi senāsanaṁ, bibbohanampi senāsanaṁ, vihāropi senāsanaṁ, aḍḍhayogopi senāsanaṁ, pāsādopi senāsanaṁ, aṭṭopi senāsanaṁ, māḷopi senāsanaṁ, leṇampi senāsanaṁ, guhāpi senāsanaṁ, rukkhamūlampi senāsanaṁ, veḷugumbopi senāsanaṁ.</span><br />
</p>
<p id="vb12c33p2">
<span class="pali m-text">Yattha vā pana bhikkhū paṭikkamanti sabbametaṁ senāsanaṁ.</span><br />
</p>
<p id="vb12c34p1">
<span class="pali m-text">“Vivittaṁ senāsanaṁ bhajatī”ti imaṁ vivittaṁ senāsanaṁ bhajati sambhajati sevati nisevati saṁsevati.</span><br />
</p>
<p id="vb12c34p2">
<span class="pali m-text">Tena vuccati “vivittaṁ senāsanaṁ bhajatī”ti.</span><br />
</p>
<p id="vb12c35p1">
<span class="pali m-text">“Araññan”ti nikkhamitvā bahi indakhīlā sabbametaṁ araññaṁ.</span><br />
</p>
<p id="vb12c36p1">
<span class="pali m-text">“Rukkhamūlan”ti rukkhamūlaṁyeva rukkhamūlaṁ.</span><br />
</p>
<p id="vb12c36p2">
<span class="pali m-text">Pabbatoyeva pabbato.</span><br />
</p>
<p id="vb12c36p3">
<span class="pali m-text">Kandarāyeva kandarā.</span><br />
</p>
<p id="vb12c36p4">
<span class="pali m-text">Giriguhāyeva giriguhā.</span><br />
</p>
<p id="vb12c36p5">
<span class="pali m-text">Susānaṁyeva susānaṁ.</span><br />
</p>
<p id="vb12c36p6">
<span class="pali m-text">Abbhokāsoyeva abbhokāso.</span><br />
</p>
<p id="vb12c36p7">
<span class="pali m-text">Palālapuñjoyeva palālapuñjo.</span><br />
</p>
<p id="vb12c37p1">
<span class="pali m-text">“Vanapatthan”ti dūrānametaṁ senāsanānaṁ adhivacanaṁ.</span><br />
</p>
<p id="vb12c37p2">
<span class="pali m-text">“Vanapatthan”ti vanasaṇḍānametaṁ senāsanānaṁ adhivacanaṁ.</span><br />
</p>
<p id="vb12c37p3">
<span class="pali m-text">“Vanapatthan”ti bhīsanakānametaṁ senāsanānaṁ adhivacanaṁ.</span><br />
</p>
<p id="vb12c37p4">
<span class="pali m-text">“Vanapatthan”ti salomahaṁsānametaṁ senāsanānaṁ adhivacanaṁ.</span><br />
</p>
<p id="vb12c37p5">
<span class="pali m-text">“Vanapatthan”ti pariyantānametaṁ senāsanānaṁ adhivacanaṁ.</span><br />
</p>
<p id="vb12c37p6">
<span class="pali m-text">“Vanapatthan”ti na manussūpacārānametaṁ senāsanānaṁ adhivacanaṁ.</span><br />
</p>
<p id="vb12c37p7">
<span class="pali m-text">“Vanapatthan”ti durabhisambhavānametaṁ senāsanānaṁ adhivacanaṁ.</span><br />
</p>
<p id="vb12c38p1">
<span class="pali m-text">“Appasaddan”ti santike cepi senāsanaṁ hoti, tañca anākiṇṇaṁ gahaṭṭhehi pabbajitehi.</span><br />
</p>
<p id="vb12c38p2">
<span class="pali m-text">Tena taṁ appasaddaṁ.</span><br />
</p>
<p id="vb12c38p3">
<span class="pali m-text">Dūre cepi senāsanaṁ hoti, tañca anākiṇṇaṁ gahaṭṭhehi pabbajitehi.</span><br />
</p>
<p id="vb12c38p4">
<span class="pali m-text">Tena taṁ appasaddaṁ.</span><br />
</p>
<p id="vb12c39p1">
<span class="pali m-text">“Appanigghosan”ti yadeva taṁ appasaddaṁ tadeva taṁ appanigghosaṁ.</span><br />
</p>
<p id="vb12c39p2">
<span class="pali m-text">Yadeva taṁ appanigghosaṁ tadeva taṁ vijanavātaṁ.</span><br />
</p>
<p id="vb12c39p3">
<span class="pali m-text">Yadeva taṁ vijanavātaṁ tadeva taṁ manussarāhasseyyakaṁ.</span><br />
</p>
<p id="vb12c39p4">
<span class="pali m-text">Yadeva taṁ manussarāhasseyyakaṁ tadeva taṁ paṭisallānasāruppaṁ.</span><br />
</p>
<p id="vb12c40p1">
<span class="pali m-text">“Araññagato vā rukkhamūlagato vā suññāgāragato vā”ti araññagato vā hoti rukkhamūlagato vā suññāgāragato vā.</span><br />
</p>
<p id="vb12c41p1">
<span class="pali m-text">“Nisīdati pallaṅkaṁ ābhujitvā”ti nisinno hoti pallaṅkaṁ ābhujitvā.</span><br />
</p>
<p id="vb12c42p1">
<span class="pali m-text">“Ujuṁ kāyaṁ paṇidhāyā”ti ujuko hoti kāyo ṭhito paṇihito.</span><br />
</p>
<p id="vb12c43p1">
<span class="pali m-text">“Parimukhaṁ satiṁ upaṭṭhapetvā”ti tattha katamā sati?</span><br />
</p>
<p id="vb12c43p2">
<span class="pali m-text">Yā sati anussati paṭissati …pe… sammāsati—</span><br />
</p>
<p id="vb12c43p3">
<span class="pali m-text">ayaṁ vuccati “sati”.</span><br />
</p>
<p id="vb12c43p4">
<span class="pali m-text">Ayaṁ sati upaṭṭhitā hoti supaṭṭhitā nāsikagge vā mukhanimitte vā.</span><br />
</p>
<p id="vb12c43p5">
<span class="pali m-text">Tena vuccati “parimukhaṁ satiṁ upaṭṭhapetvā”ti.</span><br />
</p>
<p id="vb12c44p1">
<span class="pali m-text">“Abhijjhaṁ loke pahāyā”ti tattha katamā abhijjhā?</span><br />
</p>
<p id="vb12c44p2">
<span class="pali m-text">Yo rāgo sārāgo …pe… cittassa sārāgo—</span><br />
</p>
<p id="vb12c44p3">
<span class="pali m-text">ayaṁ vuccati “abhijjhā”.</span><br />
</p>
<p id="vb12c45p1">
<span class="pali m-text">Tattha katamo loko?</span><br />
</p>
<p id="vb12c45p2">
<span class="pali m-text">Pañcupādānakkhandhā loko—</span><br />
</p>
<p id="vb12c45p3">
<span class="pali m-text">ayaṁ vuccati “loko”.</span><br />
</p>
<p id="vb12c45p4">
<span class="pali m-text">Ayaṁ abhijjhā imamhi loke santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c45p5">
<span class="pali m-text">Tena vuccati “abhijjhaṁ loke pahāyā”ti.</span><br />
</p>
<p id="vb12c46p1">
<span class="pali m-text">“Vigatābhijjhena cetasā”ti tattha katamaṁ cittaṁ?</span><br />
</p>
<p id="vb12c46p2">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c46p3">
<span class="pali m-text">idaṁ vuccati “cittaṁ”.</span><br />
</p>
<p id="vb12c46p4">
<span class="pali m-text">Idaṁ cittaṁ vigatābhijjhaṁ hoti.</span><br />
</p>
<p id="vb12c46p5">
<span class="pali m-text">Tena vuccati “vigatābhijjhena cetasā”ti.</span><br />
</p>
<p id="vb12c47p1">
<span class="pali m-text">“Viharatī”ti iriyati vattati pāleti yapeti yāpeti carati viharati.</span><br />
</p>
<p id="vb12c47p2">
<span class="pali m-text">Tena vuccati “viharatī”ti.</span><br />
</p>
<p id="vb12c48p1">
<span class="pali m-text">“Abhijjhāya cittaṁ parisodhetī”ti tattha katamā abhijjhā?</span><br />
</p>
<p id="vb12c48p2">
<span class="pali m-text">Yo rāgo sārāgo …pe… cittassa sārāgo—</span><br />
</p>
<p id="vb12c48p3">
<span class="pali m-text">ayaṁ vuccati “abhijjhā”.</span><br />
</p>
<p id="vb12c49p1">
<span class="pali m-text">Tattha katamaṁ cittaṁ?</span><br />
</p>
<p id="vb12c49p2">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c49p3">
<span class="pali m-text">idaṁ vuccati “cittaṁ”.</span><br />
</p>
<p id="vb12c49p4">
<span class="pali m-text">Idaṁ cittaṁ imāya abhijjhāya sodheti visodheti parisodheti moceti vimoceti parimoceti.</span><br />
</p>
<p id="vb12c49p5">
<span class="pali m-text">Tena vuccati “abhijjhāya cittaṁ parisodhetī”ti.</span><br />
</p>
<p id="vb12c50p1">
<span class="pali m-text">“Byāpādapadosaṁ pahāyā”ti atthi byāpādo, atthi padoso.</span><br />
</p>
<p id="vb12c51p1">
<span class="pali m-text">Tattha katamo byāpādo?</span><br />
</p>
<p id="vb12c51p2">
<span class="pali m-text">Yo cittassa āghāto paṭighāto paṭighaṁ paṭivirodho kopo pakopo sampakopo doso padoso sampadoso cittassa byāpatti manopadoso kodho kujjhanā kujjhitattaṁ doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—</span><br />
</p>
<p id="vb12c51p3">
<span class="pali m-text">ayaṁ vuccati “byāpādo”.</span><br />
</p>
<p id="vb12c52p1">
<span class="pali m-text">Tattha katamo padoso?</span><br />
</p>
<p id="vb12c52p2">
<span class="pali m-text">Yo byāpādo so padoso, yo padoso so byāpādo.</span><br />
</p>
<p id="vb12c52p3">
<span class="pali m-text">Iti ayañca byāpādo ayañca padoso santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c52p4">
<span class="pali m-text">Tena vuccati “byāpādapadosaṁ pahāyā”ti.</span><br />
</p>
<p id="vb12c53p1">
<span class="pali m-text">“Abyāpannacitto”ti tattha katamaṁ cittaṁ?</span><br />
</p>
<p id="vb12c53p2">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c53p3">
<span class="pali m-text">idaṁ vuccati “cittaṁ”.</span><br />
</p>
<p id="vb12c53p4">
<span class="pali m-text">Idaṁ cittaṁ abyāpannaṁ hoti.</span><br />
</p>
<p id="vb12c53p5">
<span class="pali m-text">Tena vuccati “abyāpannacitto”ti.</span><br />
</p>
<p id="vb12c54p1">
<span class="pali m-text">“Viharatī”ti …pe…</span><br />
</p>
<p id="vb12c54p2">
<span class="pali m-text">tena vuccati “viharatī”ti.</span><br />
</p>
<p id="vb12c55p1">
<span class="pali m-text">“Byāpādapadosā cittaṁ parisodhetī”ti.</span><br />
</p>
<p id="vb12c55p2">
<span class="pali m-text">Atthi byāpādo atthi padoso.</span><br />
</p>
<p id="vb12c56p1">
<span class="pali m-text">Tattha katamo byāpādo?</span><br />
</p>
<p id="vb12c56p2">
<span class="pali m-text">Yo cittassa āghāto …pe…</span><br />
</p>
<p id="vb12c56p3">
<span class="pali m-text">caṇḍikkaṁ asuropo anattamanatā cittassa—</span><br />
</p>
<p id="vb12c56p4">
<span class="pali m-text">ayaṁ vuccati “byāpādo”.</span><br />
</p>
<p id="vb12c57p1">
<span class="pali m-text">Tattha katamo padoso?</span><br />
</p>
<p id="vb12c57p2">
<span class="pali m-text">Yo byāpādo so padoso, yo padoso so byāpādo.</span><br />
</p>
<p id="vb12c58p1">
<span class="pali m-text">Tattha katamaṁ cittaṁ?</span><br />
</p>
<p id="vb12c58p2">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c58p3">
<span class="pali m-text">idaṁ vuccati “cittaṁ”.</span><br />
</p>
<p id="vb12c58p4">
<span class="pali m-text">Idaṁ cittaṁ imamhā byāpādapadosā sodheti visodheti parisodheti moceti vimoceti parimoceti.</span><br />
</p>
<p id="vb12c58p5">
<span class="pali m-text">Tena vuccati “byāpādapadosā cittaṁ parisodhetī”ti.</span><br />
</p>
<p id="vb12c59p1">
<span class="pali m-text">“Thinamiddhaṁ pahāyā”ti atthi thinaṁ, atthi middhaṁ.</span><br />
</p>
<p id="vb12c60p1">
<span class="pali m-text">Tattha katamaṁ thinaṁ?</span><br />
</p>
<p id="vb12c60p2">
<span class="pali m-text">Yā cittassa akalyatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—</span><br />
</p>
<p id="vb12c60p3">
<span class="pali m-text">idaṁ vuccati “thinaṁ”.</span><br />
</p>
<p id="vb12c61p1">
<span class="pali m-text">Tattha katamaṁ middhaṁ?</span><br />
</p>
<p id="vb12c61p2">
<span class="pali m-text">Yā kāyassa akalyatā akammaññatā onāho pariyonāho antosamorodho middhaṁ suppaṁ pacalāyikā suppaṁ suppanā suppitattaṁ—</span><br />
</p>
<p id="vb12c61p3">
<span class="pali m-text">idaṁ vuccati “middhaṁ”.</span><br />
</p>
<p id="vb12c61p4">
<span class="pali m-text">Iti idañca thinaṁ idañca middhaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c61p5">
<span class="pali m-text">Tena vuccati “thinamiddhaṁ pahāyā”ti.</span><br />
</p>
<p id="vb12c62p1">
<span class="pali m-text">“Vigatathinamiddho”ti.</span><br />
</p>
<p id="vb12c62p2">
<span class="pali m-text">Tassa thinamiddhassa cattattā vantattā muttattā pahīnattā paṭinissaṭṭhattā pahīnapaṭinissaṭṭhattā.</span><br />
</p>
<p id="vb12c62p3">
<span class="pali m-text">Tena vuccati “vigatathinamiddho”ti.</span><br />
</p>
<p id="vb12c63p1">
<span class="pali m-text">“Viharatī”ti …pe…</span><br />
</p>
<p id="vb12c63p2">
<span class="pali m-text">tena vuccati “viharatī”ti.</span><br />
</p>
<p id="vb12c64p1">
<span class="pali m-text">“Ālokasaññī”ti.</span><br />
</p>
<p id="vb12c64p2">
<span class="pali m-text">Tattha katamā saññā?</span><br />
</p>
<p id="vb12c64p3">
<span class="pali m-text">Yā saññā sañjānanā sañjānitattaṁ—</span><br />
</p>
<p id="vb12c64p4">
<span class="pali m-text">ayaṁ vuccati “saññā”.</span><br />
</p>
<p id="vb12c64p5">
<span class="pali m-text">Ayaṁ saññā ālokā hoti vivaṭā parisuddhā pariyodātā.</span><br />
</p>
<p id="vb12c64p6">
<span class="pali m-text">Tena vuccati “ālokasaññī”ti.</span><br />
</p>
<p id="vb12c65p1">
<span class="pali m-text">“Sato sampajāno”ti.</span><br />
</p>
<p id="vb12c65p2">
<span class="pali m-text">Tattha katamā sati?</span><br />
</p>
<p id="vb12c65p3">
<span class="pali m-text">Yā sati anussati …pe… sammāsati—</span><br />
</p>
<p id="vb12c65p4">
<span class="pali m-text">ayaṁ vuccati “sati”.</span><br />
</p>
<p id="vb12c66p1">
<span class="pali m-text">Tattha katamaṁ sampajaññaṁ?</span><br />
</p>
<p id="vb12c66p2">
<span class="pali m-text">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="vb12c66p3">
<span class="pali m-text">idaṁ vuccati “sampajaññaṁ”.</span><br />
</p>
<p id="vb12c66p4">
<span class="pali m-text">Iti imāya ca satiyā iminā ca sampajaññena upeto hoti …pe… samannāgato.</span><br />
</p>
<p id="vb12c66p5">
<span class="pali m-text">Tena vuccati “sato sampajāno”ti.</span><br />
</p>
<p id="vb12c67p1">
<span class="pali m-text">“Thinamiddhā cittaṁ parisodhetī”ti.</span><br />
</p>
<p id="vb12c67p2">
<span class="pali m-text">Atthi thinaṁ, atthi middhaṁ.</span><br />
</p>
<p id="vb12c68p1">
<span class="pali m-text">Tattha katamaṁ thinaṁ …pe…</span><br />
</p>
<p id="vb12c68p2">
<span class="pali m-text">idaṁ vuccati “thinaṁ”.</span><br />
</p>
<p id="vb12c69p1">
<span class="pali m-text">Tattha katamaṁ middhaṁ …pe…</span><br />
</p>
<p id="vb12c69p2">
<span class="pali m-text">idaṁ vuccati “middhaṁ”.</span><br />
</p>
<p id="vb12c70p1">
<span class="pali m-text">Tattha katamaṁ cittaṁ …pe…</span><br />
</p>
<p id="vb12c70p2">
<span class="pali m-text">idaṁ vuccati “cittaṁ”.</span><br />
</p>
<p id="vb12c70p3">
<span class="pali m-text">Idaṁ cittaṁ imamhā thinamiddhā sodheti visodheti parisodheti moceti vimoceti parimoceti.</span><br />
</p>
<p id="vb12c70p4">
<span class="pali m-text">Tena vuccati “thinamiddhā cittaṁ parisodhetī”ti.</span><br />
</p>
<p id="vb12c71p1">
<span class="pali m-text">“Uddhaccakukkuccaṁ pahāyā”ti atthi uddhaccaṁ, atthi kukkuccaṁ.</span><br />
</p>
<p id="vb12c72p1">
<span class="pali m-text">Tattha katamaṁ uddhaccaṁ?</span><br />
</p>
<p id="vb12c72p2">
<span class="pali m-text">Yaṁ cittassa uddhaccaṁ avūpasamo cetaso vikkhepo bhantattaṁ cittassa—</span><br />
</p>
<p id="vb12c72p3">
<span class="pali m-text">idaṁ vuccati “uddhaccaṁ”.</span><br />
</p>
<p id="vb12c73p1">
<span class="pali m-text">Tattha katamaṁ kukkuccaṁ?</span><br />
</p>
<p id="vb12c73p2">
<span class="pali m-text">Akappiye kappiyasaññitā, kappiye akappiyasaññitā, avajje vajjasaññitā, vajje avajjasaññitā, yaṁ evarūpaṁ kukkuccaṁ kukkuccāyanā kukkuccāyitattaṁ cetaso vippaṭisāro manovilekhā—</span><br />
</p>
<p id="vb12c73p3">
<span class="pali m-text">idaṁ vuccati “kukkuccaṁ”.</span><br />
</p>
<p id="vb12c73p4">
<span class="pali m-text">Iti idañca uddhaccaṁ idañca kukkuccaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c73p5">
<span class="pali m-text">Tena vuccati “uddhaccakukkuccaṁ pahāyā”ti.</span><br />
</p>
<p id="vb12c74p1">
<span class="pali m-text">“Anuddhato”ti tassa uddhaccakukkuccassa cattattā vantattā muttattā pahīnattā paṭinissaṭṭhattā pahīnapaṭinissaṭṭhattā.</span><br />
</p>
<p id="vb12c74p2">
<span class="pali m-text">Tena vuccati “anuddhato”ti.</span><br />
</p>
<p id="vb12c75p1">
<span class="pali m-text">“Viharatī”ti …pe…</span><br />
</p>
<p id="vb12c75p2">
<span class="pali m-text">tena vuccati “viharatī”ti.</span><br />
</p>
<p id="vb12c75p3">
<span class="pali m-text">(…)</span><br />
</p>
<p id="vb12c76p1">
<span class="pali m-text">“Vūpasantacitto”ti.</span><br />
</p>
<p id="vb12c76p2">
<span class="pali m-text">Tattha katamaṁ cittaṁ?</span><br />
</p>
<p id="vb12c76p3">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c76p4">
<span class="pali m-text">idaṁ vuccati “cittaṁ”.</span><br />
</p>
<p id="vb12c76p5">
<span class="pali m-text">Idaṁ cittaṁ ajjhattaṁ santaṁ hoti samitaṁ vūpasantaṁ.</span><br />
</p>
<p id="vb12c76p6">
<span class="pali m-text">Tena vuccati “ajjhattaṁ vūpasantacitto”ti.</span><br />
</p>
<p id="vb12c77p1">
<span class="pali m-text">“Uddhaccakukkuccā cittaṁ parisodhetī”ti atthi uddhaccaṁ, atthi kukkuccaṁ.</span><br />
</p>
<p id="vb12c78p1">
<span class="pali m-text">Tattha katamaṁ uddhaccaṁ?</span><br />
</p>
<p id="vb12c78p2">
<span class="pali m-text">Yaṁ cittassa uddhaccaṁ avūpasamo cetaso vikkhepo bhantattaṁ cittassa—</span><br />
</p>
<p id="vb12c78p3">
<span class="pali m-text">idaṁ vuccati “uddhaccaṁ”.</span><br />
</p>
<p id="vb12c79p1">
<span class="pali m-text">Tattha katamaṁ kukkuccaṁ …pe…</span><br />
</p>
<p id="vb12c79p2">
<span class="pali m-text">idaṁ vuccati “kukkuccaṁ”.</span><br />
</p>
<p id="vb12c80p1">
<span class="pali m-text">Tattha katamaṁ cittaṁ …pe…</span><br />
</p>
<p id="vb12c80p2">
<span class="pali m-text">idaṁ vuccati “cittaṁ”.</span><br />
</p>
<p id="vb12c80p3">
<span class="pali m-text">Idaṁ cittaṁ imamhā uddhaccakukkuccā sodheti visodheti parisodheti moceti vimoceti parimoceti.</span><br />
</p>
<p id="vb12c80p4">
<span class="pali m-text">Tena vuccati “uddhaccakukkuccā cittaṁ parisodhetī”ti.</span><br />
</p>
<p id="vb12c81p1">
<span class="pali m-text">“Vicikicchaṁ pahāyā”ti, tattha katamā vicikicchā?</span><br />
</p>
<p id="vb12c81p2">
<span class="pali m-text">Yā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvidhāpatho saṁsayo anekaṁsaggāho āsappanā parisappanā apariyogāhaṇā chambhitattaṁ cittassa manovilekho—</span><br />
</p>
<p id="vb12c81p3">
<span class="pali m-text">ayaṁ vuccati “vicikicchā”.</span><br />
</p>
<p id="vb12c81p4">
<span class="pali m-text">Ayaṁ vicikicchā santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c81p5">
<span class="pali m-text">Tena vuccati “vicikicchaṁ pahāyā”ti.</span><br />
</p>
<p id="vb12c82p1">
<span class="pali m-text">“Tiṇṇavicikiccho”ti, imaṁ vicikicchaṁ tiṇṇo hoti uttiṇṇo nittiṇṇo pāraṅgato pāramanuppatto.</span><br />
</p>
<p id="vb12c82p2">
<span class="pali m-text">Tena vuccati “tiṇṇavicikiccho”ti.</span><br />
</p>
<p id="vb12c83p1">
<span class="pali m-text">“Akathaṅkathī kusalesu dhammesū”ti imāya vicikicchāya kusalesu dhammesu na kaṅkhati na vicikicchati akathaṅkathī hoti nikkathaṅkathī vikathaṅkatho.</span><br />
</p>
<p id="vb12c83p2">
<span class="pali m-text">Tena vuccati “akathaṅkathī kusalesu dhammesū”ti.</span><br />
</p>
<p id="vb12c84p1">
<span class="pali m-text">“Vicikicchāya cittaṁ parisodhetī”ti, tattha katamā vicikicchā?</span><br />
</p>
<p id="vb12c84p2">
<span class="pali m-text">Yā kaṅkhā kaṅkhāyanā kaṅkhāyitattaṁ chambhitattaṁ cittassa manovilekho—</span><br />
</p>
<p id="vb12c84p3">
<span class="pali m-text">ayaṁ vuccati “vicikicchā”.</span><br />
</p>
<p id="vb12c85p1">
<span class="pali m-text">Tattha katamaṁ cittaṁ?</span><br />
</p>
<p id="vb12c85p2">
<span class="pali m-text">Yaṁ cittaṁ mano mānasaṁ …pe… tajjāmanoviññāṇadhātu—</span><br />
</p>
<p id="vb12c85p3">
<span class="pali m-text">idaṁ vuccati “cittaṁ”.</span><br />
</p>
<p id="vb12c85p4">
<span class="pali m-text">Idaṁ cittaṁ imāya vicikicchāya sodheti visodheti parisodheti moceti vimoceti parimoceti.</span><br />
</p>
<p id="vb12c85p5">
<span class="pali m-text">Tena vuccati “vicikicchāya cittaṁ parisodhetī”ti.</span><br />
</p>
<p id="vb12c86p1">
<span class="pali m-text">“Ime pañca nīvaraṇe pahāyā”ti ime pañca nīvaraṇā santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c86p2">
<span class="pali m-text">Tena vuccati “ime pañca nīvaraṇe pahāyā”ti.</span><br />
</p>
<p id="vb12c87p1">
<span class="pali m-text">“Cetaso upakkilese”ti ime pañca nīvaraṇā cittassa upakkilesā.</span><br />
</p>
<p id="vb12c88p1">
<span class="pali m-text">“Paññāya dubbalīkaraṇe”ti imehi pañcahi nīvaraṇehi anuppannā ceva paññā na uppajjati uppannā ca paññā nirujjhati.</span><br />
</p>
<p id="vb12c88p2">
<span class="pali m-text">Tena vuccati “paññāya dubbalīkaraṇe”ti.</span><br />
</p>
<p id="vb12c89p1">
<span class="pali m-text">“Vivicceva kāmehi vivicca akusalehi dhammehī”ti tattha katame kāmā?</span><br />
</p>
<p id="vb12c89p2">
<span class="pali m-text">Chando kāmo, rāgo kāmo, chandarāgo kāmo, saṅkappo kāmo, rāgo kāmo, saṅkapparāgo kāmo—</span><br />
</p>
<p id="vb12c89p3">
<span class="pali m-text">ime vuccanti “kāmā”.</span><br />
</p>
<p id="vb12c90p1">
<span class="pali m-text">Tattha katame akusalā dhammā?</span><br />
</p>
<p id="vb12c90p2">
<span class="pali m-text">Kāmacchando, byāpādo, thinaṁ, middhaṁ, uddhaccaṁ, kukkuccaṁ, vicikicchā—</span><br />
</p>
<p id="vb12c90p3">
<span class="pali m-text">ime vuccanti “akusalā dhammā”.</span><br />
</p>
<p id="vb12c90p4">
<span class="pali m-text">Iti imehi ca kāmehi imehi ca akusalehi dhammehi vivitto hoti.</span><br />
</p>
<p id="vb12c90p5">
<span class="pali m-text">Tena vuccati “vivicceva kāmehi vivicca akusalehi dhammehī”ti.</span><br />
</p>
<p id="vb12c91p1">
<span class="pali m-text">“Savitakkaṁ savicāran”ti atthi vitakko, atthi vicāro.</span><br />
</p>
<p id="vb12c92p1">
<span class="pali m-text">Tattha katamo vitakko?</span><br />
</p>
<p id="vb12c92p2">
<span class="pali m-text">Yo takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="vb12c92p3">
<span class="pali m-text">ayaṁ vuccati “vitakko”.</span><br />
</p>
<p id="vb12c93p1">
<span class="pali m-text">Tattha katamo vicāro?</span><br />
</p>
<p id="vb12c93p2">
<span class="pali m-text">Yo cāro vicāro anuvicāro upavicāro cittassa anusandhanatā anupekkhanatā—</span><br />
</p>
<p id="vb12c93p3">
<span class="pali m-text">ayaṁ vuccati “vicāro”.</span><br />
</p>
<p id="vb12c93p4">
<span class="pali m-text">Iti iminā ca vitakkena iminā ca vicārena upeto hoti …pe… samannāgato.</span><br />
</p>
<p id="vb12c93p5">
<span class="pali m-text">Tena vuccati “savitakkaṁ savicāran”ti.</span><br />
</p>
<p id="vb12c94p1">
<span class="pali m-text">“Vivekajan”ti vitakko, vicāro, pīti, sukhaṁ, cittassekaggatā—</span><br />
</p>
<p id="vb12c94p2">
<span class="pali m-text">te imasmiṁ viveke jātā honti sañjātā nibbattā abhinibbattā pātubhūtā.</span><br />
</p>
<p id="vb12c94p3">
<span class="pali m-text">Tena vuccati “vivekajan”ti.</span><br />
</p>
<p id="vb12c95p1">
<span class="pali m-text">“Pītisukhan”ti atthi pīti, atthi sukhaṁ.</span><br />
</p>
<p id="vb12c96p1">
<span class="pali m-text">Tattha katamā pīti?</span><br />
</p>
<p id="vb12c96p2">
<span class="pali m-text">Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="vb12c96p3">
<span class="pali m-text">ayaṁ vuccati “pīti”.</span><br />
</p>
<p id="vb12c97p1">
<span class="pali m-text">Tattha katamaṁ sukhaṁ?</span><br />
</p>
<p id="vb12c97p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb12c97p3">
<span class="pali m-text">idaṁ vuccati “sukhaṁ”.</span><br />
</p>
<p id="vb12c97p4">
<span class="pali m-text">Idaṁ sukhaṁ imāya pītiyā sahagataṁ hoti sahajātaṁ saṁsaṭṭhaṁ sampayuttaṁ.</span><br />
</p>
<p id="vb12c97p5">
<span class="pali m-text">Tena vuccati “pītisukhan”ti.</span><br />
</p>
<p id="vb12c98p1">
<span class="pali m-text">“Paṭhaman”ti gaṇanānupubbatā paṭhamaṁ.</span><br />
</p>
<p id="vb12c98p2">
<span class="pali m-text">Idaṁ paṭhamaṁ samāpajjatīti paṭhamaṁ.</span><br />
</p>
<p id="vb12c99p1">
<span class="pali m-text">“Jhānan”ti vitakko, vicāro, pīti, sukhaṁ, cittassekaggatā.</span><br />
</p>
<p id="vb12c100p1">
<span class="pali m-text">“Upasampajjā”ti yo paṭhamassa jhānassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c101p1">
<span class="pali m-text">“Viharatī”ti …pe…</span><br />
</p>
<p id="vb12c101p2">
<span class="pali m-text">tena vuccati “viharatī”ti.</span><br />
</p>
<p id="vb12c102p1">
<span class="pali m-text">“Vitakkavicārānaṁ vūpasamā”ti, atthi vitakko, atthi vicāro.</span><br />
</p>
<p id="vb12c103p1">
<span class="pali m-text">Tattha katamo vitakko?</span><br />
</p>
<p id="vb12c103p2">
<span class="pali m-text">Yo takko vitakko …pe… sammāsaṅkappo—</span><br />
</p>
<p id="vb12c103p3">
<span class="pali m-text">ayaṁ vuccati “vitakko”.</span><br />
</p>
<p id="vb12c104p1">
<span class="pali m-text">Tattha katamo vicāro?</span><br />
</p>
<p id="vb12c104p2">
<span class="pali m-text">Yo cāro vicāro anuvicāro upavicāro cittassa anusandhanatā anupekkhanatā—</span><br />
</p>
<p id="vb12c104p3">
<span class="pali m-text">ayaṁ vuccati “vicāro”.</span><br />
</p>
<p id="vb12c104p4">
<span class="pali m-text">Iti ayañca vitakko ayañca vicāro santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c104p5">
<span class="pali m-text">Tena vuccati “vitakkavicārānaṁ vūpasamā”ti.</span><br />
</p>
<p id="vb12c105p1">
<span class="pali m-text">“Ajjhattan”ti yaṁ ajjhattaṁ paccattaṁ.</span><br />
</p>
<p id="vb12c106p1">
<span class="pali m-text">“Sampasādanan”ti yā saddhā saddahanā okappanā abhippasādo.</span><br />
</p>
<p id="vb12c107p1">
<span class="pali m-text">“Cetaso ekodibhāvan”ti yā cittassa ṭhiti …pe… sammāsamādhi.</span><br />
</p>
<p id="vb12c108p1">
<span class="pali m-text">“Avitakkaṁ avicāran”ti atthi vitakko, atthi vicāro.</span><br />
</p>
<p id="vb12c109p1">
<span class="pali m-text">Tattha katamo vitakko?</span><br />
</p>
<p id="vb12c109p2">
<span class="pali m-text">Yo takko vitakko …pe… sammāsaṅkappo—</span><br />
</p>
<p id="vb12c109p3">
<span class="pali m-text">ayaṁ vuccati “vitakko”.</span><br />
</p>
<p id="vb12c110p1">
<span class="pali m-text">Tattha katamo vicāro?</span><br />
</p>
<p id="vb12c110p2">
<span class="pali m-text">Yo cāro anucāro vicāro anuvicāro upavicāro cittassa anusandhanatā anupekkhanatā—</span><br />
</p>
<p id="vb12c110p3">
<span class="pali m-text">ayaṁ vuccati “vicāro”.</span><br />
</p>
<p id="vb12c110p4">
<span class="pali m-text">Iti ayañca vitakko ayañca vicāro santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c110p5">
<span class="pali m-text">Tena vuccati “avitakkaṁ avicāran”ti.</span><br />
</p>
<p id="vb12c111p1">
<span class="pali m-text">“Samādhijan”ti sampasādo pītisukhaṁ—</span><br />
</p>
<p id="vb12c111p2">
<span class="pali m-text">te imasmiṁ samādhimhi jātā honti sañjātā nibbattā abhinibbattā pātubhūtā.</span><br />
</p>
<p id="vb12c111p3">
<span class="pali m-text">Tena vuccati “samādhijan”ti.</span><br />
</p>
<p id="vb12c112p1">
<span class="pali m-text">“Pītisukhan”ti atthi pīti, atthi sukhaṁ.</span><br />
</p>
<p id="vb12c113p1">
<span class="pali m-text">Tattha katamā pīti …pe…</span><br />
</p>
<p id="vb12c113p2">
<span class="pali m-text">ayaṁ vuccati “pīti”.</span><br />
</p>
<p id="vb12c114p1">
<span class="pali m-text">Tattha katamaṁ sukhaṁ …pe…</span><br />
</p>
<p id="vb12c114p2">
<span class="pali m-text">idaṁ vuccati “sukhaṁ”.</span><br />
</p>
<p id="vb12c114p3">
<span class="pali m-text">Idaṁ sukhaṁ imāya pītiyā sahagataṁ hoti sahajātaṁ saṁsaṭṭhaṁ sampayuttaṁ.</span><br />
</p>
<p id="vb12c114p4">
<span class="pali m-text">Tena vuccati “pītisukhan”ti.</span><br />
</p>
<p id="vb12c115p1">
<span class="pali m-text">“Dutiyan”ti gaṇanānupubbatā dutiyaṁ.</span><br />
</p>
<p id="vb12c115p2">
<span class="pali m-text">Idaṁ dutiyaṁ samāpajjatīti dutiyaṁ.</span><br />
</p>
<p id="vb12c116p1">
<span class="pali m-text">“Jhānan”ti sampasādo, pītisukhaṁ, cittassekaggatā.</span><br />
</p>
<p id="vb12c117p1">
<span class="pali m-text">“Upasampajjā”ti yo dutiyassa jhānassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c118p1">
<span class="pali m-text">“Viharatī”ti …pe…</span><br />
</p>
<p id="vb12c118p2">
<span class="pali m-text">tena vuccati “viharatī”ti.</span><br />
</p>
<p id="vb12c119p1">
<span class="pali m-text">“Pītiyā ca virāgā”ti tattha katamā pīti?</span><br />
</p>
<p id="vb12c119p2">
<span class="pali m-text">Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="vb12c119p3">
<span class="pali m-text">ayaṁ vuccati “pīti”.</span><br />
</p>
<p id="vb12c119p4">
<span class="pali m-text">Ayaṁ pīti santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c119p5">
<span class="pali m-text">Tena vuccati “pītiyā ca virāgā”ti.</span><br />
</p>
<p id="vb12c120p1">
<span class="pali m-text">“Upekkhako”ti tattha katamā upekkhā?</span><br />
</p>
<p id="vb12c120p2">
<span class="pali m-text">Yā upekkhā upekkhanā ajjhupekkhanā majjhattatā cittassa—</span><br />
</p>
<p id="vb12c120p3">
<span class="pali m-text">ayaṁ vuccati “upekkhā”.</span><br />
</p>
<p id="vb12c120p4">
<span class="pali m-text">Imāya upekkhāya upeto hoti …pe… samannāgato.</span><br />
</p>
<p id="vb12c120p5">
<span class="pali m-text">Tena vuccati “upekkhako”ti.</span><br />
</p>
<p id="vb12c121p1">
<span class="pali m-text">“Viharatī”ti …pe…</span><br />
</p>
<p id="vb12c121p2">
<span class="pali m-text">tena vuccati “viharatī”ti.</span><br />
</p>
<p id="vb12c122p1">
<span class="pali m-text">“Sato ca sampajāno”ti tattha katamā sati?</span><br />
</p>
<p id="vb12c122p2">
<span class="pali m-text">Yā sati anussati …pe… sammāsati—</span><br />
</p>
<p id="vb12c122p3">
<span class="pali m-text">ayaṁ vuccati “sati”.</span><br />
</p>
<p id="vb12c123p1">
<span class="pali m-text">Tattha katamaṁ sampajaññaṁ?</span><br />
</p>
<p id="vb12c123p2">
<span class="pali m-text">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="vb12c123p3">
<span class="pali m-text">idaṁ vuccati “sampajaññaṁ”.</span><br />
</p>
<p id="vb12c123p4">
<span class="pali m-text">Iti imāya ca satiyā iminā ca sampajaññena upeto hoti …pe… samannāgato.</span><br />
</p>
<p id="vb12c123p5">
<span class="pali m-text">Tena vuccati “sato ca sampajāno”ti.</span><br />
</p>
<p id="vb12c124p1">
<span class="pali m-text">“Sukhañca kāyena paṭisaṁvedetī”ti tattha katamaṁ sukhaṁ?</span><br />
</p>
<p id="vb12c124p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb12c124p3">
<span class="pali m-text">idaṁ vuccati “sukhaṁ”.</span><br />
</p>
<p id="vb12c125p1">
<span class="pali m-text">Tattha katamo kāyo?</span><br />
</p>
<p id="vb12c125p2">
<span class="pali m-text">Saññākkhandho, saṅkhārakkhandho, viññāṇakkhandho—</span><br />
</p>
<p id="vb12c125p3">
<span class="pali m-text">ayaṁ vuccati “kāyo”.</span><br />
</p>
<p id="vb12c125p4">
<span class="pali m-text">Idaṁ sukhaṁ iminā kāyena paṭisaṁvedeti.</span><br />
</p>
<p id="vb12c125p5">
<span class="pali m-text">Tena vuccati “sukhañca kāyena paṭisaṁvedetī”ti.</span><br />
</p>
<p id="vb12c126p1">
<span class="pali m-text">“Yaṁ taṁ ariyā ācikkhantī”ti tattha katame ariyā?</span><br />
</p>
<p id="vb12c126p2">
<span class="pali m-text">Ariyā vuccanti buddhā ca buddhasāvakā ca.</span><br />
</p>
<p id="vb12c126p3">
<span class="pali m-text">Te imaṁ ācikkhanti desenti paññapenti paṭṭhapenti vivaranti vibhajanti uttāniṁ karonti pakāsenti.</span><br />
</p>
<p id="vb12c126p4">
<span class="pali m-text">Tena vuccati “yaṁ taṁ ariyā ācikkhantī”ti.</span><br />
</p>
<p id="vb12c127p1">
<span class="pali m-text">“Upekkhako satimā sukhavihārī”ti tattha katamā upekkhā?</span><br />
</p>
<p id="vb12c127p2">
<span class="pali m-text">Yā upekkhā upekkhanā ajjhupekkhanā majjhattatā cittassa—</span><br />
</p>
<p id="vb12c127p3">
<span class="pali m-text">ayaṁ vuccati “upekkhā”.</span><br />
</p>
<p id="vb12c128p1">
<span class="pali m-text">Tattha katamā sati?</span><br />
</p>
<p id="vb12c128p2">
<span class="pali m-text">Yā sati anussati …pe… sammāsati—</span><br />
</p>
<p id="vb12c128p3">
<span class="pali m-text">ayaṁ vuccati “sati”.</span><br />
</p>
<p id="vb12c129p1">
<span class="pali m-text">Tattha katamaṁ sukhaṁ?</span><br />
</p>
<p id="vb12c129p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb12c129p3">
<span class="pali m-text">idaṁ vuccati “sukhaṁ”.</span><br />
</p>
<p id="vb12c129p4">
<span class="pali m-text">Iti imāya ca upekkhāya imāya ca satiyā iminā ca sukhena samannāgato iriyati vattati pāleti yapeti yāpeti carati viharati.</span><br />
</p>
<p id="vb12c129p5">
<span class="pali m-text">Tena vuccati “upekkhako satimā sukhavihārī”ti.</span><br />
</p>
<p id="vb12c130p1">
<span class="pali m-text">“Tatiyan”ti gaṇanānupubbatā tatiyaṁ.</span><br />
</p>
<p id="vb12c130p2">
<span class="pali m-text">Idaṁ tatiyaṁ samāpajjatīti tatiyaṁ.</span><br />
</p>
<p id="vb12c131p1">
<span class="pali m-text">“Jhānan”ti upekkhā, sati, sampajaññaṁ, sukhaṁ, cittassekaggatā.</span><br />
</p>
<p id="vb12c132p1">
<span class="pali m-text">“Upasampajjā”ti yo tatiyassa jhānassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c133p1">
<span class="pali m-text">“Viharatī”ti …pe…</span><br />
</p>
<p id="vb12c133p2">
<span class="pali m-text">tena vuccati “viharatī”ti.</span><br />
</p>
<p id="vb12c134p1">
<span class="pali m-text">“Sukhassa ca pahānā dukkhassa ca pahānā”ti, atthi sukhaṁ, atthi dukkhaṁ.</span><br />
</p>
<p id="vb12c135p1">
<span class="pali m-text">Tattha katamaṁ sukhaṁ?</span><br />
</p>
<p id="vb12c135p2">
<span class="pali m-text">Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span><br />
</p>
<p id="vb12c135p3">
<span class="pali m-text">idaṁ vuccati “sukhaṁ”.</span><br />
</p>
<p id="vb12c136p1">
<span class="pali m-text">Tattha katamaṁ dukkhaṁ?</span><br />
</p>
<p id="vb12c136p2">
<span class="pali m-text">Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br />
</p>
<p id="vb12c136p3">
<span class="pali m-text">idaṁ vuccati “dukkhaṁ”.</span><br />
</p>
<p id="vb12c136p4">
<span class="pali m-text">Iti idañca sukhaṁ idañca dukkhaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c136p5">
<span class="pali m-text">Tena vuccati “sukhassa ca pahānā dukkhassa ca pahānā”ti.</span><br />
</p>
<p id="vb12c137p1">
<span class="pali m-text">“Pubbeva somanassadomanassānaṁ atthaṅgamā”ti atthi somanassaṁ, atthi domanassaṁ.</span><br />
</p>
<p id="vb12c138p1">
<span class="pali m-text">Tattha katamaṁ somanassaṁ?</span><br />
</p>
<p id="vb12c138p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb12c138p3">
<span class="pali m-text">idaṁ vuccati “somanassaṁ”.</span><br />
</p>
<p id="vb12c139p1">
<span class="pali m-text">Tattha katamaṁ domanassaṁ?</span><br />
</p>
<p id="vb12c139p2">
<span class="pali m-text">Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br />
</p>
<p id="vb12c139p3">
<span class="pali m-text">idaṁ vuccati “domanassaṁ”.</span><br />
</p>
<p id="vb12c139p4">
<span class="pali m-text">Iti idañca somanassaṁ idañca domanassaṁ pubbeva santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c139p5">
<span class="pali m-text">Tena vuccati “pubbeva somanassadomanassānaṁ atthaṅgamā”ti.</span><br />
</p>
<p id="vb12c140p1">
<span class="pali m-text">“Adukkhamasukhan”ti yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā.</span><br />
</p>
<p id="vb12c140p2">
<span class="pali m-text">Tena vuccati “adukkhamasukhan”ti.</span><br />
</p>
<p id="vb12c141p1">
<span class="pali m-text">“Upekkhāsatipārisuddhin”ti, tattha katamā upekkhā?</span><br />
</p>
<p id="vb12c141p2">
<span class="pali m-text">Yā upekkhā upekkhanā ajjhupekkhanā majjhattatā cittassa—</span><br />
</p>
<p id="vb12c141p3">
<span class="pali m-text">ayaṁ vuccati “upekkhā”.</span><br />
</p>
<p id="vb12c142p1">
<span class="pali m-text">Tattha katamā sati?</span><br />
</p>
<p id="vb12c142p2">
<span class="pali m-text">Yā sati anussati …pe… sammāsati—</span><br />
</p>
<p id="vb12c142p3">
<span class="pali m-text">ayaṁ vuccati “sati”.</span><br />
</p>
<p id="vb12c142p4">
<span class="pali m-text">Ayaṁ sati imāya upekkhāya vivaṭā hoti parisuddhā pariyodātā.</span><br />
</p>
<p id="vb12c142p5">
<span class="pali m-text">Tena vuccati “upekkhāsatipārisuddhin”ti.</span><br />
</p>
<p id="vb12c143p1">
<span class="pali m-text">“Catutthan”ti gaṇanānupubbatā catutthaṁ, idaṁ catutthaṁ samāpajjatīti catutthaṁ.</span><br />
</p>
<p id="vb12c144p1">
<span class="pali m-text">“Jhānan”ti upekkhā, sati, cittassekaggatā.</span><br />
</p>
<p id="vb12c145p1">
<span class="pali m-text">“Upasampajjā”ti yo catutthassa jhānassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c146p1">
<span class="pali m-text">“Viharatī”ti …pe…</span><br />
</p>
<p id="vb12c146p2">
<span class="pali m-text">tena vuccati “viharatī”ti.</span><br />
</p>
<p id="vb12c147p1">
<span class="pali m-text">“Sabbaso rūpasaññānaṁ samatikkamā”ti tattha katamā rūpasaññā?</span><br />
</p>
<p id="vb12c147p2">
<span class="pali m-text">Rūpāvacarasamāpattiṁ samāpannassa vā upapannassa vā diṭṭhadhammasukhavihārissa vā saññā sañjānanā sañjānitattaṁ—</span><br />
</p>
<p id="vb12c147p3">
<span class="pali m-text">imā vuccanti “rūpasaññāyo”.</span><br />
</p>
<p id="vb12c147p4">
<span class="pali m-text">Imā rūpasaññāyo atikkanto hoti vītikkanto samatikkanto.</span><br />
</p>
<p id="vb12c147p5">
<span class="pali m-text">Tena vuccati “sabbaso rūpasaññānaṁ samatikkamā”ti.</span><br />
</p>
<p id="vb12c148p1">
<span class="pali m-text">“Paṭighasaññānaṁ atthaṅgamā”ti tattha katamā paṭighasaññā?</span><br />
</p>
<p id="vb12c148p2">
<span class="pali m-text">Rūpasaññā saddasaññā …pe…</span><br />
</p>
<p id="vb12c148p3">
<span class="pali m-text">phoṭṭhabbasaññā—</span><br />
</p>
<p id="vb12c148p4">
<span class="pali m-text">imā vuccanti “paṭighasaññāyo”.</span><br />
</p>
<p id="vb12c148p5">
<span class="pali m-text">Imā paṭighasaññāyo santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā.</span><br />
</p>
<p id="vb12c148p6">
<span class="pali m-text">Tena vuccati “paṭighasaññānaṁ atthaṅgamā”ti.</span><br />
</p>
<p id="vb12c149p1">
<span class="pali m-text">“Nānattasaññānaṁ amanasikārā”ti tattha katamā nānattasaññā?</span><br />
</p>
<p id="vb12c149p2">
<span class="pali m-text">Asamāpannassa manodhātu samaṅgissa vā manoviññāṇadhātu samaṅgissa vā saññā sañjānanā sañjānitattaṁ—</span><br />
</p>
<p id="vb12c149p3">
<span class="pali m-text">imā vuccanti “nānattasaññāyo”.</span><br />
</p>
<p id="vb12c149p4">
<span class="pali m-text">Imā nānattasaññāyo na manasi karoti.</span><br />
</p>
<p id="vb12c149p5">
<span class="pali m-text">Tena vuccati “nānattasaññānaṁ amanasikārā”ti.</span><br />
</p>
<p id="vb12c150p1">
<span class="pali m-text">“Ananto ākāso”ti, tattha katamo ākāso?</span><br />
</p>
<p id="vb12c150p2">
<span class="pali m-text">Yo ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi—</span><br />
</p>
<p id="vb12c150p3">
<span class="pali m-text">ayaṁ vuccati “ākāso”.</span><br />
</p>
<p id="vb12c150p4">
<span class="pali m-text">Tasmiṁ ākāse cittaṁ ṭhapeti saṇṭhapeti anantaṁ pharati.</span><br />
</p>
<p id="vb12c150p5">
<span class="pali m-text">Tena vuccati “ananto ākāso”ti.</span><br />
</p>
<p id="vb12c151p1">
<span class="pali m-text">“Ākāsānañcāyatanan”ti ākāsānañcāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā.</span><br />
</p>
<p id="vb12c152p1">
<span class="pali m-text">“Upasampajjā”ti yo ākāsānañcāyatanassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c153p1">
<span class="pali m-text">“Viharatī”ti …pe…</span><br />
</p>
<p id="vb12c153p2">
<span class="pali m-text">tena vuccati “viharatī”ti.</span><br />
</p>
<p id="vb12c154p1">
<span class="pali m-text">“Sabbaso ākāsānañcāyatanaṁ samatikkammā”ti imaṁ ākāsānañcāyatanaṁ atikkanto hoti vītikkanto samatikkanto.</span><br />
</p>
<p id="vb12c154p2">
<span class="pali m-text">Tena vuccati “sabbaso ākāsānañcāyatanaṁ samatikkammā”ti.</span><br />
</p>
<p id="vb12c155p1">
<span class="pali m-text">“Anantaṁ viññāṇan”ti taṁyeva ākāsaṁ viññāṇena phuṭṭhaṁ manasi karoti anantaṁ pharati.</span><br />
</p>
<p id="vb12c155p2">
<span class="pali m-text">Tena vuccati “anantaṁ viññāṇan”ti.</span><br />
</p>
<p id="vb12c156p1">
<span class="pali m-text">“Viññāṇañcāyatanan”ti viññāṇañcāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā.</span><br />
</p>
<p id="vb12c157p1">
<span class="pali m-text">“Upasampajjā”ti yo viññāṇañcāyatanassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c158p1">
<span class="pali m-text">“Viharatī”ti …pe…</span><br />
</p>
<p id="vb12c158p2">
<span class="pali m-text">tena vuccati “viharatī”ti.</span><br />
</p>
<p id="vb12c159p1">
<span class="pali m-text">“Sabbaso viññāṇañcāyatanaṁ samatikkammā”ti imaṁ viññāṇañcāyatanaṁ atikkanto hoti vītikkanto samatikkanto.</span><br />
</p>
<p id="vb12c159p2">
<span class="pali m-text">Tena vuccati “sabbaso viññāṇañcāyatanaṁ samatikkammā”ti.</span><br />
</p>
<p id="vb12c160p1">
<span class="pali m-text">“Natthi kiñcī”ti taṁyeva viññāṇaṁ bhāveti vibhāveti antaradhāpeti, “natthi kiñcī”ti passati.</span><br />
</p>
<p id="vb12c160p2">
<span class="pali m-text">Tena vuccati “natthi kiñcī”ti.</span><br />
</p>
<p id="vb12c161p1">
<span class="pali m-text">“Ākiñcaññāyatanan”ti ākiñcaññāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā.</span><br />
</p>
<p id="vb12c162p1">
<span class="pali m-text">“Upasampajjā”ti yo ākiñcaññāyatanassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c163p1">
<span class="pali m-text">“Viharatī”ti …pe…</span><br />
</p>
<p id="vb12c163p2">
<span class="pali m-text">tena vuccati “viharatī”ti.</span><br />
</p>
<p id="vb12c164p1">
<span class="pali m-text">“Sabbaso ākiñcaññāyatanaṁ samatikkammā”ti imaṁ ākiñcaññāyatanaṁ atikkanto hoti vītikkanto samatikkanto.</span><br />
</p>
<p id="vb12c164p2">
<span class="pali m-text">Tena vuccati “sabbaso ākiñcaññāyatanaṁ samatikkammā”ti.</span><br />
</p>
<p id="vb12c165p1">
<span class="pali m-text">“Nevasaññīnāsaññī”ti taṁyeva ākiñcaññāyatanaṁ santato manasi karoti saṅkhārāvasesasamāpattiṁ bhāveti.</span><br />
</p>
<p id="vb12c165p2">
<span class="pali m-text">Tena vuccati “nevasaññīnāsaññī”ti.</span><br />
</p>
<p id="vb12c166p1">
<span class="pali m-text">“Nevasaññānāsaññāyatanan”ti nevasaññānāsaññāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā.</span><br />
</p>
<p id="vb12c167p1">
<span class="pali m-text">“Upasampajjā”ti yo nevasaññānāsaññāyatanassa lābho paṭilābho patti sampatti phusanā sacchikiriyā upasampadā.</span><br />
</p>
<p id="vb12c168p1">
<span class="pali m-text">“Viharatī”ti iriyati vattati pāleti yapeti yāpeti carati viharati.</span><br />
</p>
<p id="vb12c168p2">
<span class="pali m-text">Tena vuccati “viharatī”ti.</span><br />
</p>
<p id="vb12c169p1">
<span class="pali m-text">Suttantabhājanīyaṁ.</span><br />
</p>
<p id="vb12c170p0p1">
<span class="pali m-text">2. Abhidhammabhājanīya</span><br />
</p>
<p id="vb12c170p0p2">
<span class="pali m-text">2.1. Rūpāvacarakusala</span><br />
</p>
<p id="vb12c170p1">
<span class="pali m-text">Cattāri jhānāni—</span><br />
</p>
<p id="vb12c170p2">
<span class="pali m-text">paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.</span><br />
</p>
<p id="vb12c171p1">
<span class="pali m-text">Tattha katamaṁ paṭhamaṁ jhānaṁ?</span><br />
</p>
<p id="vb12c171p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c171p3">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c171p4">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c171p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c172p1">
<span class="pali m-text">Tattha katamaṁ dutiyaṁ jhānaṁ?</span><br />
</p>
<p id="vb12c172p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati pathavīkasiṇaṁ, tasmiṁ samaye tivaṅgikaṁ jhānaṁ hoti—</span><br />
</p>
<p id="vb12c172p3">
<span class="pali m-text">pīti, sukhaṁ, cittassekaggatā.</span><br />
</p>
<p id="vb12c172p4">
<span class="pali m-text">Idaṁ vuccati “dutiyaṁ jhānaṁ”.</span><br />
</p>
<p id="vb12c172p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c173p1">
<span class="pali m-text">Tattha katamaṁ tatiyaṁ jhānaṁ?</span><br />
</p>
<p id="vb12c173p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…</span><br />
</p>
<p id="vb12c173p3">
<span class="pali m-text">tatiyaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c173p4">
<span class="pali m-text">sukhaṁ, cittassekaggatā.</span><br />
</p>
<p id="vb12c173p5">
<span class="pali m-text">Idaṁ vuccati “tatiyaṁ jhānaṁ”.</span><br />
</p>
<p id="vb12c173p6">
<span class="pali m-text">Avasesā dhammā jhānasampayuttā.</span><br />
</p>
<p id="vb12c174p1">
<span class="pali m-text">Tattha katamaṁ catutthaṁ jhānaṁ?</span><br />
</p>
<p id="vb12c174p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c174p3">
<span class="pali m-text">upekkhā, cittassekaggatā.</span><br />
</p>
<p id="vb12c174p4">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c174p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c175p1">
<span class="pali m-text">Catukkaṁ.</span><br />
</p>
<p id="vb12c176p1">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c176p2">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c176p3">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c176p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c177p1">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati pathavīkasiṇaṁ, tasmiṁ samaye caturaṅgikaṁ jhānaṁ hoti—</span><br />
</p>
<p id="vb12c177p2">
<span class="pali m-text">vicāro, pīti, sukhaṁ, cittassekaggatā.</span><br />
</p>
<p id="vb12c177p3">
<span class="pali m-text">Idaṁ vuccati “dutiyaṁ jhānaṁ”.</span><br />
</p>
<p id="vb12c177p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c178p1">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… tatiyaṁ jhānaṁ upasampajja viharati pathavīkasiṇaṁ, tasmiṁ samaye tivaṅgikaṁ jhānaṁ hoti—</span><br />
</p>
<p id="vb12c178p2">
<span class="pali m-text">pīti, sukhaṁ, cittassekaggatā.</span><br />
</p>
<p id="vb12c178p3">
<span class="pali m-text">Idaṁ vuccati “tatiyaṁ jhānaṁ”.</span><br />
</p>
<p id="vb12c178p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c179p1">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c179p2">
<span class="pali m-text">sukhaṁ, cittassekaggatā.</span><br />
</p>
<p id="vb12c179p3">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c179p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c180p1">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c180p2">
<span class="pali m-text">upekkhā, cittassekaggatā.</span><br />
</p>
<p id="vb12c180p3">
<span class="pali m-text">Idaṁ vuccati “pañcamaṁ jhānaṁ”.</span><br />
</p>
<p id="vb12c180p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c181p1">
<span class="pali m-text">Pañcakaṁ.</span><br />
</p>
<p id="vb12c182p0">
<span class="pali m-text">2.2. Arūpāvacarakusala</span><br />
</p>
<p id="vb12c182p1">
<span class="pali m-text">Idha bhikkhu yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c182p2">
<span class="pali m-text">upekkhā, cittassekaggatā.</span><br />
</p>
<p id="vb12c182p3">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c182p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c183p0">
<span class="pali m-text">2.3. Lokuttarakusala</span><br />
</p>
<p id="vb12c183p1">
<span class="pali m-text">Cattāri jhānāni—</span><br />
</p>
<p id="vb12c183p2">
<span class="pali m-text">paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.</span><br />
</p>
<p id="vb12c184p1">
<span class="pali m-text">Tattha katamaṁ paṭhamaṁ jhānaṁ?</span><br />
</p>
<p id="vb12c184p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c184p3">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c184p4">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c184p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c185p1">
<span class="pali m-text">Tattha katamaṁ dutiyaṁ jhānaṁ?</span><br />
</p>
<p id="vb12c185p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye tivaṅgikaṁ jhānaṁ hoti—</span><br />
</p>
<p id="vb12c185p3">
<span class="pali m-text">pīti, sukhaṁ, cittassekaggatā.</span><br />
</p>
<p id="vb12c185p4">
<span class="pali m-text">Idaṁ vuccati “dutiyaṁ jhānaṁ”.</span><br />
</p>
<p id="vb12c185p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c186p1">
<span class="pali m-text">Tattha katamaṁ tatiyaṁ jhānaṁ?</span><br />
</p>
<p id="vb12c186p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā pītiyā ca virāgā …pe…</span><br />
</p>
<p id="vb12c186p3">
<span class="pali m-text">tatiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c186p4">
<span class="pali m-text">sukhaṁ, cittassekaggatā.</span><br />
</p>
<p id="vb12c186p5">
<span class="pali m-text">Idaṁ vuccati “tatiyaṁ jhānaṁ”.</span><br />
</p>
<p id="vb12c186p6">
<span class="pali m-text">Avasesā dhammā jhānasampayuttā.</span><br />
</p>
<p id="vb12c187p1">
<span class="pali m-text">Tattha katamaṁ catutthaṁ jhānaṁ?</span><br />
</p>
<p id="vb12c187p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā sukhassa ca pahānā …pe… catutthaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c187p3">
<span class="pali m-text">upekkhā, cittassekaggatā.</span><br />
</p>
<p id="vb12c187p4">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c187p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c188p1">
<span class="pali m-text">Catukkaṁ.</span><br />
</p>
<p id="vb12c189p1">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c189p2">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c189p3">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c189p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c190p1">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye caturaṅgikaṁ jhānaṁ hoti vicāro pīti sukhaṁ cittassekaggatā.</span><br />
</p>
<p id="vb12c190p2">
<span class="pali m-text">Idaṁ vuccati “dutiyaṁ jhānaṁ”.</span><br />
</p>
<p id="vb12c190p3">
<span class="pali m-text">Avasesā dhammā jhānasampayuttā.</span><br />
</p>
<p id="vb12c191p1">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… tatiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye tivaṅgikaṁ jhānaṁ hoti—</span><br />
</p>
<p id="vb12c191p2">
<span class="pali m-text">pīti, sukhaṁ, cittassekaggatā.</span><br />
</p>
<p id="vb12c191p3">
<span class="pali m-text">Idaṁ vuccati “tatiyaṁ jhānaṁ”.</span><br />
</p>
<p id="vb12c191p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c192p1">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā pītiyā ca virāgā …pe… catutthaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c192p2">
<span class="pali m-text">sukhaṁ, cittassekaggatā.</span><br />
</p>
<p id="vb12c192p3">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c192p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c193p1">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā sukhassa ca pahānā …pe… pañcamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c193p2">
<span class="pali m-text">upekkhā, cittassekaggatā.</span><br />
</p>
<p id="vb12c193p3">
<span class="pali m-text">Idaṁ vuccati “pañcamaṁ jhānaṁ”.</span><br />
</p>
<p id="vb12c193p4">
<span class="pali m-text">Avasesā dhammā jhānasampayuttā.</span><br />
</p>
<p id="vb12c194p1">
<span class="pali m-text">Pañcakaṁ.</span><br />
</p>
<p id="vb12c195p0">
<span class="pali m-text">2.4. Rūpāvacaravipāka</span><br />
</p>
<p id="vb12c195p1">
<span class="pali m-text">Cattāri jhānāni—</span><br />
</p>
<p id="vb12c195p2">
<span class="pali m-text">paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.</span><br />
</p>
<p id="vb12c196p1">
<span class="pali m-text">Tattha katamaṁ paṭhamaṁ jhānaṁ?</span><br />
</p>
<p id="vb12c196p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti.</span><br />
</p>
<p id="vb12c196p3">
<span class="pali m-text">Ime dhammā kusalā.</span><br />
</p>
<p id="vb12c196p4">
<span class="pali m-text">Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c196p5">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c196p6">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c196p7">
<span class="pali m-text">Avasesā dhammā jhānasampayuttā.</span><br />
</p>
<p id="vb12c197p1">
<span class="pali m-text">Tattha katamaṁ dutiyaṁ jhānaṁ?</span><br />
</p>
<p id="vb12c197p2">
<span class="pali m-text">Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti.</span><br />
</p>
<p id="vb12c197p3">
<span class="pali m-text">Ime dhammā kusalā.</span><br />
</p>
<p id="vb12c197p4">
<span class="pali m-text">Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="vb12c197p5">
<span class="pali m-text">tatiyaṁ jhānaṁ …pe…</span><br />
</p>
<p id="vb12c197p6">
<span class="pali m-text">catutthaṁ jhānaṁ …pe…</span><br />
</p>
<p id="vb12c197p7">
<span class="pali m-text">paṭhamaṁ jhānaṁ …pe…</span><br />
</p>
<p id="vb12c197p8">
<span class="pali m-text">pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c197p9">
<span class="pali m-text">upekkhā, cittassekaggatā.</span><br />
</p>
<p id="vb12c197p10">
<span class="pali m-text">Idaṁ vuccati “pañcamaṁ jhānaṁ”.</span><br />
</p>
<p id="vb12c197p11">
<span class="pali m-text">Avasesā dhammā jhānasampayuttā …pe….</span><br />
</p>
<p id="vb12c198p0">
<span class="pali m-text">2.5. Arūpāvacaravipāka</span><br />
</p>
<p id="vb12c198p1">
<span class="pali m-text">Idha bhikkhu yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti.</span><br />
</p>
<p id="vb12c198p2">
<span class="pali m-text">Ime dhammā kusalā.</span><br />
</p>
<p id="vb12c198p3">
<span class="pali m-text">Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c198p4">
<span class="pali m-text">upekkhā, cittassekaggatā.</span><br />
</p>
<p id="vb12c198p5">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c198p6">
<span class="pali m-text">Avasesā dhammā jhānasampayuttā.</span><br />
</p>
<p id="vb12c199p0">
<span class="pali m-text">2.6. Lokuttaravipāka</span><br />
</p>
<p id="vb12c199p1">
<span class="pali m-text">Cattāri jhānāni—</span><br />
</p>
<p id="vb12c199p2">
<span class="pali m-text">paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.</span><br />
</p>
<p id="vb12c200p1">
<span class="pali m-text">Tattha katamaṁ paṭhamaṁ jhānaṁ?</span><br />
</p>
<p id="vb12c200p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti.</span><br />
</p>
<p id="vb12c200p3">
<span class="pali m-text">Ime dhammā kusalā.</span><br />
</p>
<p id="vb12c200p4">
<span class="pali m-text">Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c200p5">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c200p6">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c200p7">
<span class="pali m-text">Avasesā dhammā jhānasampayuttā.</span><br />
</p>
<p id="vb12c201p1">
<span class="pali m-text">Tattha katamaṁ dutiyaṁ jhānaṁ?</span><br />
</p>
<p id="vb12c201p2">
<span class="pali m-text">Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti.</span><br />
</p>
<p id="vb12c201p3">
<span class="pali m-text">Ime dhammā kusalā.</span><br />
</p>
<p id="vb12c201p4">
<span class="pali m-text">Tasseva lokuttarassa kusalassa jhānassa katattā bhāvitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="vb12c201p5">
<span class="pali m-text">tatiyaṁ jhānaṁ …pe…</span><br />
</p>
<p id="vb12c201p6">
<span class="pali m-text">catutthaṁ jhānaṁ …pe…</span><br />
</p>
<p id="vb12c201p7">
<span class="pali m-text">paṭhamaṁ jhānaṁ …pe…</span><br />
</p>
<p id="vb12c201p8">
<span class="pali m-text">pañcamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c201p9">
<span class="pali m-text">upekkhā, cittassekaggatā.</span><br />
</p>
<p id="vb12c201p10">
<span class="pali m-text">Idaṁ vuccati “pañcamaṁ jhānaṁ”.</span><br />
</p>
<p id="vb12c201p11">
<span class="pali m-text">Avasesā dhammā jhānasampayuttā.</span><br />
</p>
<p id="vb12c202p0">
<span class="pali m-text">2.7. Rūpārūpāvacarakiriya</span><br />
</p>
<p id="vb12c202p1">
<span class="pali m-text">Cattāri jhānāni—</span><br />
</p>
<p id="vb12c202p2">
<span class="pali m-text">paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.</span><br />
</p>
<p id="vb12c203p1">
<span class="pali m-text">Tattha katamaṁ paṭhamaṁ jhānaṁ?</span><br />
</p>
<p id="vb12c203p2">
<span class="pali m-text">Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span><br />
</p>
<p id="vb12c203p3">
<span class="pali m-text">vitakko, vicāro, pīti, sukhaṁ, cittassekaggatā.</span><br />
</p>
<p id="vb12c203p4">
<span class="pali m-text">Idaṁ vuccati “paṭhamaṁ jhānaṁ”.</span><br />
</p>
<p id="vb12c203p5">
<span class="pali m-text">Avasesā dhammā jhānasampayuttā.</span><br />
</p>
<p id="vb12c204p1">
<span class="pali m-text">Tattha katamaṁ dutiyaṁ jhānaṁ?</span><br />
</p>
<p id="vb12c204p2">
<span class="pali m-text">Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vitakkavicārānaṁ vūpasamā …pe… dutiyaṁ jhānaṁ …pe…</span><br />
</p>
<p id="vb12c204p3">
<span class="pali m-text">tatiyaṁ jhānaṁ …pe…</span><br />
</p>
<p id="vb12c204p4">
<span class="pali m-text">catutthaṁ jhānaṁ …pe…</span><br />
</p>
<p id="vb12c204p5">
<span class="pali m-text">paṭhamaṁ jhānaṁ …pe…</span><br />
</p>
<p id="vb12c204p6">
<span class="pali m-text">pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c204p7">
<span class="pali m-text">upekkhā, cittassekaggatā.</span><br />
</p>
<p id="vb12c204p8">
<span class="pali m-text">Idaṁ vuccati “pañcamaṁ jhānaṁ”.</span><br />
</p>
<p id="vb12c204p9">
<span class="pali m-text">Avasesā dhammā jhānasampayuttā.</span><br />
</p>
<p id="vb12c205p1">
<span class="pali m-text">Idha bhikkhu yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span><br />
</p>
<p id="vb12c205p2">
<span class="pali m-text">upekkhā, cittassekaggatā.</span><br />
</p>
<p id="vb12c205p3">
<span class="pali m-text">Idaṁ vuccati “catutthaṁ jhānaṁ”.</span><br />
</p>
<p id="vb12c205p4">
<span class="pali m-text">Avasesā dhammā jhānasampayuttāti.</span><br />
</p>
<p id="vb12c206p1">
<span class="pali m-text">Abhidhammabhājanīyaṁ.</span><br />
</p>
<p id="vb12c207p0">
<span class="pali m-text">3. Pañhāpucchaka</span><br />
</p>
<p id="vb12c207p1">
<span class="pali m-text">Cattāri jhānāni—</span><br />
</p>
<p id="vb12c207p2">
<span class="pali m-text">idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati …pe…</span><br />
</p>
<p id="vb12c207p3">
<span class="pali m-text">vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati …pe…</span><br />
</p>
<p id="vb12c207p4">
<span class="pali m-text">pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati …pe…</span><br />
</p>
<p id="vb12c207p5">
<span class="pali m-text">sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
</p>
<p id="vb12c208p1">
<span class="pali m-text">Catunnaṁ jhānānaṁ kati kusalā, kati akusalā, kati abyākatā …pe… kati saraṇā, kati araṇā?</span><br />
</p>
<p id="vb12c209p0">
<span class="pali m-text">3.1. Tika</span><br />
</p>
<p id="vb12c209p1">
<span class="pali m-text">Siyā kusalā, siyā abyākatā.</span><br />
</p>
<p id="vb12c210p1">
<span class="pali m-text">Tīṇi jhānāni—</span><br />
</p>
<p id="vb12c210p2">
<span class="pali m-text">etthuppannaṁ sukhaṁ vedanaṁ ṭhapetvā sukhāya vedanāya sampayuttā, catutthaṁ jhānaṁ—</span><br />
</p>
<p id="vb12c210p3">
<span class="pali m-text">etthuppannaṁ adukkhamasukhaṁ vedanaṁ ṭhapetvā adukkhamasukhāya vedanāya sampayuttaṁ.</span><br />
</p>
<p id="vb12c211p1">
<span class="pali m-text">Siyā vipākā, siyā vipākadhammadhammā, siyā nevavipākanavipākadhammadhammā.</span><br />
</p>
<p id="vb12c212p1">
<span class="pali m-text">Siyā upādinnupādāniyā, siyā anupādinnupādāniyā, siyā anupādinnaanupādāniyā.</span><br />
</p>
<p id="vb12c213p1">
<span class="pali m-text">Siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb12c214p1">
<span class="pali m-text">Paṭhamaṁ jhānaṁ—</span><br />
</p>
<p id="vb12c214p2">
<span class="pali m-text">etthuppanne vitakkavicāre ṭhapetvā savitakkaṁ savicāraṁ, tīṇi jhānāni avitakkaavicārā.</span><br />
</p>
<p id="vb12c215p1">
<span class="pali m-text">Dve jhānāni—</span><br />
</p>
<p id="vb12c215p2">
<span class="pali m-text">etthuppannaṁ pītiṁ ṭhapetvā pītisahagatā, tīṇi jhānāni—</span><br />
</p>
<p id="vb12c215p3">
<span class="pali m-text">etthuppannaṁ sukhaṁ ṭhapetvā sukhasahagatā, catutthaṁ jhānaṁ—</span><br />
</p>
<p id="vb12c215p4">
<span class="pali m-text">etthuppannaṁ upekkhaṁ ṭhapetvā upekkhāsahagataṁ.</span><br />
</p>
<p id="vb12c216p1">
<span class="pali m-text">Neva dassanena na bhāvanāya pahātabbā.</span><br />
</p>
<p id="vb12c217p1">
<span class="pali m-text">Neva dassanena na bhāvanāya pahātabbahetukā.</span><br />
</p>
<p id="vb12c218p1">
<span class="pali m-text">Siyā ācayagāmino, siyā apacayagāmino, siyā nevācayagāmināpacayagāmino.</span><br />
</p>
<p id="vb12c219p1">
<span class="pali m-text">Siyā sekkhā, siyā asekkhā, siyā nevasekkhanāsekkhā.</span><br />
</p>
<p id="vb12c220p1">
<span class="pali m-text">Siyā mahaggatā, siyā appamāṇā.</span><br />
</p>
<p id="vb12c221p1">
<span class="pali m-text">Tīṇi jhānāni na vattabbā “parittārammaṇā”tipi, “mahaggatārammaṇā”tipi, siyā appamāṇārammaṇā, siyā na vattabbā “appamāṇārammaṇā”ti;</span><br />
</p>
<p id="vb12c221p2">
<span class="pali m-text">catutthaṁ jhānaṁ siyā parittārammaṇaṁ, siyā mahaggatārammaṇaṁ, siyā appamāṇārammaṇaṁ;</span><br />
</p>
<p id="vb12c221p3">
<span class="pali m-text">siyā na vattabbaṁ “parittārammaṇan”tipi, “mahaggatārammaṇan”tipi, “appamāṇārammaṇan”tipi.</span><br />
</p>
<p id="vb12c222p1">
<span class="pali m-text">Siyā majjhimā, siyā paṇītā.</span><br />
</p>
<p id="vb12c223p1">
<span class="pali m-text">Siyā sammattaniyatā, siyā aniyatā.</span><br />
</p>
<p id="vb12c224p1">
<span class="pali m-text">Tīṇi jhānāni na maggārammaṇā, siyā maggahetukā, siyā maggādhipatino, siyā na vattabbā “maggahetukā”tipi, “maggādhipatino”tipi;</span><br />
</p>
<p id="vb12c224p2">
<span class="pali m-text">catutthaṁ jhānaṁ siyā maggārammaṇaṁ, siyā maggahetukaṁ, siyā maggādhipati, siyā na vattabbaṁ “maggārammaṇan”tipi, “maggahetukan”tipi “maggādhipatī”tipi.</span><br />
</p>
<p id="vb12c225p1">
<span class="pali m-text">Siyā uppannā, siyā anuppannā, siyā uppādino.</span><br />
</p>
<p id="vb12c226p1">
<span class="pali m-text">Siyā atītā, siyā anāgatā, siyā paccuppannā.</span><br />
</p>
<p id="vb12c227p1">
<span class="pali m-text">Tīṇi jhānāni na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi;</span><br />
</p>
<p id="vb12c227p2">
<span class="pali m-text">catutthaṁ jhānaṁ siyā atītārammaṇaṁ, siyā anāgatārammaṇaṁ, siyā paccuppannārammaṇaṁ, siyā na vattabbaṁ “atītārammaṇan”tipi, “anāgatārammaṇan”tipi, “paccuppannārammaṇan”tipi.</span><br />
</p>
<p id="vb12c228p1">
<span class="pali m-text">Siyā ajjhattā, siyā bahiddhā, siyā ajjhattabahiddhā.</span><br />
</p>
<p id="vb12c229p1">
<span class="pali m-text">Tīṇi jhānāni bahiddhārammaṇā, catutthaṁ jhānaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ, siyā na vattabbaṁ “ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi.</span><br />
</p>
<p id="vb12c230p1">
<span class="pali m-text">Anidassanaappaṭighā.</span><br />
</p>
<p id="vb12c231p0">
<span class="pali m-text">3.2. Duka</span><br />
</p>
<p id="vb12c231p1">
<span class="pali m-text">Na hetū, sahetukā, hetusampayuttā, na vattabbā “hetū ceva sahetukā cā”ti, sahetukā ceva na ca hetū, na vattabbā “hetū ceva hetusampayuttā cā”ti, hetusampayuttā ceva na ca hetū, na hetū sahetukā.</span><br />
</p>
<p id="vb12c232p1">
<span class="pali m-text">Sappaccayā, saṅkhatā, anidassanā, appaṭighā, arūpā, siyā lokiyā, siyā lokuttarā, kenaci viññeyyā, kenaci na viññeyyā.</span><br />
</p>
<p id="vb12c233p1">
<span class="pali m-text">No āsavā, siyā sāsavā, siyā anāsavā, āsavavippayuttā, na vattabbā “āsavā ceva sāsavā cā”ti, siyā sāsavā ceva no ca āsavā, siyā na vattabbā “sāsavā ceva no ca āsavā”ti.</span><br />
</p>
<p id="vb12c233p2">
<span class="pali m-text">Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi.</span><br />
</p>
<p id="vb12c233p3">
<span class="pali m-text">Siyā āsavavippayuttā sāsavā, siyā āsavavippayuttā anāsavā.</span><br />
</p>
<p id="vb12c234p1">
<span class="pali m-text">No saṁyojanā …pe…</span><br />
</p>
<p id="vb12c234p2">
<span class="pali m-text">no ganthā …pe…</span><br />
</p>
<p id="vb12c234p3">
<span class="pali m-text">no oghā …pe…</span><br />
</p>
<p id="vb12c234p4">
<span class="pali m-text">no yogā …pe…</span><br />
</p>
<p id="vb12c234p5">
<span class="pali m-text">no nīvaraṇā …pe…</span><br />
</p>
<p id="vb12c234p6">
<span class="pali m-text">no parāmāsā …pe…</span><br />
</p>
<p id="vb12c234p7">
<span class="pali m-text">sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā, cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno, cittasaṁsaṭṭhasamuṭṭhānānuparivattino, bāhirā, no upādā, siyā upādinnā, siyā anupādinnā.</span><br />
</p>
<p id="vb12c235p1">
<span class="pali m-text">No upādānā …pe…</span><br />
</p>
<p id="vb12c235p2">
<span class="pali m-text">no kilesā …pe…</span><br />
</p>
<p id="vb12c235p3">
<span class="pali m-text">na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā.</span><br />
</p>
<p id="vb12c235p4">
<span class="pali m-text">Paṭhamaṁ jhānaṁ—</span><br />
</p>
<p id="vb12c235p5">
<span class="pali m-text">etthuppannaṁ vitakkaṁ ṭhapetvā savitakkaṁ, tīṇi jhānāni avitakkā.</span><br />
</p>
<p id="vb12c235p6">
<span class="pali m-text">Paṭhamaṁ jhānaṁ—</span><br />
</p>
<p id="vb12c235p7">
<span class="pali m-text">etthuppannaṁ vicāraṁ ṭhapetvā savicāraṁ, tīṇi jhānāni avicārā.</span><br />
</p>
<p id="vb12c235p8">
<span class="pali m-text">Dve jhānāni—</span><br />
</p>
<p id="vb12c235p9">
<span class="pali m-text">etthuppannaṁ pītiṁ ṭhapetvā sappītikā, dve jhānāni appītikā.</span><br />
</p>
<p id="vb12c235p10">
<span class="pali m-text">Dve jhānāni—</span><br />
</p>
<p id="vb12c235p11">
<span class="pali m-text">etthuppannaṁ pītiṁ ṭhapetvā pītisahagatā, dve jhānāni na pītisahagatā.</span><br />
</p>
<p id="vb12c235p12">
<span class="pali m-text">Tīṇi jhānāni—</span><br />
</p>
<p id="vb12c235p13">
<span class="pali m-text">etthuppannaṁ sukhaṁ ṭhapetvā sukhasahagatā, catutthaṁ jhānaṁ na sukhasahagataṁ.</span><br />
</p>
<p id="vb12c235p14">
<span class="pali m-text">Catutthaṁ jhānaṁ—</span><br />
</p>
<p id="vb12c235p15">
<span class="pali m-text">etthuppannaṁ upekkhaṁ ṭhapetvā upekkhāsahagataṁ, tīṇi jhānāni upekkhāsahagatā, na kāmāvacarā, siyā rūpāvacarā, siyā na rūpāvacarā, tīṇi jhānāni na arūpāvacarā, catutthaṁ jhānaṁ siyā arūpāvacaraṁ, siyā na arūpāvacaraṁ, siyā pariyāpannā, siyā apariyāpannā, siyā niyyānikā, siyā aniyyānikā, siyā niyatā, siyā aniyatā, siyā sauttarā, siyā anuttarā, araṇāti.</span><br />
</p>
<p id="vb12c236p1">
<span class="pali m-text">Pañhāpucchakaṁ.</span><br />
</p>
<p id="vb12c237p1">
<span class="pali m-text">Jhānavibhaṅgo niṭṭhito.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/vb0011.html">Previous</a></div>
<div class="m-col-t-6 m-text-right">
<a href="https://theravadan.org/pages/vb0013.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>