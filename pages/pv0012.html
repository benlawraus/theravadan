<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pv0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/pv0011.html">Previous</a></div>
<div class="m-col-t-6 m-text-right">
<a href="../pages/pv0013.html">Next</a></div>
</div>
<p id="pv12c0p2">
<span class="pali m-text">Uragavagga</span><br />
</p>
<section id="uragapetavatthu">
<span id="pv12c0p3"></span><h2><span class="pali m-text">12. Uragapetavatthu</span></h2>
<p id="pv12c1p1">
<span class="pali m-text">“Uragova tacaṁ jiṇṇaṁ,</span><br />
</p>
<p id="pv12c1p2">
<span class="pali m-text">hitvā gacchati saṁ tanuṁ;</span><br />
</p>
<p id="pv12c1p3">
<span class="pali m-text">Evaṁ sarīre nibbhoge,</span><br />
</p>
<p id="pv12c1p4">
<span class="pali m-text">pete kālaṅkate sati.</span><br />
</p>
<p id="pv12c2p1">
<span class="pali m-text">Ḍayhamāno na jānāti,</span><br />
</p>
<p id="pv12c2p2">
<span class="pali m-text">ñātīnaṁ paridevitaṁ;</span><br />
</p>
<p id="pv12c2p3">
<span class="pali m-text">Tasmā etaṁ na rodāmi,</span><br />
</p>
<p id="pv12c2p4">
<span class="pali m-text">gato so tassa yā gati”.</span><br />
</p>
<p id="pv12c3p1">
<span class="pali m-text">“Anabbhito tato āgā,</span><br />
</p>
<p id="pv12c3p2">
<span class="pali m-text">nānuññāto ito gato;</span><br />
</p>
<p id="pv12c3p3">
<span class="pali m-text">Yathāgato tathā gato,</span><br />
</p>
<p id="pv12c3p4">
<span class="pali m-text">tattha kā paridevanā.</span><br />
</p>
<p id="pv12c4p1">
<span class="pali m-text">Ḍayhamāno na jānāti,</span><br />
</p>
<p id="pv12c4p2">
<span class="pali m-text">ñātīnaṁ paridevitaṁ;</span><br />
</p>
<p id="pv12c4p3">
<span class="pali m-text">Tasmā etaṁ na rodāmi,</span><br />
</p>
<p id="pv12c4p4">
<span class="pali m-text">gato so tassa yā gati”.</span><br />
</p>
<p id="pv12c5p1">
<span class="pali m-text">“Sace rode kisā assaṁ,</span><br />
</p>
<p id="pv12c5p2">
<span class="pali m-text">tattha me kiṁ phalaṁ siyā;</span><br />
</p>
<p id="pv12c5p3">
<span class="pali m-text">Ñātimittasuhajjānaṁ,</span><br />
</p>
<p id="pv12c5p4">
<span class="pali m-text">bhiyyo no aratī siyā.</span><br />
</p>
<p id="pv12c6p1">
<span class="pali m-text">Ḍayhamāno na jānāti,</span><br />
</p>
<p id="pv12c6p2">
<span class="pali m-text">ñātīnaṁ paridevitaṁ;</span><br />
</p>
<p id="pv12c6p3">
<span class="pali m-text">Tasmā etaṁ na rodāmi,</span><br />
</p>
<p id="pv12c6p4">
<span class="pali m-text">gato so tassa yā gati”.</span><br />
</p>
<p id="pv12c7p1">
<span class="pali m-text">“Yathāpi dārako candaṁ,</span><br />
</p>
<p id="pv12c7p2">
<span class="pali m-text">gacchantamanurodati;</span><br />
</p>
<p id="pv12c7p3">
<span class="pali m-text">Evaṁ sampadamevetaṁ,</span><br />
</p>
<p id="pv12c7p4">
<span class="pali m-text">yo petamanusocati.</span><br />
</p>
<p id="pv12c8p1">
<span class="pali m-text">Ḍayhamāno na jānāti,</span><br />
</p>
<p id="pv12c8p2">
<span class="pali m-text">ñātīnaṁ paridevitaṁ;</span><br />
</p>
<p id="pv12c8p3">
<span class="pali m-text">Tasmā etaṁ na rodāmi,</span><br />
</p>
<p id="pv12c8p4">
<span class="pali m-text">gato so tassa yā gati”.</span><br />
</p>
<p id="pv12c9p1">
<span class="pali m-text">“Yathāpi brahme udakumbho,</span><br />
</p>
<p id="pv12c9p2">
<span class="pali m-text">bhinno appaṭisandhiyo;</span><br />
</p>
<p id="pv12c9p3">
<span class="pali m-text">Evaṁ sampadamevetaṁ,</span><br />
</p>
<p id="pv12c9p4">
<span class="pali m-text">yo petamanusocati.</span><br />
</p>
<p id="pv12c10p1">
<span class="pali m-text">Ḍayhamāno na jānāti,</span><br />
</p>
<p id="pv12c10p2">
<span class="pali m-text">ñātīnaṁ paridevitaṁ;</span><br />
</p>
<p id="pv12c10p3">
<span class="pali m-text">Tasmā etaṁ na rodāmi,</span><br />
</p>
<p id="pv12c10p4">
<span class="pali m-text">gato so tassa yā gatī”ti.</span><br />
</p>
<p id="pv12c11p1">
<span class="pali m-text">Uragapetavatthu dvādasamaṁ.</span><br />
</p>
<p id="pv12c12p1">
<span class="pali m-text">Uragavaggo paṭhamo.</span><br />
</p>
<p id="pv12c13p1">
<span class="pali m-text">Tassuddānaṁ</span><br />
</p>
<p id="pv12c14p1">
<span class="pali m-text">Khettañca sūkaraṁ pūti,</span><br />
</p>
<p id="pv12c14p2">
<span class="pali m-text">piṭṭhaṁ cāpi tirokuṭṭaṁ;</span><br />
</p>
<p id="pv12c14p3">
<span class="pali m-text">Pañcāpi sattaputtañca,</span><br />
</p>
<p id="pv12c14p4">
<span class="pali m-text">goṇaṁ pesakārakañca;</span><br />
</p>
<p id="pv12c14p5">
<span class="pali m-text">Tathā khallāṭiyaṁ nāgaṁ,</span><br />
</p>
<p id="pv12c14p6">
<span class="pali m-text">dvādasaṁ uragañcevāti.</span><br />
</p>
<div class="m-row">
<div class="m-col-t-6 m-text-left">
<a href="../pages/pv0011.html">Previous</a></div>
<div class="m-col-t-6 m-text-right">
<a href="../pages/pv0013.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>