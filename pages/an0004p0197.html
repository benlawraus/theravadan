<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.197 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0197.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.197
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0196.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0198.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.197</span></p>
<p id="an4p197c0p2">
<span class="pali m-text">20. Mahāvagga</span><br />
<span class="sujato m-text">20. The Great Chapter</span><br />
</p>
<section id="mallikadevisutta">
<span id="an4p197c0p3"></span><h2><span class="pali m-text">Mallikādevīsutta</span></h2>
<p><span class="sujato m-text">Queen Mallikā</span></p>
<p id="an4p197c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an4p197c1p2">
<span class="pali m-text">Atha kho mallikā devī yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnā kho mallikā devī bhagavantaṁ etadavoca:</span><br />
<span class="sujato m-text">Then Queen Mallikā went up to the Buddha, bowed, sat down to one side, and said to him:</span><br />
</p>
<p id="an4p197c2p1">
<span class="pali m-text">“Ko nu kho, bhante, hetu ko paccayo, yena midhekacco mātugāmo dubbaṇṇā ca hoti durūpā supāpikā dassanāya;</span><br />
<span class="sujato m-text">“What is the cause, sir, what is the reason why in this life some females are ugly, unattractive, and bad-looking;</span><br />
</p>
<p id="an4p197c2p2">
<span class="pali m-text">daliddā ca hoti appassakā appabhogā appesakkhā ca?</span><br />
<span class="sujato m-text">and poor, with few assets and possessions; and insignificant?</span><br />
</p>
<p id="an4p197c3p1">
<span class="pali m-text">Ko pana, bhante, hetu ko paccayo, yena midhekacco mātugāmo dubbaṇṇā ca hoti durūpā supāpikā dassanāya;</span><br />
<span class="sujato m-text">And why are some females ugly, unattractive, and bad-looking;</span><br />
</p>
<p id="an4p197c3p2">
<span class="pali m-text">aḍḍhā ca hoti mahaddhanā mahābhogā mahesakkhā ca?</span><br />
<span class="sujato m-text">but rich, affluent, wealthy, and illustrious?</span><br />
</p>
<p id="an4p197c4p1">
<span class="pali m-text">Ko nu kho, bhante, hetu ko paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;</span><br />
<span class="sujato m-text">And why are some females attractive, good-looking, lovely, of surpassing beauty;</span><br />
</p>
<p id="an4p197c4p2">
<span class="pali m-text">daliddā ca hoti appassakā appabhogā appesakkhā ca?</span><br />
<span class="sujato m-text">but poor, with few assets and possessions; and insignificant?</span><br />
</p>
<p id="an4p197c5p1">
<span class="pali m-text">Ko pana, bhante, hetu ko paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā, aḍḍhā ca hoti mahaddhanā mahābhogā mahesakkhā cā”ti?</span><br />
<span class="sujato m-text">And why are some females attractive, good-looking, lovely, of surpassing beauty; and rich, affluent, wealthy, and illustrious?”</span><br />
</p>
<p id="an4p197c6p1">
<span class="pali m-text">“Idha, mallike, ekacco mātugāmo kodhanā hoti upāyāsabahulā.</span><br />
<span class="sujato m-text">“Take a female who is irritable and bad-tempered.</span><br />
</p>
<p id="an4p197c6p2">
<span class="pali m-text">Appampi vuttā samānā abhisajjati kuppati byāpajjati patitthīyati, kopañca dosañca appaccayañca pātukaroti.</span><br />
<span class="sujato m-text">Even when criticized a little bit she loses her temper, becoming annoyed, hostile, and hard-hearted, and displaying annoyance, hate, and bitterness.</span><br />
</p>
<p id="an4p197c6p3">
<span class="pali m-text">Sā na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">She doesn’t give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting.</span><br />
</p>
<p id="an4p197c6p4">
<span class="pali m-text">Issāmanikā kho pana hoti;</span><br />
<span class="sujato m-text">And she’s jealous,</span><br />
</p>
<p id="an4p197c6p5">
<span class="pali m-text">paralābhasakkāragarukāramānanavandanapūjanāsu issati upadussati issaṁ bandhati.</span><br />
<span class="sujato m-text">envying, resenting, and begrudging the possessions, honor, respect, reverence, homage, and veneration given to others.</span><br />
</p>
<p id="an4p197c6p6">
<span class="pali m-text">Sā ce tato cutā itthattaṁ āgacchati, sā yattha yattha paccājāyati dubbaṇṇā ca hoti durūpā supāpikā dassanāya;</span><br />
<span class="sujato m-text">If she comes back to this place after passing away, wherever she is reborn she’s ugly, unattractive, and bad-looking;</span><br />
</p>
<p id="an4p197c6p7">
<span class="pali m-text">daliddā ca hoti appassakā appabhogā appesakkhā ca.</span><br />
<span class="sujato m-text">and poor, with few assets and possessions; and insignificant.</span><br />
</p>
<p id="an4p197c7p1">
<span class="pali m-text">Idha pana, mallike, ekacco mātugāmo kodhanā hoti upāyāsabahulā.</span><br />
<span class="sujato m-text">Take another female who is irritable and bad-tempered. …</span><br />
</p>
<p id="an4p197c7p2">
<span class="pali m-text">Appampi vuttā samānā abhisajjati kuppati byāpajjati patitthīyati, kopañca dosañca appaccayañca pātukaroti.</span><br />
</p>
<p id="an4p197c7p3">
<span class="pali m-text">Sā dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">But she does give to ascetics or brahmins …</span><br />
</p>
<p id="an4p197c7p4">
<span class="pali m-text">Anissāmanikā kho pana hoti;</span><br />
<span class="sujato m-text">And she’s not jealous …</span><br />
</p>
<p id="an4p197c7p5">
<span class="pali m-text">paralābhasakkāragarukāramānanavandanapūjanāsu na issati na upadussati na issaṁ bandhati.</span><br />
</p>
<p id="an4p197c7p6">
<span class="pali m-text">Sā ce tato cutā itthattaṁ āgacchati, sā yattha yattha paccājāyati dubbaṇṇā ca hoti durūpā supāpikā dassanāya;</span><br />
<span class="sujato m-text">If she comes back to this place after passing away, wherever she is reborn she’s ugly, unattractive, and bad-looking;</span><br />
</p>
<p id="an4p197c7p7">
<span class="pali m-text">aḍḍhā ca hoti mahaddhanā mahābhogā mahesakkhā ca.</span><br />
<span class="sujato m-text">but rich, affluent, wealthy, and illustrious.</span><br />
</p>
<p id="an4p197c8p1">
<span class="pali m-text">Idha pana, mallike, ekacco mātugāmo akkodhanā hoti anupāyāsabahulā.</span><br />
<span class="sujato m-text">Take another female who isn’t irritable and bad-tempered. …</span><br />
</p>
<p id="an4p197c8p2">
<span class="pali m-text">Bahumpi vuttā samānā nābhisajjati na kuppati na byāpajjati na patitthīyati, na kopañca dosañca appaccayañca pātukaroti.</span><br />
</p>
<p id="an4p197c8p3">
<span class="pali m-text">Sā na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">But she doesn’t give to ascetics or brahmins …</span><br />
</p>
<p id="an4p197c8p4">
<span class="pali m-text">Issāmanikā kho pana hoti;</span><br />
<span class="sujato m-text">And she’s jealous …</span><br />
</p>
<p id="an4p197c8p5">
<span class="pali m-text">paralābhasakkāragarukāramānanavandanapūjanāsu issati upadussati issaṁ bandhati.</span><br />
</p>
<p id="an4p197c8p6">
<span class="pali m-text">Sā ce tato cutā itthattaṁ āgacchati, sā yattha yattha paccājāyati abhirūpā ca hoti dassanīyā pāsādikā paramāya vaṇṇapokkharatāya samannāgatā;</span><br />
<span class="sujato m-text">If she comes back to this place after passing away, wherever she is reborn she’s attractive, good-looking, lovely, of surpassing beauty;</span><br />
</p>
<p id="an4p197c8p7">
<span class="pali m-text">daliddā ca hoti appassakā appabhogā appesakkhā ca.</span><br />
<span class="sujato m-text">but poor, with few assets and possessions; and insignificant.</span><br />
</p>
<p id="an4p197c9p1">
<span class="pali m-text">Idha pana, mallike, ekacco mātugāmo akkodhanā hoti anupāyāsabahulā.</span><br />
<span class="sujato m-text">Take another female who isn’t irritable and bad-tempered. …</span><br />
</p>
<p id="an4p197c9p2">
<span class="pali m-text">Bahumpi vuttā samānā nābhisajjati na kuppati na byāpajjati na patitthīyati, na kopañca dosañca appaccayañca pātukaroti.</span><br />
</p>
<p id="an4p197c9p3">
<span class="pali m-text">Sā dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">She gives to ascetics and brahmins …</span><br />
</p>
<p id="an4p197c9p4">
<span class="pali m-text">Anissāmanikā kho pana hoti;</span><br />
<span class="sujato m-text">And she’s not jealous …</span><br />
</p>
<p id="an4p197c9p5">
<span class="pali m-text">paralābhasakkāragarukāramānanavandanapūjanāsu na issati na upadussati na issaṁ bandhati.</span><br />
</p>
<p id="an4p197c9p6">
<span class="pali m-text">Sā ce tato cutā itthattaṁ āgacchati, sā yattha yattha paccājāyati abhirūpā ca hoti dassanīyā pāsādikā paramāya vaṇṇapokkharatāya samannāgatā;</span><br />
<span class="sujato m-text">If she comes back to this place after passing away, wherever she is reborn she’s attractive, good-looking, lovely, of surpassing beauty;</span><br />
</p>
<p id="an4p197c9p7">
<span class="pali m-text">aḍḍhā ca hoti mahaddhanā mahābhogā mahesakkhā ca.</span><br />
<span class="sujato m-text">and rich, affluent, wealthy, and illustrious.</span><br />
</p>
<p id="an4p197c10p1">
<span class="pali m-text">Ayaṁ kho, mallike, hetu ayaṁ paccayo, yena midhekacco mātugāmo dubbaṇṇā ca hoti durūpā supāpikā dassanāya;</span><br />
<span class="sujato m-text">This is why some females are ugly …</span><br />
</p>
<p id="an4p197c10p2">
<span class="pali m-text">daliddā ca hoti appassakā appabhogā appesakkhā ca.</span><br />
<span class="sujato m-text">and poor … and insignificant.</span><br />
</p>
<p id="an4p197c10p3">
<span class="pali m-text">Ayaṁ pana, mallike, hetu ayaṁ paccayo, yena midhekacco mātugāmo dubbaṇṇā ca hoti durūpā supāpikā dassanāya;</span><br />
<span class="sujato m-text">And some females are ugly …</span><br />
</p>
<p id="an4p197c10p4">
<span class="pali m-text">aḍḍhā ca hoti mahaddhanā mahābhogā mahesakkhā ca.</span><br />
<span class="sujato m-text">but rich … and illustrious.</span><br />
</p>
<p id="an4p197c10p5">
<span class="pali m-text">Ayaṁ kho, mallike, hetu ayaṁ paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;</span><br />
<span class="sujato m-text">And some females are attractive …</span><br />
</p>
<p id="an4p197c10p6">
<span class="pali m-text">daliddā ca hoti appassakā appabhogā appesakkhā ca.</span><br />
<span class="sujato m-text">but poor … and insignificant.</span><br />
</p>
<p id="an4p197c10p7">
<span class="pali m-text">Ayaṁ pana, mallike, hetu ayaṁ paccayo, yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā;</span><br />
<span class="sujato m-text">And some females are attractive …</span><br />
</p>
<p id="an4p197c10p8">
<span class="pali m-text">aḍḍhā ca hoti mahaddhanā mahābhogā mahesakkhā cā”ti.</span><br />
<span class="sujato m-text">and rich … and illustrious.”</span><br />
</p>
<p id="an4p197c11p1">
<span class="pali m-text">Evaṁ vutte, mallikā devī bhagavantaṁ etadavoca:</span><br />
<span class="sujato m-text">When this was said, Queen Mallikā said to the Buddha:</span><br />
</p>
<p id="an4p197c11p2">
<span class="pali m-text">“yā nūnāhaṁ, bhante, aññaṁ jātiṁ kodhanā ahosiṁ upāyāsabahulā,</span><br />
<span class="sujato m-text">“Sir, in another life I must have been irritable and bad-tempered.</span><br />
</p>
<p id="an4p197c11p3">
<span class="pali m-text">appampi vuttā samānā abhisajjiṁ kuppiṁ byāpajjiṁ patitthīyiṁ kopañca dosañca appaccayañca pātvākāsiṁ,</span><br />
<span class="sujato m-text">Even when lightly criticized I must have lost my temper, becoming annoyed, hostile, and hard-hearted, and displaying annoyance, hate, and bitterness.</span><br />
</p>
<p id="an4p197c11p4">
<span class="pali m-text">sāhaṁ, bhante, etarahi dubbaṇṇā durūpā supāpikā dassanāya.</span><br />
<span class="sujato m-text">For now I am ugly, unattractive, and bad-looking.</span><br />
</p>
<p id="an4p197c12p1">
<span class="pali m-text">Yā nūnāhaṁ, bhante, aññaṁ jātiṁ dātā ahosiṁ samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, sāhaṁ, bhante, etarahi aḍḍhā mahaddhanā mahābhogā.</span><br />
<span class="sujato m-text">In another life I must have given to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting. For now I am rich, affluent, and wealthy.</span><br />
</p>
<p id="an4p197c13p1">
<span class="pali m-text">Yā nūnāhaṁ, bhante, aññaṁ jātiṁ anissāmanikā ahosiṁ, paralābhasakkāragarukāramānanavandanapūjanāsu na issiṁ na upadussiṁ na issaṁ bandhiṁ, sāhaṁ, bhante, etarahi mahesakkhā.</span><br />
<span class="sujato m-text">In another life, I must not have been jealous, envying, resenting, and begrudging the possessions, honor, respect, reverence, homage, and veneration given to others. For now I am illustrious.</span><br />
</p>
<p id="an4p197c13p2">
<span class="pali m-text">Santi kho pana, bhante, imasmiṁ rājakule khattiyakaññāpi brāhmaṇakaññāpi gahapatikaññāpi, tāsāhaṁ issarādhipaccaṁ kāremi.</span><br />
<span class="sujato m-text">In this royal court I command maidens of the aristocrats, brahmins, and householders.</span><br />
</p>
<p id="an4p197c13p3">
<span class="pali m-text">Esāhaṁ, bhante, ajjatagge akkodhanā bhavissāmi anupāyāsabahulā,</span><br />
<span class="sujato m-text">So, sir, from this day forth I will not be irritable and bad-tempered.</span><br />
</p>
<p id="an4p197c13p4">
<span class="pali m-text">bahumpi vuttā samānā nābhisajjissāmi na kuppissāmi na byāpajjissāmi na patitthīyissāmi, kopañca dosañca appaccayañca na pātukarissāmi;</span><br />
<span class="sujato m-text">Even when heavily criticized I won’t lose my temper, become annoyed, hostile, and hard-hearted, or display annoyance, hate, and bitterness.</span><br />
</p>
<p id="an4p197c13p5">
<span class="pali m-text">dassāmi samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.</span><br />
<span class="sujato m-text">I will give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting.</span><br />
</p>
<p id="an4p197c13p6">
<span class="pali m-text">Anissāmanikā bhavissāmi, paralābhasakkāragarukāramānanavandanapūjanāsu na ississāmi na upadussissāmi na issaṁ bandhissāmi.</span><br />
<span class="sujato m-text">I will not be jealous, envying, resenting, and begrudging the possessions, honor, respect, reverence, homage, and veneration given to others.</span><br />
</p>
<p id="an4p197c13p7">
<span class="pali m-text">Abhikkantaṁ, bhante …pe… upāsikaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">Excellent, sir! … From this day forth, may the Buddha remember me as a lay follower who has gone for refuge for life.”</span><br />
</p>
<p id="an4p197c13p8">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0196.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0198.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>