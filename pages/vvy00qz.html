<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy00qz.html" />
  <meta property="og:description" content="Itthivimāna Cittalatāvagga 4. Caṇḍālivimānavatthu “Caṇḍāli vanda pādāni, gotamassa yasassino; Tameva anukampāya, aṭṭhāsi isisattamo. Abhippasādehi manaṁ, arahantamhi tādini; Khippaṁ pañjalikā vanda, parittaṁ tava jīvitan”ti. Coditā bhāvitattena, sarīrantimadhārinā; Caṇḍālī vandi pādāni, gotamassa yasassino. Tamenaṁ avadhī gāvī, caṇḍāliṁ pañjaliṁ ṭhitaṁ; Namassamānaṁ sambuddhaṁ, andhakāre pabhaṅkaranti. “Khīṇāsava …" />
  <meta name="twitter:description" content="Itthivimāna Cittalatāvagga 4. Caṇḍālivimānavatthu “Caṇḍāli vanda pādāni, gotamassa yasassino; Tameva anukampāya, aṭṭhāsi isisattamo. Abhippasādehi manaṁ, arahantamhi tādini; Khippaṁ pañjalikā vanda, parittaṁ tava jīvitan”ti. Coditā bhāvitattena, sarīrantimadhārinā; Caṇḍālī vandi pādāni, gotamassa yasassino. Tamenaṁ avadhī gāvī, caṇḍāliṁ pañjaliṁ ṭhitaṁ; Namassamānaṁ sambuddhaṁ, andhakāre pabhaṅkaranti. “Khīṇāsava …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="cittalatavagga">
<h3><a href="#cittalatavagga">Cittalatāvagga</a></h3>
<section id="candalivimanavatthu">
<h4><a href="#candalivimanavatthu">4. Caṇḍālivimānavatthu</a></h4>
<p id="vv21c1p1">
<span class="m-text m-primary">“Caṇḍāli vanda pādāni,</span><br />
</p>
<p id="vv21c1p2">
<span class="m-text m-primary">gotamassa yasassino;</span><br />
</p>
<p id="vv21c1p3">
<span class="m-text m-primary">Tameva anukampāya,</span><br />
</p>
<p id="vv21c1p4">
<span class="m-text m-primary">aṭṭhāsi isisattamo.</span><br />
</p>
<p id="vv21c2p1">
<span class="m-text m-primary">Abhippasādehi manaṁ,</span><br />
</p>
<p id="vv21c2p2">
<span class="m-text m-primary">arahantamhi tādini;</span><br />
</p>
<p id="vv21c2p3">
<span class="m-text m-primary">Khippaṁ pañjalikā vanda,</span><br />
</p>
<p id="vv21c2p4">
<span class="m-text m-primary">parittaṁ tava jīvitan”ti.</span><br />
</p>
<p id="vv21c3p1">
<span class="m-text m-primary">Coditā bhāvitattena,</span><br />
</p>
<p id="vv21c3p2">
<span class="m-text m-primary">sarīrantimadhārinā;</span><br />
</p>
<p id="vv21c3p3">
<span class="m-text m-primary">Caṇḍālī vandi pādāni,</span><br />
</p>
<p id="vv21c3p4">
<span class="m-text m-primary">gotamassa yasassino.</span><br />
</p>
<p id="vv21c4p1">
<span class="m-text m-primary">Tamenaṁ avadhī gāvī,</span><br />
</p>
<p id="vv21c4p2">
<span class="m-text m-primary">caṇḍāliṁ pañjaliṁ ṭhitaṁ;</span><br />
</p>
<p id="vv21c4p3">
<span class="m-text m-primary">Namassamānaṁ sambuddhaṁ,</span><br />
</p>
<p id="vv21c4p4">
<span class="m-text m-primary">andhakāre pabhaṅkaranti.</span><br />
</p>
<p id="vv21c5p1">
<span class="m-text m-primary">“Khīṇāsavaṁ vigatarajaṁ anejaṁ,</span><br />
</p>
<p id="vv21c5p2">
<span class="m-text m-primary">Ekaṁ araññamhi raho nisinnaṁ;</span><br />
</p>
<p id="vv21c5p3">
<span class="m-text m-primary">Deviddhipattā upasaṅkamitvā,</span><br />
</p>
<p id="vv21c5p4">
<span class="m-text m-primary">Vandāmi taṁ vīra mahānubhāvan”ti.</span><br />
</p>
<p id="vv21c6p1">
<span class="m-text m-primary">“Suvaṇṇavaṇṇā jalitā mahāyasā,</span><br />
</p>
<p id="vv21c6p2">
<span class="m-text m-primary">Vimānamoruyha anekacittā;</span><br />
</p>
<p id="vv21c6p3">
<span class="m-text m-primary">Parivāritā accharāsaṅgaṇena,</span><br />
</p>
<p id="vv21c6p4">
<span class="m-text m-primary">Kā tvaṁ subhe devate vandase maman”ti.</span><br />
</p>
<p id="vv21c7p1">
<span class="m-text m-primary">“Ahaṁ bhaddante caṇḍālī,</span><br />
</p>
<p id="vv21c7p2">
<span class="m-text m-primary">tayā vīrena pesitā;</span><br />
</p>
<p id="vv21c7p3">
<span class="m-text m-primary">Vandiṁ arahato pāde,</span><br />
</p>
<p id="vv21c7p4">
<span class="m-text m-primary">gotamassa yasassino.</span><br />
</p>
<p id="vv21c8p1">
<span class="m-text m-primary">Sāhaṁ vanditvā pādāni,</span><br />
</p>
<p id="vv21c8p2">
<span class="m-text m-primary">cutā caṇḍālayoniyā;</span><br />
</p>
<p id="vv21c8p3">
<span class="m-text m-primary">Vimānaṁ sabbato bhaddaṁ,</span><br />
</p>
<p id="vv21c8p4">
<span class="m-text m-primary">upapannamhi nandane.</span><br />
</p>
<p id="vv21c9p1">
<span class="m-text m-primary">Accharānaṁ satasahassaṁ,</span><br />
</p>
<p id="vv21c9p2">
<span class="m-text m-primary">purakkhatvāna tiṭṭhati;</span><br />
</p>
<p id="vv21c9p3">
<span class="m-text m-primary">Tāsāhaṁ pavarā seṭṭhā,</span><br />
</p>
<p id="vv21c9p4">
<span class="m-text m-primary">vaṇṇena yasasāyunā.</span><br />
</p>
<p id="vv21c10p1">
<span class="m-text m-primary">Pahūtakatakalyāṇā,</span><br />
</p>
<p id="vv21c10p2">
<span class="m-text m-primary">Sampajānā paṭissatā;</span><br />
</p>
<p id="vv21c10p3">
<span class="m-text m-primary">Muniṁ kāruṇikaṁ loke,</span><br />
</p>
<p id="vv21c10p4">
<span class="m-text m-primary">Taṁ bhante vanditumāgatā”ti.</span><br />
</p>
<p id="vv21c11p1">
<span class="m-text m-primary">Idaṁ vatvāna caṇḍālī,</span><br />
</p>
<p id="vv21c11p2">
<span class="m-text m-primary">kataññū katavedinī;</span><br />
</p>
<p id="vv21c11p3">
<span class="m-text m-primary">Vanditvā arahato pāde,</span><br />
</p>
<p id="vv21c11p4">
<span class="m-text m-primary">tatthevantaradhāyathāti.</span><br />
</p>
<p id="vv21c12p1">
<span class="m-text m-primary">Caṇḍālivimānaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>