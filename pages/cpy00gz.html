<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cpy00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://www.theravadan.org/pages/cpy00gz.html" />
  <meta property="og:description" content="Hatthināgavagga Sīlapāramī 4 Cūḷabodhicariya “Punāparaṁ yadā homi, cūḷabodhi susīlavā; Bhavaṁ disvāna bhayato, nekkhammaṁ abhinikkhamiṁ. Yā me dutiyikā āsi, brāhmaṇī kanakasannibhā; Sāpi vaṭṭe anapekkhā, nekkhammaṁ abhinikkhami. Nirālayā chinnabandhū, anapekkhā kule gaṇe; Carantā gāmanigamaṁ, bārāṇasimupāgamuṁ. Tattha vasāma nipakā, asaṁsaṭṭhā kule gaṇe; Nirākule appasadde …" />
  <meta name="twitter:description" content="Hatthināgavagga Sīlapāramī 4 Cūḷabodhicariya “Punāparaṁ yadā homi, cūḷabodhi susīlavā; Bhavaṁ disvāna bhayato, nekkhammaṁ abhinikkhamiṁ. Yā me dutiyikā āsi, brāhmaṇī kanakasannibhā; Sāpi vaṭṭe anapekkhā, nekkhammaṁ abhinikkhami. Nirālayā chinnabandhū, anapekkhā kule gaṇe; Carantā gāmanigamaṁ, bārāṇasimupāgamuṁ. Tattha vasāma nipakā, asaṁsaṭṭhā kule gaṇe; Nirākule appasadde …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<p id="cp14c0p2">
<span class="pali m-text">Hatthināgavagga</span><br />
</p>
<p id="cp14c0p3">
<span class="pali m-text">Sīlapāramī 4</span><br />
</p>
<section id="culabodhicariya">
<span id="cp14c0p4"></span><h2><span class="pali m-text">Cūḷabodhicariya</span></h2>
<p id="cp14c1p1">
<span class="pali m-text">“Punāparaṁ yadā homi,</span><br />
</p>
<p id="cp14c1p2">
<span class="pali m-text">cūḷabodhi susīlavā;</span><br />
</p>
<p id="cp14c1p3">
<span class="pali m-text">Bhavaṁ disvāna bhayato,</span><br />
</p>
<p id="cp14c1p4">
<span class="pali m-text">nekkhammaṁ abhinikkhamiṁ.</span><br />
</p>
<p id="cp14c2p1">
<span class="pali m-text">Yā me dutiyikā āsi,</span><br />
</p>
<p id="cp14c2p2">
<span class="pali m-text">brāhmaṇī kanakasannibhā;</span><br />
</p>
<p id="cp14c2p3">
<span class="pali m-text">Sāpi vaṭṭe anapekkhā,</span><br />
</p>
<p id="cp14c2p4">
<span class="pali m-text">nekkhammaṁ abhinikkhami.</span><br />
</p>
<p id="cp14c3p1">
<span class="pali m-text">Nirālayā chinnabandhū,</span><br />
</p>
<p id="cp14c3p2">
<span class="pali m-text">anapekkhā kule gaṇe;</span><br />
</p>
<p id="cp14c3p3">
<span class="pali m-text">Carantā gāmanigamaṁ,</span><br />
</p>
<p id="cp14c3p4">
<span class="pali m-text">bārāṇasimupāgamuṁ.</span><br />
</p>
<p id="cp14c4p1">
<span class="pali m-text">Tattha vasāma nipakā,</span><br />
</p>
<p id="cp14c4p2">
<span class="pali m-text">asaṁsaṭṭhā kule gaṇe;</span><br />
</p>
<p id="cp14c4p3">
<span class="pali m-text">Nirākule appasadde,</span><br />
</p>
<p id="cp14c4p4">
<span class="pali m-text">rājuyyāne vasāmubho.</span><br />
</p>
<p id="cp14c5p1">
<span class="pali m-text">Uyyānadassanaṁ gantvā,</span><br />
</p>
<p id="cp14c5p2">
<span class="pali m-text">rājā addasa brāhmaṇiṁ;</span><br />
</p>
<p id="cp14c5p3">
<span class="pali m-text">Upagamma mamaṁ pucchi,</span><br />
</p>
<p id="cp14c5p4">
<span class="pali m-text">‘tuyhesā kā kassa bhariyā’.</span><br />
</p>
<p id="cp14c6p1">
<span class="pali m-text">Evaṁ vutte, ahaṁ tassa,</span><br />
</p>
<p id="cp14c6p2">
<span class="pali m-text">idaṁ vacanamabraviṁ;</span><br />
</p>
<p id="cp14c6p3">
<span class="pali m-text">‘Na mayhaṁ bhariyā esā,</span><br />
</p>
<p id="cp14c6p4">
<span class="pali m-text">sahadhammā ekasāsanī’.</span><br />
</p>
<p id="cp14c7p1">
<span class="pali m-text">Tissā sārattagadhito,</span><br />
</p>
<p id="cp14c7p2">
<span class="pali m-text">gāhāpetvāna ceṭake;</span><br />
</p>
<p id="cp14c7p3">
<span class="pali m-text">Nippīḷayanto balasā,</span><br />
</p>
<p id="cp14c7p4">
<span class="pali m-text">antepuraṁ pavesayi.</span><br />
</p>
<p id="cp14c8p1">
<span class="pali m-text">Odapattakiyā mayhaṁ,</span><br />
</p>
<p id="cp14c8p2">
<span class="pali m-text">sahajā ekasāsanī;</span><br />
</p>
<p id="cp14c8p3">
<span class="pali m-text">Ākaḍḍhitvā nayantiyā,</span><br />
</p>
<p id="cp14c8p4">
<span class="pali m-text">kopo me upapajjatha.</span><br />
</p>
<p id="cp14c9p1">
<span class="pali m-text">Saha kope samuppanne,</span><br />
</p>
<p id="cp14c9p2">
<span class="pali m-text">sīlabbatamanussariṁ;</span><br />
</p>
<p id="cp14c9p3">
<span class="pali m-text">Tattheva kopaṁ niggaṇhiṁ,</span><br />
</p>
<p id="cp14c9p4">
<span class="pali m-text">nādāsiṁ vaḍḍhitūpari.</span><br />
</p>
<p id="cp14c10p1">
<span class="pali m-text">Yadi naṁ brāhmaṇiṁ koci,</span><br />
</p>
<p id="cp14c10p2">
<span class="pali m-text">koṭṭeyya tiṇhasattiyā;</span><br />
</p>
<p id="cp14c10p3">
<span class="pali m-text">Neva sīlaṁ pabhindeyyaṁ,</span><br />
</p>
<p id="cp14c10p4">
<span class="pali m-text">bodhiyāyeva kāraṇā.</span><br />
</p>
<p id="cp14c11p1">
<span class="pali m-text">Na mesā brāhmaṇī dessā,</span><br />
</p>
<p id="cp14c11p2">
<span class="pali m-text">napi me balaṁ na vijjati;</span><br />
</p>
<p id="cp14c11p3">
<span class="pali m-text">Sabbaññutaṁ piyaṁ mayhaṁ,</span><br />
</p>
<p id="cp14c11p4">
<span class="pali m-text">tasmā sīlānurakkhisan”ti.</span><br />
</p>
<p id="cp14c12p1">
<span class="pali m-text">Cūḷabodhicariyaṁ catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>