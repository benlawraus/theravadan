<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0lqz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0lqz.html" />
  <meta property="og:description" content="Cattālīsanipāta Tesakuṇavagga 5 Cūḷasutasomajātaka “Āmantayāmi nigamaṁ, mittāmacce parissaje; Sirasmiṁ palitaṁ jātaṁ, pabbajjaṁ dāni rocahaṁ”. “Abhumme kathaṁ nu bhaṇasi, Sallaṁ me deva urasi kappesi; Sattasatā te bhariyā, Kathaṁ nu te tā bhavissanti”. “Paññāyihinti etā, Daharā aññampi tā gamissanti; Saggañcassa patthayāno, Tena ahaṁ pabbajissāmi”. “Dulladdhaṁ me āsi sutasoma, Yassa …" />
  <meta name="twitter:description" content="Cattālīsanipāta Tesakuṇavagga 5 Cūḷasutasomajātaka “Āmantayāmi nigamaṁ, mittāmacce parissaje; Sirasmiṁ palitaṁ jātaṁ, pabbajjaṁ dāni rocahaṁ”. “Abhumme kathaṁ nu bhaṇasi, Sallaṁ me deva urasi kappesi; Sattasatā te bhariyā, Kathaṁ nu te tā bhavissanti”. “Paññāyihinti etā, Daharā aññampi tā gamissanti; Saggañcassa patthayāno, Tena ahaṁ pabbajissāmi”. “Dulladdhaṁ me āsi sutasoma, Yassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="cattalisanipata">
<h2><a href="#cattalisanipata">Cattālīsanipāta</a></h2>
<section id="tesakunavagga">
<h3><a href="#tesakunavagga">Tesakuṇavagga</a></h3>
<section id="culasutasomajataka">
<h4><a href="#culasutasomajataka">5 Cūḷasutasomajātaka</a></h4>
<p id="ja525c1p1">
<span class="m-text m-primary">“Āmantayāmi nigamaṁ,</span><br />
</p>
<p id="ja525c1p2">
<span class="m-text m-primary">mittāmacce parissaje;</span><br />
</p>
<p id="ja525c1p3">
<span class="m-text m-primary">Sirasmiṁ palitaṁ jātaṁ,</span><br />
</p>
<p id="ja525c1p4">
<span class="m-text m-primary">pabbajjaṁ dāni rocahaṁ”.</span><br />
</p>
<p id="ja525c2p1">
<span class="m-text m-primary">“Abhumme kathaṁ nu bhaṇasi,</span><br />
</p>
<p id="ja525c2p2">
<span class="m-text m-primary">Sallaṁ me deva urasi kappesi;</span><br />
</p>
<p id="ja525c2p3">
<span class="m-text m-primary">Sattasatā te bhariyā,</span><br />
</p>
<p id="ja525c2p4">
<span class="m-text m-primary">Kathaṁ nu te tā bhavissanti”.</span><br />
</p>
<p id="ja525c3p1">
<span class="m-text m-primary">“Paññāyihinti etā,</span><br />
</p>
<p id="ja525c3p2">
<span class="m-text m-primary">Daharā aññampi tā gamissanti;</span><br />
</p>
<p id="ja525c3p3">
<span class="m-text m-primary">Saggañcassa patthayāno,</span><br />
</p>
<p id="ja525c3p4">
<span class="m-text m-primary">Tena ahaṁ pabbajissāmi”.</span><br />
</p>
<p id="ja525c4p1">
<span class="m-text m-primary">“Dulladdhaṁ me āsi sutasoma,</span><br />
</p>
<p id="ja525c4p2">
<span class="m-text m-primary">Yassa te homahaṁ mātā;</span><br />
</p>
<p id="ja525c4p3">
<span class="m-text m-primary">Yaṁ me vilapantiyā,</span><br />
</p>
<p id="ja525c4p4">
<span class="m-text m-primary">Anapekkho pabbajasi deva.</span><br />
</p>
<p id="ja525c5p1">
<span class="m-text m-primary">Dulladdhaṁ me āsi sutasoma,</span><br />
</p>
<p id="ja525c5p2">
<span class="m-text m-primary">Yaṁ taṁ ahaṁ vijāyissaṁ;</span><br />
</p>
<p id="ja525c5p3">
<span class="m-text m-primary">Yaṁ me vilapantiyā,</span><br />
</p>
<p id="ja525c5p4">
<span class="m-text m-primary">Anapekkho pabbajasi deva”.</span><br />
</p>
<p id="ja525c6p1">
<span class="m-text m-primary">“Ko nāmeso dhammo,</span><br />
</p>
<p id="ja525c6p2">
<span class="m-text m-primary">Sutasoma kā ca nāma pabbajjā;</span><br />
</p>
<p id="ja525c6p3">
<span class="m-text m-primary">Yaṁ no amhe jiṇṇe,</span><br />
</p>
<p id="ja525c6p4">
<span class="m-text m-primary">Anapekkho pabbajasi deva.</span><br />
</p>
<p id="ja525c7p1">
<span class="m-text m-primary">Puttāpi tuyhaṁ bahavo,</span><br />
</p>
<p id="ja525c7p2">
<span class="m-text m-primary">daharā appattayobbanā;</span><br />
</p>
<p id="ja525c7p3">
<span class="m-text m-primary">Mañjū tepi taṁ apassantā,</span><br />
</p>
<p id="ja525c7p4">
<span class="m-text m-primary">maññe dukkhaṁ nigacchanti”.</span><br />
</p>
<p id="ja525c8p1">
<span class="m-text m-primary">“Puttehi ca me etehi,</span><br />
</p>
<p id="ja525c8p2">
<span class="m-text m-primary">Daharehi appattayobbanehi;</span><br />
</p>
<p id="ja525c8p3">
<span class="m-text m-primary">Mañjūhi sabbehipi tumhehi,</span><br />
</p>
<p id="ja525c8p4">
<span class="m-text m-primary">Cirampi ṭhatvā vināsabhāvo”.</span><br />
</p>
<p id="ja525c9p1">
<span class="m-text m-primary">“Chinnaṁ nu tuyhaṁ hadayaṁ,</span><br />
</p>
<p id="ja525c9p2">
<span class="m-text m-primary">Adu te karuṇā ca natthi amhesu;</span><br />
</p>
<p id="ja525c9p3">
<span class="m-text m-primary">Yaṁ no vikandantiyo,</span><br />
</p>
<p id="ja525c9p4">
<span class="m-text m-primary">Anapekkho pabbajasi deva”.</span><br />
</p>
<p id="ja525c10p1">
<span class="m-text m-primary">“Na ca mayhaṁ chinnaṁ hadayaṁ,</span><br />
</p>
<p id="ja525c10p2">
<span class="m-text m-primary">Atthi karuṇāpi mayhaṁ tumhesu;</span><br />
</p>
<p id="ja525c10p3">
<span class="m-text m-primary">Saggañca patthayāno,</span><br />
</p>
<p id="ja525c10p4">
<span class="m-text m-primary">Tena ahaṁ pabbajissāmi”.</span><br />
</p>
<p id="ja525c11p1">
<span class="m-text m-primary">“Dulladdhaṁ me āsi,</span><br />
</p>
<p id="ja525c11p2">
<span class="m-text m-primary">Sutasoma yassa te ahaṁ bhariyā;</span><br />
</p>
<p id="ja525c11p3">
<span class="m-text m-primary">Yaṁ me vilapantiyā,</span><br />
</p>
<p id="ja525c11p4">
<span class="m-text m-primary">Anapekkho pabbajasi deva.</span><br />
</p>
<p id="ja525c12p1">
<span class="m-text m-primary">Dulladdhaṁ me āsi,</span><br />
</p>
<p id="ja525c12p2">
<span class="m-text m-primary">Sutasoma yassa te ahaṁ bhariyā;</span><br />
</p>
<p id="ja525c12p3">
<span class="m-text m-primary">Yaṁ me kucchipaṭisandhiṁ,</span><br />
</p>
<p id="ja525c12p4">
<span class="m-text m-primary">Anapekkho pabbajasi deva.</span><br />
</p>
<p id="ja525c13p1">
<span class="m-text m-primary">Paripakko me gabbho,</span><br />
</p>
<p id="ja525c13p2">
<span class="m-text m-primary">Kucchigato yāva naṁ vijāyāmi;</span><br />
</p>
<p id="ja525c13p3">
<span class="m-text m-primary">Māhaṁ ekā vidhavā,</span><br />
</p>
<p id="ja525c13p4">
<span class="m-text m-primary">Pacchā dukkhāni addakkhiṁ”.</span><br />
</p>
<p id="ja525c14p1">
<span class="m-text m-primary">“Paripakko te gabbho,</span><br />
</p>
<p id="ja525c14p2">
<span class="m-text m-primary">Kucchigato iṅgha tvaṁ vijāyassu;</span><br />
</p>
<p id="ja525c14p3">
<span class="m-text m-primary">Puttaṁ anomavaṇṇaṁ,</span><br />
</p>
<p id="ja525c14p4">
<span class="m-text m-primary">Taṁ hitvā pabbajissāmi”.</span><br />
</p>
<p id="ja525c15p1">
<span class="m-text m-primary">“Mā tvaṁ cande rudi,</span><br />
</p>
<p id="ja525c15p2">
<span class="m-text m-primary">Mā soci vanatimiramattakkhi;</span><br />
</p>
<p id="ja525c15p3">
<span class="m-text m-primary">Āroha varapāsādaṁ,</span><br />
</p>
<p id="ja525c15p4">
<span class="m-text m-primary">Anapekkho ahaṁ gamissāmi”.</span><br />
</p>
<p id="ja525c16p1">
<span class="m-text m-primary">“Ko taṁ amma kopesi,</span><br />
</p>
<p id="ja525c16p2">
<span class="m-text m-primary">Kiṁ rodasi pekkhasi ca maṁ bāḷhaṁ;</span><br />
</p>
<p id="ja525c16p3">
<span class="m-text m-primary">Kaṁ avajjhaṁ ghātemi,</span><br />
</p>
<p id="ja525c16p4">
<span class="m-text m-primary">Ñātīnaṁ udikkhamānānaṁ”.</span><br />
</p>
<p id="ja525c17p1">
<span class="m-text m-primary">“Na hi so sakkā hantuṁ,</span><br />
</p>
<p id="ja525c17p2">
<span class="m-text m-primary">Vijitāvī yo maṁ tāta kopesi;</span><br />
</p>
<p id="ja525c17p3">
<span class="m-text m-primary">Pitā te maṁ tāta avaca,</span><br />
</p>
<p id="ja525c17p4">
<span class="m-text m-primary">Anapekkho ahaṁ gamissāmi”.</span><br />
</p>
<p id="ja525c18p1">
<span class="m-text m-primary">“Yohaṁ pubbe niyyāmi,</span><br />
</p>
<p id="ja525c18p2">
<span class="m-text m-primary">Uyyānaṁ mattakuñjare ca yodhemi;</span><br />
</p>
<p id="ja525c18p3">
<span class="m-text m-primary">Sutasome pabbajite,</span><br />
</p>
<p id="ja525c18p4">
<span class="m-text m-primary">Kathaṁ nu dāni karissāmi”.</span><br />
</p>
<p id="ja525c19p1">
<span class="m-text m-primary">“Mātucca me rudantyā,</span><br />
</p>
<p id="ja525c19p2">
<span class="m-text m-primary">Jeṭṭhassa ca bhātuno akāmassa;</span><br />
</p>
<p id="ja525c19p3">
<span class="m-text m-primary">Hatthepi te gahessaṁ,</span><br />
</p>
<p id="ja525c19p4">
<span class="m-text m-primary">Na hi gacchasi no akāmānaṁ”.</span><br />
</p>
<p id="ja525c20p1">
<span class="m-text m-primary">“Uṭṭhehi tvaṁ dhāti,</span><br />
</p>
<p id="ja525c20p2">
<span class="m-text m-primary">Imaṁ kumāraṁ ramehi aññattha;</span><br />
</p>
<p id="ja525c20p3">
<span class="m-text m-primary">Mā me paripanthamakāsi,</span><br />
</p>
<p id="ja525c20p4">
<span class="m-text m-primary">Saggaṁ mama patthayānassa”.</span><br />
</p>
<p id="ja525c21p1">
<span class="m-text m-primary">“Yaṁnūnimaṁ dadeyyaṁ pabhaṅkaraṁ,</span><br />
</p>
<p id="ja525c21p2">
<span class="m-text m-primary">Ko nu me imināttho;</span><br />
</p>
<p id="ja525c21p3">
<span class="m-text m-primary">Sutasome pabbajite,</span><br />
</p>
<p id="ja525c21p4">
<span class="m-text m-primary">Kiṁ nu menaṁ karissāmi”.</span><br />
</p>
<p id="ja525c22p1">
<span class="m-text m-primary">“Koso ca tuyhaṁ vipulo,</span><br />
</p>
<p id="ja525c22p2">
<span class="m-text m-primary">Koṭṭhāgārañca tuyhaṁ paripūraṁ;</span><br />
</p>
<p id="ja525c22p3">
<span class="m-text m-primary">Pathavī ca tuyhaṁ vijitā,</span><br />
</p>
<p id="ja525c22p4">
<span class="m-text m-primary">Ramassu mā pabbaji deva”.</span><br />
</p>
<p id="ja525c23p1">
<span class="m-text m-primary">“Koso ca mayhaṁ vipulo,</span><br />
</p>
<p id="ja525c23p2">
<span class="m-text m-primary">Koṭṭhāgārañca mayhaṁ paripūraṁ;</span><br />
</p>
<p id="ja525c23p3">
<span class="m-text m-primary">Pathavī ca mayhaṁ vijitā,</span><br />
</p>
<p id="ja525c23p4">
<span class="m-text m-primary">Taṁ hitvā pabbajissāmi”.</span><br />
</p>
<p id="ja525c24p1">
<span class="m-text m-primary">“Mayhampi dhanaṁ pahūtaṁ,</span><br />
</p>
<p id="ja525c24p2">
<span class="m-text m-primary">Saṅkhātuṁ nopi deva sakkomi;</span><br />
</p>
<p id="ja525c24p3">
<span class="m-text m-primary">Taṁ te dadāmi sabbampi,</span><br />
</p>
<p id="ja525c24p4">
<span class="m-text m-primary">Ramassu mā pabbaji deva”.</span><br />
</p>
<p id="ja525c25p1">
<span class="m-text m-primary">“Jānāmi dhanaṁ pahūtaṁ,</span><br />
</p>
<p id="ja525c25p2">
<span class="m-text m-primary">Kulavaddhana pūjito tayā casmi;</span><br />
</p>
<p id="ja525c25p3">
<span class="m-text m-primary">Saggañca patthayāno,</span><br />
</p>
<p id="ja525c25p4">
<span class="m-text m-primary">Tena ahaṁ pabbajissāmi.</span><br />
</p>
<p id="ja525c26p1">
<span class="m-text m-primary">Ukkaṇṭhitosmi bāḷhaṁ,</span><br />
</p>
<p id="ja525c26p2">
<span class="m-text m-primary">Arati maṁ somadatta āvisati;</span><br />
</p>
<p id="ja525c26p3">
<span class="m-text m-primary">Bahukāpi me antarāyā,</span><br />
</p>
<p id="ja525c26p4">
<span class="m-text m-primary">Ajjevāhaṁ pabbajissāmi”.</span><br />
</p>
<p id="ja525c27p1">
<span class="m-text m-primary">“Idañca tuyhaṁ rucitaṁ,</span><br />
</p>
<p id="ja525c27p2">
<span class="m-text m-primary">Sutasoma ajjeva dāni tvaṁ pabbaja;</span><br />
</p>
<p id="ja525c27p3">
<span class="m-text m-primary">Ahampi pabbajissāmi,</span><br />
</p>
<p id="ja525c27p4">
<span class="m-text m-primary">Na ussahe tayā vinā ahaṁ ṭhātuṁ”.</span><br />
</p>
<p id="ja525c28p1">
<span class="m-text m-primary">“Na hi sakkā pabbajituṁ,</span><br />
</p>
<p id="ja525c28p2">
<span class="m-text m-primary">Nagare na hi paccati janapade ca;</span><br />
</p>
<p id="ja525c28p3">
<span class="m-text m-primary">Sutasome pabbajite,</span><br />
</p>
<p id="ja525c28p4">
<span class="m-text m-primary">Kathaṁ nu dāni karissāma.</span><br />
</p>
<p id="ja525c29p1">
<span class="m-text m-primary">Upanīyatidaṁ maññe,</span><br />
</p>
<p id="ja525c29p2">
<span class="m-text m-primary">Parittaṁ udakaṁva caṅkavāramhi;</span><br />
</p>
<p id="ja525c29p3">
<span class="m-text m-primary">Evaṁ suparittake jīvite,</span><br />
</p>
<p id="ja525c29p4">
<span class="m-text m-primary">Na ca pamajjituṁ kālo.</span><br />
</p>
<p id="ja525c30p1">
<span class="m-text m-primary">Upanīyatidaṁ maññe,</span><br />
</p>
<p id="ja525c30p2">
<span class="m-text m-primary">Parittaṁ udakaṁva caṅkavāramhi;</span><br />
</p>
<p id="ja525c30p3">
<span class="m-text m-primary">Evaṁ suparittake jīvite,</span><br />
</p>
<p id="ja525c30p4">
<span class="m-text m-primary">Andhabālā pamajjanti.</span><br />
</p>
<p id="ja525c31p1">
<span class="m-text m-primary">Te vaḍḍhayanti nirayaṁ,</span><br />
</p>
<p id="ja525c31p2">
<span class="m-text m-primary">Tiracchānayoniñca pettivisayañca;</span><br />
</p>
<p id="ja525c31p3">
<span class="m-text m-primary">Taṇhāya bandhanabaddhā,</span><br />
</p>
<p id="ja525c31p4">
<span class="m-text m-primary">Vaḍḍhenti asurakāyaṁ”.</span><br />
</p>
<p id="ja525c32p1">
<span class="m-text m-primary">“Ūhaññate rajaggaṁ,</span><br />
</p>
<p id="ja525c32p2">
<span class="m-text m-primary">Avidūre pubbakamhi ca pāsāde;</span><br />
</p>
<p id="ja525c32p3">
<span class="m-text m-primary">Maññe no kesā chinnā,</span><br />
</p>
<p id="ja525c32p4">
<span class="m-text m-primary">Yasassino dhammarājassa”.</span><br />
</p>
<p id="ja525c33p1">
<span class="m-text m-primary">“Ayamassa pāsādo,</span><br />
</p>
<p id="ja525c33p2">
<span class="m-text m-primary">Sovaṇṇapupphamālyavītikiṇṇo;</span><br />
</p>
<p id="ja525c33p3">
<span class="m-text m-primary">Yahimanuvicari rājā,</span><br />
</p>
<p id="ja525c33p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c34p1">
<span class="m-text m-primary">Ayamassa pāsādo,</span><br />
</p>
<p id="ja525c34p2">
<span class="m-text m-primary">Sovaṇṇapupphamālyavītikiṇṇo;</span><br />
</p>
<p id="ja525c34p3">
<span class="m-text m-primary">Yahimanuvicari rājā,</span><br />
</p>
<p id="ja525c34p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c35p1">
<span class="m-text m-primary">Idamassa kūṭāgāraṁ,</span><br />
</p>
<p id="ja525c35p2">
<span class="m-text m-primary">Sovaṇṇapupphamālyavītikiṇṇaṁ;</span><br />
</p>
<p id="ja525c35p3">
<span class="m-text m-primary">Yahimanuvicari rājā,</span><br />
</p>
<p id="ja525c35p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c36p1">
<span class="m-text m-primary">Idamassa kūṭāgāraṁ,</span><br />
</p>
<p id="ja525c36p2">
<span class="m-text m-primary">Sovaṇṇapupphamālyavītikiṇṇaṁ;</span><br />
</p>
<p id="ja525c36p3">
<span class="m-text m-primary">Yahimanuvicari rājā,</span><br />
</p>
<p id="ja525c36p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c37p1">
<span class="m-text m-primary">Ayamassa asokavanikā,</span><br />
</p>
<p id="ja525c37p2">
<span class="m-text m-primary">Supupphitā sabbakālikā rammā;</span><br />
</p>
<p id="ja525c37p3">
<span class="m-text m-primary">Yahimanuvicari rājā,</span><br />
</p>
<p id="ja525c37p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c38p1">
<span class="m-text m-primary">Ayamassa asokavanikā,</span><br />
</p>
<p id="ja525c38p2">
<span class="m-text m-primary">Supupphitā sabbakālikā rammā;</span><br />
</p>
<p id="ja525c38p3">
<span class="m-text m-primary">Yahimanuvicari rājā,</span><br />
</p>
<p id="ja525c38p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c39p1">
<span class="m-text m-primary">Idamassa uyyānaṁ,</span><br />
</p>
<p id="ja525c39p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c39p3">
<span class="m-text m-primary">Yahimanuvicari rājā,</span><br />
</p>
<p id="ja525c39p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c40p1">
<span class="m-text m-primary">Idamassa uyyānaṁ,</span><br />
</p>
<p id="ja525c40p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c40p3">
<span class="m-text m-primary">Yahimanuvicari rājā,</span><br />
</p>
<p id="ja525c40p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c41p1">
<span class="m-text m-primary">Idamassa kaṇikāravanaṁ,</span><br />
</p>
<p id="ja525c41p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c41p3">
<span class="m-text m-primary">Yahimanuvicari rājā,</span><br />
</p>
<p id="ja525c41p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c42p1">
<span class="m-text m-primary">Idamassa kaṇikāravanaṁ,</span><br />
</p>
<p id="ja525c42p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c42p3">
<span class="m-text m-primary">Yahimanuvicari rājā,</span><br />
</p>
<p id="ja525c42p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c43p1">
<span class="m-text m-primary">Idamassa pāṭalivanaṁ,</span><br />
</p>
<p id="ja525c43p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c43p3">
<span class="m-text m-primary">Yahimanuvicari rājā,</span><br />
</p>
<p id="ja525c43p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c44p1">
<span class="m-text m-primary">Idamassa pāṭalivanaṁ,</span><br />
</p>
<p id="ja525c44p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c44p3">
<span class="m-text m-primary">Yahimanuvicari rājā,</span><br />
</p>
<p id="ja525c44p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c45p1">
<span class="m-text m-primary">Idamassa ambavanaṁ,</span><br />
</p>
<p id="ja525c45p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c45p3">
<span class="m-text m-primary">Yahimanuvicari rājā,</span><br />
</p>
<p id="ja525c45p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c46p1">
<span class="m-text m-primary">Idamassa ambavanaṁ,</span><br />
</p>
<p id="ja525c46p2">
<span class="m-text m-primary">Supupphitaṁ sabbakālikaṁ rammaṁ;</span><br />
</p>
<p id="ja525c46p3">
<span class="m-text m-primary">Yahimanuvicari rājā,</span><br />
</p>
<p id="ja525c46p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c47p1">
<span class="m-text m-primary">Ayamassa pokkharaṇī,</span><br />
</p>
<p id="ja525c47p2">
<span class="m-text m-primary">Sañchannā aṇḍajehi vītikiṇṇā;</span><br />
</p>
<p id="ja525c47p3">
<span class="m-text m-primary">Yahimanuvicari rājā,</span><br />
</p>
<p id="ja525c47p4">
<span class="m-text m-primary">Parikiṇṇo itthāgārehi.</span><br />
</p>
<p id="ja525c48p1">
<span class="m-text m-primary">Ayamassa pokkharaṇī,</span><br />
</p>
<p id="ja525c48p2">
<span class="m-text m-primary">Sañchannā aṇḍajehi vītikiṇṇā;</span><br />
</p>
<p id="ja525c48p3">
<span class="m-text m-primary">Yahimanuvicari rājā,</span><br />
</p>
<p id="ja525c48p4">
<span class="m-text m-primary">Parikiṇṇo ñātisaṅghena.</span><br />
</p>
<p id="ja525c49p1">
<span class="m-text m-primary">Rājā vo kho pabbajito,</span><br />
</p>
<p id="ja525c49p2">
<span class="m-text m-primary">Sutasomo rajjaṁ imaṁ pahatvāna;</span><br />
</p>
<p id="ja525c49p3">
<span class="m-text m-primary">Kāsāyavatthavasano,</span><br />
</p>
<p id="ja525c49p4">
<span class="m-text m-primary">Nāgova ekako carati”.</span><br />
</p>
<p id="ja525c50p1">
<span class="m-text m-primary">“Māssu pubbe ratikīḷitāni,</span><br />
</p>
<p id="ja525c50p2">
<span class="m-text m-primary">Hasitāni ca anussarittha;</span><br />
</p>
<p id="ja525c50p3">
<span class="m-text m-primary">Mā vo kāmā haniṁsu,</span><br />
</p>
<p id="ja525c50p4">
<span class="m-text m-primary">Rammaṁ hi sudassanaṁ nagaraṁ.</span><br />
</p>
<p id="ja525c51p1">
<span class="m-text m-primary">Mettacittañca bhāvetha,</span><br />
</p>
<p id="ja525c51p2">
<span class="m-text m-primary">Appamāṇaṁ divā ca ratto ca;</span><br />
</p>
<p id="ja525c51p3">
<span class="m-text m-primary">Agacchittha devapuraṁ,</span><br />
</p>
<p id="ja525c51p4">
<span class="m-text m-primary">Āvāsaṁ puññakamminan”ti.</span><br />
</p>
<p id="ja525c52p1">
<span class="m-text m-primary">Cūḷasutasomajātakaṁ pañcamaṁ.</span><br />
</p>
<p id="ja525c53p1">
<span class="m-text m-primary">Cattālīsanipātaṁ niṭṭhitaṁ.</span><br />
</p>
<p id="ja525c54p1">
<span class="m-text m-primary">Tassuddānaṁ</span><br />
</p>
<p id="ja525c55p1">
<span class="m-text m-primary">Suvapaṇḍitajambukakuṇḍalino,</span><br />
</p>
<p id="ja525c55p2">
<span class="m-text m-primary">Varakaññamalambusajātakañca;</span><br />
</p>
<p id="ja525c55p3">
<span class="m-text m-primary">Pavaruttamasaṅkhasirīvhayako,</span><br />
</p>
<p id="ja525c55p4">
<span class="m-text m-primary">Sutasomaarindhamarājavaro.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>