<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0igz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0igz.html" />
  <meta property="og:description" content="Navakanipāta Gijjhavagga 8. Cakkavākajātaka “Kāsāyavatthe sakuṇe vadāmi, Duve duve nandamane carante; Kaṁ aṇḍajaṁ aṇḍajā mānusesu, Jātiṁ pasaṁsanti tadiṅgha brūtha”. “Amhe manussesu manussahiṁsa, Anubbate cakkavāke vadanti; Kalyāṇabhāvamhe dijesu sammatā, Abhirūpā vicarāma aṇṇave”. (…) “Kiṁ aṇṇave kāni phalāni bhuñje, Maṁsaṁ kuto khādatha cakkavākā …" />
  <meta name="twitter:description" content="Navakanipāta Gijjhavagga 8. Cakkavākajātaka “Kāsāyavatthe sakuṇe vadāmi, Duve duve nandamane carante; Kaṁ aṇḍajaṁ aṇḍajā mānusesu, Jātiṁ pasaṁsanti tadiṅgha brūtha”. “Amhe manussesu manussahiṁsa, Anubbate cakkavāke vadanti; Kalyāṇabhāvamhe dijesu sammatā, Abhirūpā vicarāma aṇṇave”. (…) “Kiṁ aṇṇave kāni phalāni bhuñje, Maṁsaṁ kuto khādatha cakkavākā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="cakkavakajataka">
<h4><a href="#cakkavakajataka">8. Cakkavākajātaka</a></h4>
<p id="ja434c1p1">
<span class="m-text m-primary">“Kāsāyavatthe sakuṇe vadāmi,</span><br />
</p>
<p id="ja434c1p2">
<span class="m-text m-primary">Duve duve nandamane carante;</span><br />
</p>
<p id="ja434c1p3">
<span class="m-text m-primary">Kaṁ aṇḍajaṁ aṇḍajā mānusesu,</span><br />
</p>
<p id="ja434c1p4">
<span class="m-text m-primary">Jātiṁ pasaṁsanti tadiṅgha brūtha”.</span><br />
</p>
<p id="ja434c2p1">
<span class="m-text m-primary">“Amhe manussesu manussahiṁsa,</span><br />
</p>
<p id="ja434c2p2">
<span class="m-text m-primary">Anubbate cakkavāke vadanti;</span><br />
</p>
<p id="ja434c2p3">
<span class="m-text m-primary">Kalyāṇabhāvamhe dijesu sammatā,</span><br />
</p>
<p id="ja434c2p4">
<span class="m-text m-primary">Abhirūpā vicarāma aṇṇave”.</span><br />
</p>
<p id="ja434c2p5">
<span class="m-text m-primary">(…)</span><br />
</p>
<p id="ja434c3p1">
<span class="m-text m-primary">“Kiṁ aṇṇave kāni phalāni bhuñje,</span><br />
</p>
<p id="ja434c3p2">
<span class="m-text m-primary">Maṁsaṁ kuto khādatha cakkavākā;</span><br />
</p>
<p id="ja434c3p3">
<span class="m-text m-primary">Kiṁ bhojanaṁ bhuñjatha vo anomā,</span><br />
</p>
<p id="ja434c3p4">
<span class="m-text m-primary">Balañca vaṇṇo ca anapparūpā”.</span><br />
</p>
<p id="ja434c4p1">
<span class="m-text m-primary">“Na aṇṇave santi phalāni dhaṅka,</span><br />
</p>
<p id="ja434c4p2">
<span class="m-text m-primary">Maṁsaṁ kuto khādituṁ cakkavāke;</span><br />
</p>
<p id="ja434c4p3">
<span class="m-text m-primary">Sevālabhakkhamha apāṇabhojanā,</span><br />
</p>
<p id="ja434c4p4">
<span class="m-text m-primary">Na ghāsahetūpi karoma pāpaṁ”.</span><br />
</p>
<p id="ja434c5p1">
<span class="m-text m-primary">“Na me idaṁ ruccati cakkavāka,</span><br />
</p>
<p id="ja434c5p2">
<span class="m-text m-primary">Asmiṁ bhave bhojanasannikāso;</span><br />
</p>
<p id="ja434c5p3">
<span class="m-text m-primary">Ahosi pubbe tato me aññathā,</span><br />
</p>
<p id="ja434c5p4">
<span class="m-text m-primary">Icceva me vimati ettha jātā.</span><br />
</p>
<p id="ja434c6p1">
<span class="m-text m-primary">Ahampi maṁsāni phalāni bhuñje,</span><br />
</p>
<p id="ja434c6p2">
<span class="m-text m-primary">Annāni ca loṇiyateliyāni;</span><br />
</p>
<p id="ja434c6p3">
<span class="m-text m-primary">Rasaṁ manussesu labhāmi bhottuṁ,</span><br />
</p>
<p id="ja434c6p4">
<span class="m-text m-primary">Sūrova saṅgāmamukhaṁ vijetvā;</span><br />
</p>
<p id="ja434c6p5">
<span class="m-text m-primary">Na ca me tādiso vaṇṇo,</span><br />
</p>
<p id="ja434c6p6">
<span class="m-text m-primary">Cakkavāka yathā tava”.</span><br />
</p>
<p id="ja434c7p1">
<span class="m-text m-primary">“Asuddhabhakkhosi khaṇānupātī,</span><br />
</p>
<p id="ja434c7p2">
<span class="m-text m-primary">Kicchena te labbhati annapānaṁ;</span><br />
</p>
<p id="ja434c7p3">
<span class="m-text m-primary">Na tussasī rukkhaphalehi dhaṅka,</span><br />
</p>
<p id="ja434c7p4">
<span class="m-text m-primary">Maṁsāni vā yāni susānamajjhe.</span><br />
</p>
<p id="ja434c8p1">
<span class="m-text m-primary">Yo sāhasena adhigamma bhoge,</span><br />
</p>
<p id="ja434c8p2">
<span class="m-text m-primary">Paribhuñjati dhaṅka khaṇānupātī;</span><br />
</p>
<p id="ja434c8p3">
<span class="m-text m-primary">Tato upakkosati naṁ sabhāvo,</span><br />
</p>
<p id="ja434c8p4">
<span class="m-text m-primary">Upakkuṭṭho vaṇṇabalaṁ jahāti.</span><br />
</p>
<p id="ja434c9p1">
<span class="m-text m-primary">Appampi ce nibbutiṁ bhuñjatī yadi,</span><br />
</p>
<p id="ja434c9p2">
<span class="m-text m-primary">Asāhasena aparūpaghātī;</span><br />
</p>
<p id="ja434c9p3">
<span class="m-text m-primary">Balañca vaṇṇo ca tadassa hoti,</span><br />
</p>
<p id="ja434c9p4">
<span class="m-text m-primary">Na hi sabbo āhāramayena vaṇṇo”ti.</span><br />
</p>
<p id="ja434c10p1">
<span class="m-text m-primary">Cakkavākajātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>