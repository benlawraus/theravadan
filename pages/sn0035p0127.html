<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn35 &raquo; Saṁyutta Nikāya 35.127 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0035p0127.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn35-index.html">sn35</a> &raquo;
          </span>
          Saṁyutta Nikāya 35.127
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/sn0035p0126.html">Previous</a></div>
<div class="m-col-s-6 m-text-right">
<a href="https://www.theravadan.org/pages/sn0035p0128.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.127</span></p>
<p id="sn35p127c0p2">
<span class="pali m-text">13. Gahapativagga</span><br />
<span class="sujato m-text">13. Householders</span><br />
</p>
<section id="bharadvajasutta">
<span id="sn35p127c0p3"></span><h2><span class="pali m-text">Bhāradvājasutta</span></h2>
<p><span class="sujato m-text">With Bhāradvāja</span></p>
<p id="sn35p127c1p1">
<span class="pali m-text">Ekaṁ samayaṁ āyasmā piṇḍolabhāradvājo kosambiyaṁ viharati ghositārāme.</span><br />
<span class="sujato m-text">At one time Venerable Bhāradvāja the Alms-gatherer was staying near Kosambī, in Ghosita’s Monastery.</span><br />
</p>
<p id="sn35p127c1p2">
<span class="pali m-text">Atha kho rājā udeno yenāyasmā piṇḍolabhāradvājo tenupasaṅkami; upasaṅkamitvā āyasmatā piṇḍolabhāradvājena saddhiṁ sammodi.</span><br />
<span class="sujato m-text">Then King Udena went up to Bhāradvāja the Alms-gatherer and exchanged greetings with him.</span><br />
</p>
<p id="sn35p127c1p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho rājā udeno āyasmantaṁ piṇḍolabhāradvājaṁ etadavoca:</span><br />
<span class="sujato m-text">When the greetings and polite conversation were over, he sat down to one side, and said to him:</span><br />
</p>
<p id="sn35p127c1p4">
<span class="pali m-text">“ko nu kho, bho bhāradvāja, hetu ko paccayo yenime daharā bhikkhū susū kāḷakesā bhadrena yobbanena samannāgatā paṭhamena vayasā anikīḷitāvino kāmesu yāvajīvaṁ paripuṇṇaṁ parisuddhaṁ brahmacariyaṁ caranti, addhānañca āpādentī”ti?</span><br />
<span class="sujato m-text">“Master Bhāradvāja, there are these young monks who are youthful, black-haired, blessed with youth, in the prime of life; and they’ve never played around with sensual pleasures. What is the cause, what is the reason why they practice the full and pure spiritual life as long as they live, maintaining it for a long time?”</span><br />
</p>
<p id="sn35p127c1p5">
<span class="pali m-text">“Vuttaṁ kho etaṁ, mahārāja, tena bhagavatā jānatā passatā arahatā sammāsambuddhena:</span><br />
<span class="sujato m-text">“Great king, this has been stated by the Blessed One, who knows and sees, the perfected one, the fully awakened Buddha:</span><br />
</p>
<p id="sn35p127c1p6">
<span class="pali m-text">‘etha tumhe, bhikkhave, mātumattīsu mātucittaṁ upaṭṭhapetha, bhaginimattīsu bhaginicittaṁ upaṭṭhapetha, dhītumattīsu dhītucittaṁ upaṭṭhapethā’ti.</span><br />
<span class="sujato m-text">‘Please, monks, think of women your mother’s age as your mother. Think of women your sister’s age as your sister. And think of women your daughter’s age as your daughter.’</span><br />
</p>
<p id="sn35p127c1p7">
<span class="pali m-text">Ayaṁ kho, mahārāja, hetu, ayaṁ paccayo yenime daharā bhikkhū susū kāḷakesā bhadrena yobbanena samannāgatā paṭhamena vayasā anikīḷitāvino kāmesu yāvajīvaṁ paripuṇṇaṁ parisuddhaṁ brahmacariyaṁ caranti, addhānañca āpādentī”ti.</span><br />
<span class="sujato m-text">This is a cause, great king, this is a reason why these young monks practice the full and pure spiritual life as long as they live, maintaining it for a long time.”</span><br />
</p>
<p id="sn35p127c2p1">
<span class="pali m-text">“Lolaṁ kho, bho bhāradvāja, cittaṁ.</span><br />
<span class="sujato m-text">“But Master Bhāradvāja, the mind is wanton.</span><br />
</p>
<p id="sn35p127c2p2">
<span class="pali m-text">Appekadā mātumattīsupi lobhadhammā uppajjanti, bhaginimattīsupi lobhadhammā uppajjanti, dhītumattīsupi lobhadhammā uppajjanti.</span><br />
<span class="sujato m-text">Sometimes thoughts of desire come up even for women your mother’s age, your sister’s age, or your daughter’s age.</span><br />
</p>
<p id="sn35p127c2p3">
<span class="pali m-text">Atthi nu kho, bho bhāradvāja, añño ca hetu, añño ca paccayo yenime daharā bhikkhū susū kāḷakesā …pe… addhānañca āpādentī”ti?</span><br />
<span class="sujato m-text">Is there another cause, another reason why these young monks live the full and pure spiritual life for their entire life?”</span><br />
</p>
<p id="sn35p127c3p1">
<span class="pali m-text">“Vuttaṁ kho etaṁ, mahārāja, tena bhagavatā jānatā passatā arahatā sammāsambuddhena:</span><br />
<span class="sujato m-text">“Great king, this has been stated by the Blessed One, who knows and sees, the perfected one, the fully awakened Buddha:</span><br />
</p>
<p id="sn35p127c3p2">
<span class="pali m-text">‘etha tumhe, bhikkhave, imameva kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhatha—</span><br />
<span class="sujato m-text">‘Please, monks, examine your own body up from the soles of the feet and down from the tips of the hairs, wrapped in skin and full of many kinds of filth.</span><br />
</p>
<p id="sn35p127c3p3">
<span class="pali m-text">atthi imasmiṁ kāye kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttan’ti.</span><br />
<span class="sujato m-text">In this body there is head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces, bile, phlegm, pus, blood, sweat, fat, tears, grease, saliva, snot, synovial fluid, urine.’</span><br />
</p>
<p id="sn35p127c3p4">
<span class="pali m-text">Ayampi kho, mahārāja, hetu, ayaṁ paccayo yenime daharā bhikkhū susū kāḷakesā …pe… addhānañca āpādentī”ti.</span><br />
<span class="sujato m-text">This is also a cause, great king, this is a reason why these young monks live the full and pure spiritual life for their entire life, maintaining it for a long time.”</span><br />
</p>
<p id="sn35p127c3p5">
<span class="pali m-text">“Ye te, bho bhāradvāja, bhikkhū bhāvitakāyā bhāvitasīlā bhāvitacittā bhāvitapaññā, tesaṁ taṁ sukaraṁ hoti.</span><br />
<span class="sujato m-text">“This is easy to do for those mendicants who have developed their physical endurance, ethics, mind, and wisdom.</span><br />
</p>
<p id="sn35p127c3p6">
<span class="pali m-text">Ye ca kho te, bho bhāradvāja, bhikkhū abhāvitakāyā abhāvitasīlā abhāvitacittā abhāvitapaññā, tesaṁ taṁ dukkaraṁ hoti.</span><br />
<span class="sujato m-text">But it’s hard to do for those mendicants who have not developed their physical endurance, ethics, mind, and wisdom.</span><br />
</p>
<p id="sn35p127c3p7">
<span class="pali m-text">Appekadā, bho bhāradvāja, asubhato manasi karissāmīti subhatova āgacchati.</span><br />
<span class="sujato m-text">Sometimes I plan to focus on something as ugly, but only its beauty comes to mind.</span><br />
</p>
<p id="sn35p127c3p8">
<span class="pali m-text">Atthi nu kho, bho bhāradvāja, añño ca kho hetu añño ca paccayo yenime daharā bhikkhū susū kāḷakesā …pe… addhānañca āpādentī”ti?</span><br />
<span class="sujato m-text">Is there another cause, another reason why these young monks live the full and pure spiritual life for their entire life?”</span><br />
</p>
<p id="sn35p127c4p1">
<span class="pali m-text">“Vuttaṁ kho etaṁ, mahārāja, tena bhagavatā jānatā passatā arahatā sammāsambuddhena:</span><br />
<span class="sujato m-text">“Great king, this has been stated by the Blessed One, who knows and sees, the perfected one, the fully awakened Buddha:</span><br />
</p>
<p id="sn35p127c4p2">
<span class="pali m-text">‘etha tumhe, bhikkhave, indriyesu guttadvārā viharatha.</span><br />
<span class="sujato m-text">‘Please, monks, live with sense doors guarded.</span><br />
</p>
<p id="sn35p127c4p3">
<span class="pali m-text">Cakkhunā rūpaṁ disvā mā nimittaggāhino ahuvattha, mānubyañjanaggāhino.</span><br />
<span class="sujato m-text">When you see a sight with your eyes, don’t get caught up in the features and details.</span><br />
</p>
<p id="sn35p127c4p4">
<span class="pali m-text">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjatha. Rakkhatha cakkhundriyaṁ; cakkhundriye saṁvaraṁ āpajjatha.</span><br />
<span class="sujato m-text">If the faculty of sight were left unrestrained, bad unskillful qualities of covetousness and bitterness would become overwhelming. For this reason, practice restraint, protect the faculty of sight, and achieve its restraint.</span><br />
</p>
<p id="sn35p127c4p5">
<span class="pali m-text">Sotena saddaṁ sutvā …pe…</span><br />
<span class="sujato m-text">When you hear a sound with your ears …</span><br />
</p>
<p id="sn35p127c4p6">
<span class="pali m-text">ghānena gandhaṁ ghāyitvā …</span><br />
<span class="sujato m-text">When you smell an odor with your nose …</span><br />
</p>
<p id="sn35p127c4p7">
<span class="pali m-text">jivhāya rasaṁ sāyitvā …</span><br />
<span class="sujato m-text">When you taste a flavor with your tongue …</span><br />
</p>
<p id="sn35p127c4p8">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When you feel a touch with your body …</span><br />
</p>
<p id="sn35p127c4p9">
<span class="pali m-text">manasā dhammaṁ viññāya mā nimittaggāhino ahuvattha, mānubyañjanaggāhino.</span><br />
<span class="sujato m-text">When you know a thought with your mind, don’t get caught up in the features and details.</span><br />
</p>
<p id="sn35p127c4p10">
<span class="pali m-text">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjatha. Rakkhatha manindriyaṁ; manindriye saṁvaraṁ āpajjathā’ti.</span><br />
<span class="sujato m-text">If the faculty of mind were left unrestrained, bad unskillful qualities of covetousness and bitterness would become overwhelming. For this reason, practice restraint, protect the faculty of mind, and achieve its restraint.’</span><br />
</p>
<p id="sn35p127c4p11">
<span class="pali m-text">Ayampi kho, mahārāja, hetu ayaṁ paccayo yenime daharā bhikkhū susū kāḷakesā bhadrena yobbanena samannāgatā paṭhamena vayasā anikīḷitāvino kāmesu yāvajīvaṁ paripuṇṇaṁ parisuddhaṁ brahmacariyaṁ caranti, addhānañca āpādentī”ti.</span><br />
<span class="sujato m-text">This is also a cause, great king, this is a reason why these young monks practice the full and pure spiritual life as long as they live, maintaining it for a long time.”</span><br />
</p>
<p id="sn35p127c5p1">
<span class="pali m-text">“Acchariyaṁ, bho bhāradvāja; abbhutaṁ, bho bhāradvāja.</span><br />
<span class="sujato m-text">“It’s incredible, Master Bhāradvāja, it’s amazing!</span><br />
</p>
<p id="sn35p127c5p2">
<span class="pali m-text">Yāva subhāsitañcidaṁ, bho bhāradvāja, tena bhagavatā jānatā passatā arahatā sammāsambuddhena.</span><br />
<span class="sujato m-text">How well this was said by the Buddha!</span><br />
</p>
<p id="sn35p127c5p3">
<span class="pali m-text">Esova kho, bho bhāradvāja, hetu, esa paccayo yenime daharā bhikkhū susū kāḷakesā bhadrena yobbanena samannāgatā paṭhamena vayasā anikīḷitāvino kāmesu yāvajīvaṁ paripuṇṇaṁ parisuddhaṁ brahmacariyaṁ caranti, addhānañca āpādentīti.</span><br />
<span class="sujato m-text">This is the real cause, this is the reason why these young monks practice the full and pure spiritual life as long as they live, maintaining it for a long time.</span><br />
</p>
<p id="sn35p127c5p4">
<span class="pali m-text">Ahampi kho, bho bhāradvāja, yasmiṁ samaye arakkhiteneva kāyena, arakkhitāya vācāya, arakkhitena cittena, anupaṭṭhitāya satiyā, asaṁvutehi indriyehi antepuraṁ pavisāmi, ativiya maṁ tasmiṁ samaye lobhadhammā parisahanti.</span><br />
<span class="sujato m-text">For sometimes I too enter the harem with unprotected body, speech, mind, mindfulness, and sense faculties. At those times powerful thoughts of desire get the better of me.</span><br />
</p>
<p id="sn35p127c5p5">
<span class="pali m-text">Yasmiñca khvāhaṁ, bho bhāradvāja, samaye rakkhiteneva kāyena, rakkhitāya vācāya, rakkhitena cittena, upaṭṭhitāya satiyā, saṁvutehi indriyehi antepuraṁ pavisāmi, na maṁ tathā tasmiṁ samaye lobhadhammā parisahanti.</span><br />
<span class="sujato m-text">But sometimes I enter the harem with protected body, speech, mind, mindfulness, and sense faculties. At those times such thoughts of desire don’t get the better of me.</span><br />
</p>
<p id="sn35p127c5p6">
<span class="pali m-text">Abhikkantaṁ, bho bhāradvāja, abhikkantaṁ, bho bhāradvāja.</span><br />
<span class="sujato m-text">Excellent, Master Bhāradvāja! Excellent!</span><br />
</p>
<p id="sn35p127c5p7">
<span class="pali m-text">Seyyathāpi, bho bhāradvāja, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā bhāradvājena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Bhāradvāja has made the teaching clear in many ways.</span><br />
</p>
<p id="sn35p127c5p8">
<span class="pali m-text">Esāhaṁ, bho bhāradvāja, taṁ bhagavantaṁ saraṇaṁ gacchāmi, dhammañca, bhikkhusaṅghañca.</span><br />
<span class="sujato m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="sn35p127c5p9">
<span class="pali m-text">Upāsakaṁ maṁ bhavaṁ bhāradvājo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Bhāradvāja remember me as a lay follower who has gone for refuge for life.”</span><br />
</p>
<p id="sn35p127c5p10">
<span class="pali m-text">Catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>