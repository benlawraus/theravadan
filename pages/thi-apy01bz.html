<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/thi-apy01bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://www.theravadan.org/pages/thi-apy01bz.html" />
  <meta property="og:description" content="Khattiyāvagga 8 Puṇṇikātherīapadāna “Vipassino bhagavato, sikhino vessabhussa ca; Kakusandhassa munino, koṇāgamanatādino. Kassapassa ca buddhassa, pabbajitvāna sāsane; Bhikkhunī sīlasampannā, nipakā saṁvutindriyā. Bahussutā dhammadharā, dhammatthapaṭipucchikā; Uggahetā ca dhammānaṁ, sotā payirupāsitā. Desentī janamajjhehaṁ, ahosiṁ jinasāsane; Bāhusaccena tenāhaṁ, pesalā atimaññisaṁ. Pacchime ca bhave dāni, sāvatthiyaṁ puruttame; Anāthapiṇḍino gehe, jātāha …" />
  <meta name="twitter:description" content="Khattiyāvagga 8 Puṇṇikātherīapadāna “Vipassino bhagavato, sikhino vessabhussa ca; Kakusandhassa munino, koṇāgamanatādino. Kassapassa ca buddhassa, pabbajitvāna sāsane; Bhikkhunī sīlasampannā, nipakā saṁvutindriyā. Bahussutā dhammadharā, dhammatthapaṭipucchikā; Uggahetā ca dhammānaṁ, sotā payirupāsitā. Desentī janamajjhehaṁ, ahosiṁ jinasāsane; Bāhusaccena tenāhaṁ, pesalā atimaññisaṁ. Pacchime ca bhave dāni, sāvatthiyaṁ puruttame; Anāthapiṇḍino gehe, jātāha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="khattiyavagga">
<h2><a href="#khattiyavagga">Khattiyāvagga</a></h2>
<section id="punnikatheriapadana">
<h3><a href="#punnikatheriapadana">8 Puṇṇikātherīapadāna</a></h3>
<p id="thi-ap38c1p1">
<span class="m-text m-primary">“Vipassino bhagavato,</span><br />
</p>
<p id="thi-ap38c1p2">
<span class="m-text m-primary">sikhino vessabhussa ca;</span><br />
</p>
<p id="thi-ap38c1p3">
<span class="m-text m-primary">Kakusandhassa munino,</span><br />
</p>
<p id="thi-ap38c1p4">
<span class="m-text m-primary">koṇāgamanatādino.</span><br />
</p>
<p id="thi-ap38c2p1">
<span class="m-text m-primary">Kassapassa ca buddhassa,</span><br />
</p>
<p id="thi-ap38c2p2">
<span class="m-text m-primary">pabbajitvāna sāsane;</span><br />
</p>
<p id="thi-ap38c2p3">
<span class="m-text m-primary">Bhikkhunī sīlasampannā,</span><br />
</p>
<p id="thi-ap38c2p4">
<span class="m-text m-primary">nipakā saṁvutindriyā.</span><br />
</p>
<p id="thi-ap38c3p1">
<span class="m-text m-primary">Bahussutā dhammadharā,</span><br />
</p>
<p id="thi-ap38c3p2">
<span class="m-text m-primary">dhammatthapaṭipucchikā;</span><br />
</p>
<p id="thi-ap38c3p3">
<span class="m-text m-primary">Uggahetā ca dhammānaṁ,</span><br />
</p>
<p id="thi-ap38c3p4">
<span class="m-text m-primary">sotā payirupāsitā.</span><br />
</p>
<p id="thi-ap38c4p1">
<span class="m-text m-primary">Desentī janamajjhehaṁ,</span><br />
</p>
<p id="thi-ap38c4p2">
<span class="m-text m-primary">ahosiṁ jinasāsane;</span><br />
</p>
<p id="thi-ap38c4p3">
<span class="m-text m-primary">Bāhusaccena tenāhaṁ,</span><br />
</p>
<p id="thi-ap38c4p4">
<span class="m-text m-primary">pesalā atimaññisaṁ.</span><br />
</p>
<p id="thi-ap38c5p1">
<span class="m-text m-primary">Pacchime ca bhave dāni,</span><br />
</p>
<p id="thi-ap38c5p2">
<span class="m-text m-primary">sāvatthiyaṁ puruttame;</span><br />
</p>
<p id="thi-ap38c5p3">
<span class="m-text m-primary">Anāthapiṇḍino gehe,</span><br />
</p>
<p id="thi-ap38c5p4">
<span class="m-text m-primary">jātāhaṁ kumbhadāsiyā.</span><br />
</p>
<p id="thi-ap38c6p1">
<span class="m-text m-primary">Gatā udakahāriyaṁ,</span><br />
</p>
<p id="thi-ap38c6p2">
<span class="m-text m-primary">sotthiyaṁ dijamaddasaṁ;</span><br />
</p>
<p id="thi-ap38c6p3">
<span class="m-text m-primary">Sītaṭṭaṁ toyamajjhamhi,</span><br />
</p>
<p id="thi-ap38c6p4">
<span class="m-text m-primary">taṁ disvā idamabraviṁ.</span><br />
</p>
<p id="thi-ap38c7p1">
<span class="m-text m-primary">‘Udahārī ahaṁ sīte,</span><br />
</p>
<p id="thi-ap38c7p2">
<span class="m-text m-primary">sadā udakamotariṁ;</span><br />
</p>
<p id="thi-ap38c7p3">
<span class="m-text m-primary">Ayyānaṁ daṇḍabhayabhītā,</span><br />
</p>
<p id="thi-ap38c7p4">
<span class="m-text m-primary">vācādosabhayaṭṭitā.</span><br />
</p>
<p id="thi-ap38c8p1">
<span class="m-text m-primary">Kassa brāhmaṇa tvaṁ bhīto,</span><br />
</p>
<p id="thi-ap38c8p2">
<span class="m-text m-primary">sadā udakamotari;</span><br />
</p>
<p id="thi-ap38c8p3">
<span class="m-text m-primary">Vedhamānehi gattehi,</span><br />
</p>
<p id="thi-ap38c8p4">
<span class="m-text m-primary">sītaṁ vedayase bhusaṁ’.</span><br />
</p>
<p id="thi-ap38c9p1">
<span class="m-text m-primary">‘Jānantī vata maṁ bhoti,</span><br />
</p>
<p id="thi-ap38c9p2">
<span class="m-text m-primary">puṇṇike paripucchasi;</span><br />
</p>
<p id="thi-ap38c9p3">
<span class="m-text m-primary">Karontaṁ kusalaṁ kammaṁ,</span><br />
</p>
<p id="thi-ap38c9p4">
<span class="m-text m-primary">rundhantaṁ katapāpakaṁ.</span><br />
</p>
<p id="thi-ap38c10p1">
<span class="m-text m-primary">Yo ce vuḍḍho daharo vā,</span><br />
</p>
<p id="thi-ap38c10p2">
<span class="m-text m-primary">pāpakammaṁ pakubbati;</span><br />
</p>
<p id="thi-ap38c10p3">
<span class="m-text m-primary">Dakābhisiñcanā sopi,</span><br />
</p>
<p id="thi-ap38c10p4">
<span class="m-text m-primary">pāpakammā pamuccati’.</span><br />
</p>
<p id="thi-ap38c11p1">
<span class="m-text m-primary">Uttarantassa akkhāsiṁ,</span><br />
</p>
<p id="thi-ap38c11p2">
<span class="m-text m-primary">dhammatthasaṁhitaṁ padaṁ;</span><br />
</p>
<p id="thi-ap38c11p3">
<span class="m-text m-primary">Tañca sutvā sa saṁviggo,</span><br />
</p>
<p id="thi-ap38c11p4">
<span class="m-text m-primary">pabbajitvārahā ahu.</span><br />
</p>
<p id="thi-ap38c12p1">
<span class="m-text m-primary">Pūrentī ūnakasataṁ,</span><br />
</p>
<p id="thi-ap38c12p2">
<span class="m-text m-primary">jātā dāsikule yato;</span><br />
</p>
<p id="thi-ap38c12p3">
<span class="m-text m-primary">Tato puṇṇāti nāmaṁ me,</span><br />
</p>
<p id="thi-ap38c12p4">
<span class="m-text m-primary">bhujissaṁ maṁ akaṁsu te.</span><br />
</p>
<p id="thi-ap38c13p1">
<span class="m-text m-primary">Seṭṭhiṁ tatonujānetvā,</span><br />
</p>
<p id="thi-ap38c13p2">
<span class="m-text m-primary">pabbajiṁ anagāriyaṁ;</span><br />
</p>
<p id="thi-ap38c13p3">
<span class="m-text m-primary">Na cireneva kālena,</span><br />
</p>
<p id="thi-ap38c13p4">
<span class="m-text m-primary">arahattamapāpuṇiṁ.</span><br />
</p>
<p id="thi-ap38c14p1">
<span class="m-text m-primary">Iddhīsu ca vasī homi,</span><br />
</p>
<p id="thi-ap38c14p2">
<span class="m-text m-primary">dibbāya sotadhātuyā;</span><br />
</p>
<p id="thi-ap38c14p3">
<span class="m-text m-primary">Cetopariyañāṇassa,</span><br />
</p>
<p id="thi-ap38c14p4">
<span class="m-text m-primary">vasī homi mahāmune.</span><br />
</p>
<p id="thi-ap38c15p1">
<span class="m-text m-primary">Pubbenivāsaṁ jānāmi,</span><br />
</p>
<p id="thi-ap38c15p2">
<span class="m-text m-primary">dibbacakkhu visodhitaṁ;</span><br />
</p>
<p id="thi-ap38c15p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap38c15p4">
<span class="m-text m-primary">natthi dāni punabbhavo.</span><br />
</p>
<p id="thi-ap38c16p1">
<span class="m-text m-primary">Atthadhammaniruttīsu,</span><br />
</p>
<p id="thi-ap38c16p2">
<span class="m-text m-primary">paṭibhāne tatheva ca;</span><br />
</p>
<p id="thi-ap38c16p3">
<span class="m-text m-primary">Ñāṇaṁ me vimalaṁ suddhaṁ,</span><br />
</p>
<p id="thi-ap38c16p4">
<span class="m-text m-primary">buddhaseṭṭhassa vāhasā.</span><br />
</p>
<p id="thi-ap38c17p1">
<span class="m-text m-primary">Bhāvanāya mahāpaññā,</span><br />
</p>
<p id="thi-ap38c17p2">
<span class="m-text m-primary">suteneva sutāvinī;</span><br />
</p>
<p id="thi-ap38c17p3">
<span class="m-text m-primary">Mānena nīcakulajā,</span><br />
</p>
<p id="thi-ap38c17p4">
<span class="m-text m-primary">na hi kammaṁ vinassati.</span><br />
</p>
<p id="thi-ap38c18p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap38c18p2">
<span class="m-text m-primary">…pe…</span><br />
</p>
<p id="thi-ap38c18p3">
<span class="m-text m-primary">viharāmi anāsavā.</span><br />
</p>
<p id="thi-ap38c19p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap38c19p2">
<span class="m-text m-primary">…pe…</span><br />
</p>
<p id="thi-ap38c19p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap38c20p1">
<span class="m-text m-primary">Paṭisambhidā catasso,</span><br />
</p>
<p id="thi-ap38c20p2">
<span class="m-text m-primary">…pe…</span><br />
</p>
<p id="thi-ap38c20p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap38c21p1">
<span class="m-text m-primary">Itthaṁ sudaṁ puṇṇikā bhikkhunī imā gāthāyo abhāsitthāti.</span><br />
</p>
<p id="thi-ap38c22p1">
<span class="m-text m-primary">Puṇṇikātheriyāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>