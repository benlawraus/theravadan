<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0490.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0489.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0491.html">Next</a></div>
</div>
<p id="ja490c0p2">
<span class="pali m-text">Pakiṇṇakanipāta</span><br />
</p>
<p id="ja490c0p3">
<span class="pali m-text">Sālikedāravagga</span><br />
</p>
<section id="pancuposathikajataka">
<span id="ja490c0p4"></span><h2><span class="pali m-text">7. Pañcuposathikajātaka</span></h2>
<p id="ja490c1p1">
<span class="pali m-text">“Appossukko dāni tuvaṁ kapota,</span><br />
</p>
<p id="ja490c1p2">
<span class="pali m-text">Vihaṅgama na tava bhojanattho;</span><br />
</p>
<p id="ja490c1p3">
<span class="pali m-text">Khudaṁ pipāsaṁ adhivāsayanto,</span><br />
</p>
<p id="ja490c1p4">
<span class="pali m-text">Kasmā bhavaṁposathiko kapota”.</span><br />
</p>
<p id="ja490c2p1">
<span class="pali m-text">“Ahaṁ pure giddhigato kapotiyā,</span><br />
</p>
<p id="ja490c2p2">
<span class="pali m-text">Asmiṁ padesasmimubho ramāma;</span><br />
</p>
<p id="ja490c2p3">
<span class="pali m-text">Athaggahī sākuṇiko kapotiṁ,</span><br />
</p>
<p id="ja490c2p4">
<span class="pali m-text">Akāmako tāya vinā ahosiṁ.</span><br />
</p>
<p id="ja490c3p1">
<span class="pali m-text">Nānābhavā vippayogena tassā,</span><br />
</p>
<p id="ja490c3p2">
<span class="pali m-text">Manomayaṁ vedana vedayāmi;</span><br />
</p>
<p id="ja490c3p3">
<span class="pali m-text">Tasmā ahaṁposathaṁ pālayāmi,</span><br />
</p>
<p id="ja490c3p4">
<span class="pali m-text">Rāgo mamaṁ mā punarāgamāsi”.</span><br />
</p>
<p id="ja490c4p1">
<span class="pali m-text">“Anujjugāmī uragā dujivha,</span><br />
</p>
<p id="ja490c4p2">
<span class="pali m-text">Dāṭhāvudho ghoravisosi sappa;</span><br />
</p>
<p id="ja490c4p3">
<span class="pali m-text">Khudaṁ pipāsaṁ adhivāsayanto,</span><br />
</p>
<p id="ja490c4p4">
<span class="pali m-text">Kasmā bhavaṁposathiko nu dīgha.</span><br />
</p>
<p id="ja490c5p1">
<span class="pali m-text">Usabho ahū balavā gāmikassa,</span><br />
</p>
<p id="ja490c5p2">
<span class="pali m-text">Calakkakū vaṇṇabalūpapanno;</span><br />
</p>
<p id="ja490c5p3">
<span class="pali m-text">So maṁ akkami taṁ kupito aḍaṁsiṁ,</span><br />
</p>
<p id="ja490c5p4">
<span class="pali m-text">Dukkhābhitunno maraṇaṁ upāgā.</span><br />
</p>
<p id="ja490c6p1">
<span class="pali m-text">Tato janā nikkhamitvāna gāmā,</span><br />
</p>
<p id="ja490c6p2">
<span class="pali m-text">Kanditvā roditvā apakkamiṁsu;</span><br />
</p>
<p id="ja490c6p3">
<span class="pali m-text">Tasmā ahaṁposathaṁ pālayāmi,</span><br />
</p>
<p id="ja490c6p4">
<span class="pali m-text">Kodho mamaṁ mā punarāgamāsi.</span><br />
</p>
<p id="ja490c7p1">
<span class="pali m-text">Matāna maṁsāni bahū susāne,</span><br />
</p>
<p id="ja490c7p2">
<span class="pali m-text">Manuññarūpaṁ tava bhojane taṁ;</span><br />
</p>
<p id="ja490c7p3">
<span class="pali m-text">Khudaṁ pipāsaṁ adhivāsayanto,</span><br />
</p>
<p id="ja490c7p4">
<span class="pali m-text">Kasmā bhavaṁposathiko siṅgāla.</span><br />
</p>
<p id="ja490c8p1">
<span class="pali m-text">Pavisi kucchiṁ mahato gajassa,</span><br />
</p>
<p id="ja490c8p2">
<span class="pali m-text">Kuṇape rato hatthimaṁsesu giddho;</span><br />
</p>
<p id="ja490c8p3">
<span class="pali m-text">Uṇho ca vāto tikhiṇā ca rasmiyo,</span><br />
</p>
<p id="ja490c8p4">
<span class="pali m-text">Te sosayuṁ tassa karīsamaggaṁ.</span><br />
</p>
<p id="ja490c9p1">
<span class="pali m-text">Kiso ca paṇḍū ca ahaṁ bhadante,</span><br />
</p>
<p id="ja490c9p2">
<span class="pali m-text">Na me ahū nikkhamanāya maggo;</span><br />
</p>
<p id="ja490c9p3">
<span class="pali m-text">Mahā ca megho sahasā pavassi,</span><br />
</p>
<p id="ja490c9p4">
<span class="pali m-text">So temayī tassa karīsamaggaṁ.</span><br />
</p>
<p id="ja490c10p1">
<span class="pali m-text">Tato ahaṁ nikkhamisaṁ bhadante,</span><br />
</p>
<p id="ja490c10p2">
<span class="pali m-text">Cando yathā rāhumukhā pamutto;</span><br />
</p>
<p id="ja490c10p3">
<span class="pali m-text">Tasmā ahaṁposathaṁ pālayāmi,</span><br />
</p>
<p id="ja490c10p4">
<span class="pali m-text">Lobho mamaṁ mā punarāgamāsi.</span><br />
</p>
<p id="ja490c11p1">
<span class="pali m-text">Vammīkathūpasmiṁ kipillikāni,</span><br />
</p>
<p id="ja490c11p2">
<span class="pali m-text">Nippothayanto tuvaṁ pure carāsi;</span><br />
</p>
<p id="ja490c11p3">
<span class="pali m-text">Khudaṁ pipāsaṁ adhivāsayanto,</span><br />
</p>
<p id="ja490c11p4">
<span class="pali m-text">Kasmā bhavaṁposathiko nu accha.</span><br />
</p>
<p id="ja490c12p1">
<span class="pali m-text">Sakaṁ niketaṁ atihīḷayāno,</span><br />
</p>
<p id="ja490c12p2">
<span class="pali m-text">Atricchatā mallagāmaṁ agacchiṁ;</span><br />
</p>
<p id="ja490c12p3">
<span class="pali m-text">Tato janā nikkhamitvāna gāmā,</span><br />
</p>
<p id="ja490c12p4">
<span class="pali m-text">Kodaṇḍakena paripothayiṁsu maṁ.</span><br />
</p>
<p id="ja490c13p1">
<span class="pali m-text">So bhinnasīso ruhiramakkhitaṅgo,</span><br />
</p>
<p id="ja490c13p2">
<span class="pali m-text">Paccāgamāsiṁ sakaṁ niketaṁ;</span><br />
</p>
<p id="ja490c13p3">
<span class="pali m-text">Tasmā ahaṁposathaṁ pālayāmi,</span><br />
</p>
<p id="ja490c13p4">
<span class="pali m-text">Atricchatā mā punarāgamāsi”.</span><br />
</p>
<p id="ja490c14p1">
<span class="pali m-text">“Yaṁ no apucchittha tuvaṁ bhadante,</span><br />
</p>
<p id="ja490c14p2">
<span class="pali m-text">Sabbeva byākarimha yathāpajānaṁ;</span><br />
</p>
<p id="ja490c14p3">
<span class="pali m-text">Mayampi pucchāma tuvaṁ bhadante,</span><br />
</p>
<p id="ja490c14p4">
<span class="pali m-text">Kasmā bhavaṁposathiko nu brahme”.</span><br />
</p>
<p id="ja490c15p1">
<span class="pali m-text">“Anūpalitto mama assamamhi,</span><br />
</p>
<p id="ja490c15p2">
<span class="pali m-text">Paccekabuddho muhuttaṁ nisīdi;</span><br />
</p>
<p id="ja490c15p3">
<span class="pali m-text">So maṁ avedī gatimāgatiñca,</span><br />
</p>
<p id="ja490c15p4">
<span class="pali m-text">Nāmañca gottaṁ caraṇañca sabbaṁ.</span><br />
</p>
<p id="ja490c16p1">
<span class="pali m-text">Evampahaṁ vandi na tassa pāde,</span><br />
</p>
<p id="ja490c16p2">
<span class="pali m-text">Na cāpi naṁ mānagatena pucchiṁ;</span><br />
</p>
<p id="ja490c16p3">
<span class="pali m-text">Tasmā ahaṁposathaṁ pālayāmi,</span><br />
</p>
<p id="ja490c16p4">
<span class="pali m-text">Māno mamaṁ mā punarāgamāsī”ti.</span><br />
</p>
<p id="ja490c17p1">
<span class="pali m-text">Pañcuposathikajātakaṁ sattamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>