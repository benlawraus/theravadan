<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0e4z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0e4z.html" />
  <meta property="og:description" content="Catukkanipāta Kokilavagga 10. Visayhajātaka “Adāsi dānāni pure visayha, Dadato ca te khayadhammo ahosi; Ito parañce na dadeyya dānaṁ, Tiṭṭheyyuṁ te saṁyamantassa bhogā”. “Anariyamariyena sahassanetta, Suduggatenāpi akiccamāhu; Mā vo dhanaṁ taṁ ahu devarāja, Yaṁ bhogahetu vijahemu saddhaṁ. Yena eko ratho yāti, yāti tenāparo ratho; Porāṇaṁ nihitaṁ vattaṁ, vattataññeva …" />
  <meta name="twitter:description" content="Catukkanipāta Kokilavagga 10. Visayhajātaka “Adāsi dānāni pure visayha, Dadato ca te khayadhammo ahosi; Ito parañce na dadeyya dānaṁ, Tiṭṭheyyuṁ te saṁyamantassa bhogā”. “Anariyamariyena sahassanetta, Suduggatenāpi akiccamāhu; Mā vo dhanaṁ taṁ ahu devarāja, Yaṁ bhogahetu vijahemu saddhaṁ. Yena eko ratho yāti, yāti tenāparo ratho; Porāṇaṁ nihitaṁ vattaṁ, vattataññeva …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="catukkanipata">
<h2><a href="#catukkanipata">Catukkanipāta</a></h2>
<section id="kokilavagga">
<h3><a href="#kokilavagga">Kokilavagga</a></h3>
<section id="visayhajataka">
<h4><a href="#visayhajataka">10. Visayhajātaka</a></h4>
<p id="ja340c1p1">
<span class="m-text m-primary">“Adāsi dānāni pure visayha,</span><br />
</p>
<p id="ja340c1p2">
<span class="m-text m-primary">Dadato ca te khayadhammo ahosi;</span><br />
</p>
<p id="ja340c1p3">
<span class="m-text m-primary">Ito parañce na dadeyya dānaṁ,</span><br />
</p>
<p id="ja340c1p4">
<span class="m-text m-primary">Tiṭṭheyyuṁ te saṁyamantassa bhogā”.</span><br />
</p>
<p id="ja340c2p1">
<span class="m-text m-primary">“Anariyamariyena sahassanetta,</span><br />
</p>
<p id="ja340c2p2">
<span class="m-text m-primary">Suduggatenāpi akiccamāhu;</span><br />
</p>
<p id="ja340c2p3">
<span class="m-text m-primary">Mā vo dhanaṁ taṁ ahu devarāja,</span><br />
</p>
<p id="ja340c2p4">
<span class="m-text m-primary">Yaṁ bhogahetu vijahemu saddhaṁ.</span><br />
</p>
<p id="ja340c3p1">
<span class="m-text m-primary">Yena eko ratho yāti,</span><br />
</p>
<p id="ja340c3p2">
<span class="m-text m-primary">yāti tenāparo ratho;</span><br />
</p>
<p id="ja340c3p3">
<span class="m-text m-primary">Porāṇaṁ nihitaṁ vattaṁ,</span><br />
</p>
<p id="ja340c3p4">
<span class="m-text m-primary">vattataññeva vāsava.</span><br />
</p>
<p id="ja340c4p1">
<span class="m-text m-primary">Yadi hessati dassāma,</span><br />
</p>
<p id="ja340c4p2">
<span class="m-text m-primary">asante kiṁ dadāmase;</span><br />
</p>
<p id="ja340c4p3">
<span class="m-text m-primary">Evaṁbhūtāpi dassāma,</span><br />
</p>
<p id="ja340c4p4">
<span class="m-text m-primary">mā dānaṁ pamadamhase”ti.</span><br />
</p>
<p id="ja340c5p1">
<span class="m-text m-primary">Visayhajātakaṁ dasamaṁ.</span><br />
</p>
<p id="ja340c5p2">
<span class="m-text m-primary">Kokilavaggo catuttho.</span><br />
</p>
<p id="ja340c6p1">
<span class="m-text m-primary">Tassuddānaṁ</span><br />
</p>
<p id="ja340c7p1">
<span class="m-text m-primary">Ativelapabhāsati jītavaro,</span><br />
</p>
<p id="ja340c7p2">
<span class="m-text m-primary">Vanamajjha rathesabha jimhagamo;</span><br />
</p>
<p id="ja340c7p3">
<span class="m-text m-primary">Atha jambu tiṇāsanapīṭhavaraṁ,</span><br />
</p>
<p id="ja340c7p4">
<span class="m-text m-primary">Atha taṇḍula mora visayha dasāti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>