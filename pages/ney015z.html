<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ne &raquo; Netti | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ney015z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Netti" />
  <meta name="twitter:title" content="Netti" />
  <meta property="og:url" content="https://theravadan.org/pages/ney015z.html" />
  <meta property="og:description" content="Paṭiniddesavāra Sampāta 14 Adhiṭṭhānahārasampāta Tattha katamo adhiṭṭhāno hārasampāto? “Tasmā rakkhitacittassa, sammāsaṅkappagocaro”ti gāthā. Tasmā rakkhitacittassāti ekattatā. Cittaṁ mano viññāṇaṁ, ayaṁ vemattatā. Sammāsaṅkappagocaroti ekattatā. Nekkhammasaṅkappo abyāpādasaṅkappo avihiṁsāsaṅkappo ayaṁ vemattatā. Sammādiṭṭhipurekkhāroti ekattatā. Sammādiṭṭhi nāma yaṁ dukkhe ñāṇaṁ dukkhasamudaye ñā …" />
  <meta name="twitter:description" content="Paṭiniddesavāra Sampāta 14 Adhiṭṭhānahārasampāta Tattha katamo adhiṭṭhāno hārasampāto? “Tasmā rakkhitacittassa, sammāsaṅkappagocaro”ti gāthā. Tasmā rakkhitacittassāti ekattatā. Cittaṁ mano viññāṇaṁ, ayaṁ vemattatā. Sammāsaṅkappagocaroti ekattatā. Nekkhammasaṅkappo abyāpādasaṅkappo avihiṁsāsaṅkappo ayaṁ vemattatā. Sammādiṭṭhipurekkhāroti ekattatā. Sammādiṭṭhi nāma yaṁ dukkhe ñāṇaṁ dukkhasamudaye ñā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ne-index.html">ne</a> &raquo;
          </span>
          Netti
        </h1>
<!-- content -->
<section id="patiniddesavara">
<h2><a href="#patiniddesavara">Paṭiniddesavāra</a></h2>
<section id="sampata-14">
<h3><a href="#sampata-14">Sampāta 14</a></h3>
<p id="ne33c0p4">
<span class="m-text m-primary">Adhiṭṭhānahārasampāta</span><br />
</p>
<p id="ne33c1p1">
<span class="m-text m-primary">Tattha katamo adhiṭṭhāno hārasampāto?</span><br />
</p>
<p id="ne33c2p1">
<span class="m-text m-primary">“Tasmā rakkhitacittassa, sammāsaṅkappagocaro”ti gāthā.</span><br />
</p>
<p id="ne33c2p2">
<span class="m-text m-primary">Tasmā rakkhitacittassāti ekattatā.</span><br />
</p>
<p id="ne33c2p3">
<span class="m-text m-primary">Cittaṁ mano viññāṇaṁ, ayaṁ vemattatā.</span><br />
</p>
<p id="ne33c2p4">
<span class="m-text m-primary">Sammāsaṅkappagocaroti ekattatā.</span><br />
</p>
<p id="ne33c2p5">
<span class="m-text m-primary">Nekkhammasaṅkappo abyāpādasaṅkappo avihiṁsāsaṅkappo ayaṁ vemattatā.</span><br />
</p>
<p id="ne33c2p6">
<span class="m-text m-primary">Sammādiṭṭhipurekkhāroti ekattatā.</span><br />
</p>
<p id="ne33c2p7">
<span class="m-text m-primary">Sammādiṭṭhi nāma yaṁ dukkhe ñāṇaṁ dukkhasamudaye ñāṇaṁ dukkhanirodhe ñāṇaṁ dukkhanirodhagāminiyā paṭipadāya ñāṇaṁ magge ñāṇaṁ hetumhi ñāṇaṁ hetusamuppannesu dhammesu ñāṇaṁ paccaye ñāṇaṁ paccayasamuppannesu dhammesu ñāṇaṁ, yaṁ tattha tattha yathābhūtaṁ ñāṇadassanaṁ abhisamayo sampaṭivedho saccāgamanaṁ, ayaṁ vemattatā.</span><br />
</p>
<p id="ne33c2p8">
<span class="m-text m-primary">Ñatvāna udayabbayanti ekattatā, udayena avijjāpaccayā saṅkhārā, saṅkhārapaccayā viññāṇaṁ, evaṁ sabbaṁ samudayo bhavati.</span><br />
</p>
<p id="ne33c2p9">
<span class="m-text m-primary">Vayena avijjānirodhā saṅkhāranirodho, evaṁ sabbaṁ nirodho hoti, ayaṁ vemattatā.</span><br />
</p>
<p id="ne33c2p10">
<span class="m-text m-primary">Thinamiddhābhibhū bhikkhūti ekattatā, thinaṁ nāma yā cittassa akallatā akammaniyatā, middhaṁ nāma yaṁ kāyassa līnattaṁ, ayaṁ vemattatā.</span><br />
</p>
<p id="ne33c2p11">
<span class="m-text m-primary">Sabbā duggatiyo jaheti ekattatā, devamanusse vā upanidhāya apāyā duggati, nibbānaṁ vā upanidhāya sabbā upapattiyo duggati, ayaṁ vemattatā.</span><br />
</p>
<p id="ne33c2p12">
<span class="m-text m-primary">Niyutto adhiṭṭhāno hārasampāto.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>