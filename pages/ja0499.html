<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0499.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0498.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0500.html">Next</a></div>
</div>
<p id="ja499c0p2">
<span class="pali m-text">Vīsatinipāta</span><br />
</p>
<p id="ja499c0p3">
<span class="pali m-text">Mātaṅgavagga</span><br />
</p>
<section id="sivijataka">
<span id="ja499c0p4"></span><h2><span class="pali m-text">3. Sivijātaka</span></h2>
<p id="ja499c1p1">
<span class="pali m-text">“Dūre apassaṁ therova,</span><br />
</p>
<p id="ja499c1p2">
<span class="pali m-text">cakkhuṁ yācitumāgato;</span><br />
</p>
<p id="ja499c1p3">
<span class="pali m-text">Ekanettā bhavissāma,</span><br />
</p>
<p id="ja499c1p4">
<span class="pali m-text">cakkhuṁ me dehi yācito”.</span><br />
</p>
<p id="ja499c2p1">
<span class="pali m-text">“Kenānusiṭṭho idha māgatosi,</span><br />
</p>
<p id="ja499c2p2">
<span class="pali m-text">Vanibbaka cakkhupathāni yācituṁ;</span><br />
</p>
<p id="ja499c2p3">
<span class="pali m-text">Suduccajaṁ yācasi uttamaṅgaṁ,</span><br />
</p>
<p id="ja499c2p4">
<span class="pali m-text">Yamāhu nettaṁ purisena duccajaṁ”.</span><br />
</p>
<p id="ja499c3p1">
<span class="pali m-text">“Yamāhu devesu sujampatīti,</span><br />
</p>
<p id="ja499c3p2">
<span class="pali m-text">Maghavāti naṁ āhu manussaloke;</span><br />
</p>
<p id="ja499c3p3">
<span class="pali m-text">Tenānusiṭṭho idha māgatosmi,</span><br />
</p>
<p id="ja499c3p4">
<span class="pali m-text">Vanibbako cakkhupathāni yācituṁ.</span><br />
</p>
<p id="ja499c4p1">
<span class="pali m-text">Vanibbato mayha vaniṁ anuttaraṁ,</span><br />
</p>
<p id="ja499c4p2">
<span class="pali m-text">Dadāhi te cakkhupathāni yācito;</span><br />
</p>
<p id="ja499c4p3">
<span class="pali m-text">Dadāhi me cakkhupathaṁ anuttaraṁ,</span><br />
</p>
<p id="ja499c4p4">
<span class="pali m-text">Yamāhu nettaṁ purisena duccajaṁ”.</span><br />
</p>
<p id="ja499c5p1">
<span class="pali m-text">“Yena atthena āgacchi,</span><br />
</p>
<p id="ja499c5p2">
<span class="pali m-text">yamatthamabhipatthayaṁ;</span><br />
</p>
<p id="ja499c5p3">
<span class="pali m-text">Te te ijjhantu saṅkappā,</span><br />
</p>
<p id="ja499c5p4">
<span class="pali m-text">labha cakkhūni brāhmaṇa.</span><br />
</p>
<p id="ja499c6p1">
<span class="pali m-text">Ekaṁ te yācamānassa,</span><br />
</p>
<p id="ja499c6p2">
<span class="pali m-text">Ubhayāni dadāmahaṁ;</span><br />
</p>
<p id="ja499c6p3">
<span class="pali m-text">Sa cakkhumā gaccha janassa pekkhato,</span><br />
</p>
<p id="ja499c6p4">
<span class="pali m-text">Yadicchase tvaṁ tadate samijjhatu”.</span><br />
</p>
<p id="ja499c7p1">
<span class="pali m-text">“Mā no deva adā cakkhuṁ,</span><br />
</p>
<p id="ja499c7p2">
<span class="pali m-text">mā no sabbe parākari;</span><br />
</p>
<p id="ja499c7p3">
<span class="pali m-text">Dhanaṁ dehi mahārāja,</span><br />
</p>
<p id="ja499c7p4">
<span class="pali m-text">muttā veḷuriyā bahū.</span><br />
</p>
<p id="ja499c8p1">
<span class="pali m-text">Yutte deva rathe dehi,</span><br />
</p>
<p id="ja499c8p2">
<span class="pali m-text">ājānīye calaṅkate;</span><br />
</p>
<p id="ja499c8p3">
<span class="pali m-text">Nāge dehi mahārāja,</span><br />
</p>
<p id="ja499c8p4">
<span class="pali m-text">hemakappanavāsase.</span><br />
</p>
<p id="ja499c9p1">
<span class="pali m-text">Yathā taṁ sivayo sabbe,</span><br />
</p>
<p id="ja499c9p2">
<span class="pali m-text">sayoggā sarathā sadā;</span><br />
</p>
<p id="ja499c9p3">
<span class="pali m-text">Samantā parikireyyuṁ,</span><br />
</p>
<p id="ja499c9p4">
<span class="pali m-text">evaṁ dehi rathesabha”.</span><br />
</p>
<p id="ja499c10p1">
<span class="pali m-text">“Yo ve dassanti vatvāna,</span><br />
</p>
<p id="ja499c10p2">
<span class="pali m-text">adāne kurute mano;</span><br />
</p>
<p id="ja499c10p3">
<span class="pali m-text">Bhūmyaṁ so patitaṁ pāsaṁ,</span><br />
</p>
<p id="ja499c10p4">
<span class="pali m-text">gīvāyaṁ paṭimuñcati.</span><br />
</p>
<p id="ja499c11p1">
<span class="pali m-text">Yo ve dassanti vatvāna,</span><br />
</p>
<p id="ja499c11p2">
<span class="pali m-text">adāne kurute mano;</span><br />
</p>
<p id="ja499c11p3">
<span class="pali m-text">Pāpā pāpataro hoti,</span><br />
</p>
<p id="ja499c11p4">
<span class="pali m-text">sampatto yamasādhanaṁ.</span><br />
</p>
<p id="ja499c12p1">
<span class="pali m-text">Yañhi yāce tañhi dade,</span><br />
</p>
<p id="ja499c12p2">
<span class="pali m-text">yaṁ na yāce na taṁ dade;</span><br />
</p>
<p id="ja499c12p3">
<span class="pali m-text">Svāhaṁ tameva dassāmi,</span><br />
</p>
<p id="ja499c12p4">
<span class="pali m-text">yaṁ maṁ yācati brāhmaṇo”.</span><br />
</p>
<p id="ja499c13p1">
<span class="pali m-text">“Āyuṁ nu vaṇṇaṁ nu sukhaṁ balaṁ nu,</span><br />
</p>
<p id="ja499c13p2">
<span class="pali m-text">Kiṁ patthayāno nu janinda desi;</span><br />
</p>
<p id="ja499c13p3">
<span class="pali m-text">Kathañhi rājā sivinaṁ anuttaro,</span><br />
</p>
<p id="ja499c13p4">
<span class="pali m-text">Cakkhūni dajjā paralokahetu”.</span><br />
</p>
<p id="ja499c14p1">
<span class="pali m-text">“Na vāhametaṁ yasasā dadāmi,</span><br />
</p>
<p id="ja499c14p2">
<span class="pali m-text">Na puttamicche na dhanaṁ na raṭṭhaṁ;</span><br />
</p>
<p id="ja499c14p3">
<span class="pali m-text">Satañca dhammo carito purāṇo,</span><br />
</p>
<p id="ja499c14p4">
<span class="pali m-text">Icceva dāne ramate mano mama”.</span><br />
</p>
<p id="ja499c14p5">
<span class="pali m-text">(…)</span><br />
</p>
<p id="ja499c15p1">
<span class="pali m-text">“Sakhā ca mitto ca mamāsi sīvika,</span><br />
</p>
<p id="ja499c15p2">
<span class="pali m-text">Susikkhito sādhu karohi me vaco;</span><br />
</p>
<p id="ja499c15p3">
<span class="pali m-text">Uddharitvā cakkhūni mamaṁ jigīsato,</span><br />
</p>
<p id="ja499c15p4">
<span class="pali m-text">Hatthesu ṭhapehi vanibbakassa”.</span><br />
</p>
<p id="ja499c16p1">
<span class="pali m-text">Codito sivirājena,</span><br />
</p>
<p id="ja499c16p2">
<span class="pali m-text">sīviko vacanaṅkaro;</span><br />
</p>
<p id="ja499c16p3">
<span class="pali m-text">Rañño cakkhūnuddharitvā,</span><br />
</p>
<p id="ja499c16p4">
<span class="pali m-text">brāhmaṇassūpanāmayi;</span><br />
</p>
<p id="ja499c16p5">
<span class="pali m-text">Sacakkhu brāhmaṇo āsi,</span><br />
</p>
<p id="ja499c16p6">
<span class="pali m-text">andho rājā upāvisi.</span><br />
</p>
<p id="ja499c17p1">
<span class="pali m-text">Tato so katipāhassa,</span><br />
</p>
<p id="ja499c17p2">
<span class="pali m-text">uparūḷhesu cakkhusu;</span><br />
</p>
<p id="ja499c17p3">
<span class="pali m-text">Sūtaṁ āmantayī rājā,</span><br />
</p>
<p id="ja499c17p4">
<span class="pali m-text">sivīnaṁ raṭṭhavaḍḍhano.</span><br />
</p>
<p id="ja499c18p1">
<span class="pali m-text">“Yojehi sārathi yānaṁ,</span><br />
</p>
<p id="ja499c18p2">
<span class="pali m-text">yuttañca paṭivedaya;</span><br />
</p>
<p id="ja499c18p3">
<span class="pali m-text">Uyyānabhūmiṁ gacchāma,</span><br />
</p>
<p id="ja499c18p4">
<span class="pali m-text">pokkharañño vanāni ca”.</span><br />
</p>
<p id="ja499c19p1">
<span class="pali m-text">So ca pokkharaṇītīre,</span><br />
</p>
<p id="ja499c19p2">
<span class="pali m-text">pallaṅkena upāvisi;</span><br />
</p>
<p id="ja499c19p3">
<span class="pali m-text">Tassa sakko pāturahu,</span><br />
</p>
<p id="ja499c19p4">
<span class="pali m-text">devarājā sujampati.</span><br />
</p>
<p id="ja499c20p1">
<span class="pali m-text">“Sakkohamasmi devindo,</span><br />
</p>
<p id="ja499c20p2">
<span class="pali m-text">āgatosmi tavantike;</span><br />
</p>
<p id="ja499c20p3">
<span class="pali m-text">Varaṁ varassu rājīsi,</span><br />
</p>
<p id="ja499c20p4">
<span class="pali m-text">yaṁ kiñci manasicchasi”.</span><br />
</p>
<p id="ja499c21p1">
<span class="pali m-text">“Pahūtaṁ me dhanaṁ sakka,</span><br />
</p>
<p id="ja499c21p2">
<span class="pali m-text">balaṁ koso canappako;</span><br />
</p>
<p id="ja499c21p3">
<span class="pali m-text">Andhassa me sato dāni,</span><br />
</p>
<p id="ja499c21p4">
<span class="pali m-text">maraṇaññeva ruccati”.</span><br />
</p>
<p id="ja499c22p1">
<span class="pali m-text">“Yāni saccāni dvipadinda,</span><br />
</p>
<p id="ja499c22p2">
<span class="pali m-text">tāni bhāsassu khattiya;</span><br />
</p>
<p id="ja499c22p3">
<span class="pali m-text">Saccaṁ te bhaṇamānassa,</span><br />
</p>
<p id="ja499c22p4">
<span class="pali m-text">puna cakkhu bhavissati”.</span><br />
</p>
<p id="ja499c23p1">
<span class="pali m-text">“Ye maṁ yācitumāyanti,</span><br />
</p>
<p id="ja499c23p2">
<span class="pali m-text">nānāgottā vanibbakā;</span><br />
</p>
<p id="ja499c23p3">
<span class="pali m-text">Yopi maṁ yācate tattha,</span><br />
</p>
<p id="ja499c23p4">
<span class="pali m-text">sopi me manaso piyo;</span><br />
</p>
<p id="ja499c23p5">
<span class="pali m-text">Etena saccavajjena,</span><br />
</p>
<p id="ja499c23p6">
<span class="pali m-text">cakkhu me upapajjatha.</span><br />
</p>
<p id="ja499c24p1">
<span class="pali m-text">Yaṁ maṁ so yācituṁ āgā,</span><br />
</p>
<p id="ja499c24p2">
<span class="pali m-text">dehi cakkhunti brāhmaṇo;</span><br />
</p>
<p id="ja499c24p3">
<span class="pali m-text">Tassa cakkhūni pādāsiṁ,</span><br />
</p>
<p id="ja499c24p4">
<span class="pali m-text">brāhmaṇassa vanibbato.</span><br />
</p>
<p id="ja499c25p1">
<span class="pali m-text">Bhiyyo maṁ āvisī pīti,</span><br />
</p>
<p id="ja499c25p2">
<span class="pali m-text">somanassañcanappakaṁ;</span><br />
</p>
<p id="ja499c25p3">
<span class="pali m-text">Etena saccavajjena,</span><br />
</p>
<p id="ja499c25p4">
<span class="pali m-text">dutiyaṁ me upapajjatha”.</span><br />
</p>
<p id="ja499c26p1">
<span class="pali m-text">“Dhammena bhāsitā gāthā,</span><br />
</p>
<p id="ja499c26p2">
<span class="pali m-text">sivīnaṁ raṭṭhavaḍḍhana;</span><br />
</p>
<p id="ja499c26p3">
<span class="pali m-text">Etāni tava nettāni,</span><br />
</p>
<p id="ja499c26p4">
<span class="pali m-text">dibbāni paṭidissare.</span><br />
</p>
<p id="ja499c27p1">
<span class="pali m-text">Tirokuṭṭaṁ tiroselaṁ,</span><br />
</p>
<p id="ja499c27p2">
<span class="pali m-text">samatiggayha pabbataṁ;</span><br />
</p>
<p id="ja499c27p3">
<span class="pali m-text">Samantā yojanasataṁ,</span><br />
</p>
<p id="ja499c27p4">
<span class="pali m-text">dassanaṁ anubhontu te”.</span><br />
</p>
<p id="ja499c28p1">
<span class="pali m-text">“Ko nīdha vittaṁ na dadeyya yācito,</span><br />
</p>
<p id="ja499c28p2">
<span class="pali m-text">Api visiṭṭhaṁ supiyampi attano;</span><br />
</p>
<p id="ja499c28p3">
<span class="pali m-text">Tadiṅgha sabbe sivayo samāgatā,</span><br />
</p>
<p id="ja499c28p4">
<span class="pali m-text">Dibbāni nettāni mamajja passatha.</span><br />
</p>
<p id="ja499c29p1">
<span class="pali m-text">Tirokuṭṭaṁ tiroselaṁ,</span><br />
</p>
<p id="ja499c29p2">
<span class="pali m-text">samatiggayha pabbataṁ;</span><br />
</p>
<p id="ja499c29p3">
<span class="pali m-text">Samantā yojanasataṁ,</span><br />
</p>
<p id="ja499c29p4">
<span class="pali m-text">dassanaṁ anubhonti me.</span><br />
</p>
<p id="ja499c30p1">
<span class="pali m-text">Na cāgamattā paramatthi kiñci,</span><br />
</p>
<p id="ja499c30p2">
<span class="pali m-text">Maccānaṁ idha jīvite;</span><br />
</p>
<p id="ja499c30p3">
<span class="pali m-text">Datvāna mānusaṁ cakkhuṁ,</span><br />
</p>
<p id="ja499c30p4">
<span class="pali m-text">Laddhaṁ me cakkhuṁ amānusaṁ.</span><br />
</p>
<p id="ja499c31p1">
<span class="pali m-text">Etampi disvā sivayo,</span><br />
</p>
<p id="ja499c31p2">
<span class="pali m-text">Detha dānāni bhuñjatha;</span><br />
</p>
<p id="ja499c31p3">
<span class="pali m-text">Datvā ca bhutvā ca yathānubhāvaṁ,</span><br />
</p>
<p id="ja499c31p4">
<span class="pali m-text">Aninditā saggamupetha ṭhānan”ti.</span><br />
</p>
<p id="ja499c32p1">
<span class="pali m-text">Sivijātakaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0498.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0500.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>