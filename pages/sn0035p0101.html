<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn35 &raquo; Saṁyutta Nikāya 35.101 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sn0035p0101.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-sn-index.html">sn</a> &raquo;
            <a href="../pages/sutta-sn-sn35-index.html">sn35</a> &raquo;
          </span>
          Saṁyutta Nikāya 35.101
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/sn0035p0100.html">Previous</a></div>
<div class="m-col-t-6 m-text-right">
<a href="../pages/sn0035p0102.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.101</span></p>
<p id="sn35p101c0p2">
<span class="pali m-text">10. Saḷavagga</span><br />
<span class="sujato m-text">10. The Sixes</span><br />
</p>
<section id="pathamanatumhakasutta">
<span id="sn35p101c0p3"></span><h2><span class="pali m-text">Paṭhamanatumhākasutta</span></h2>
<p><span class="sujato m-text">It’s Not Yours (1st)</span></p>
<p id="sn35p101c1p1">
<span class="pali m-text">“Yaṁ, bhikkhave, na tumhākaṁ, taṁ pajahatha.</span><br />
<span class="sujato m-text">“Mendicants, give up what’s not yours.</span><br />
</p>
<p id="sn35p101c1p2">
<span class="pali m-text">Taṁ vo pahīnaṁ hitāya sukhāya bhavissati.</span><br />
<span class="sujato m-text">Giving it up will be for your welfare and happiness.</span><br />
</p>
<p id="sn35p101c1p3">
<span class="pali m-text">Kiñca, bhikkhave, na tumhākaṁ?</span><br />
<span class="sujato m-text">And what isn’t yours?</span><br />
</p>
<p id="sn35p101c1p4">
<span class="pali m-text">Cakkhu, bhikkhave, na tumhākaṁ.</span><br />
<span class="sujato m-text">The eye isn’t yours: give it up.</span><br />
</p>
<p id="sn35p101c1p5">
<span class="pali m-text">Taṁ pajahatha.</span><br />
</p>
<p id="sn35p101c1p6">
<span class="pali m-text">Taṁ vo pahīnaṁ hitāya sukhāya bhavissati.</span><br />
<span class="sujato m-text">Giving it up will be for your welfare and happiness.</span><br />
</p>
<p id="sn35p101c1p7">
<span class="pali m-text">Rūpā na tumhākaṁ.</span><br />
<span class="sujato m-text">Sights …</span><br />
</p>
<p id="sn35p101c1p8">
<span class="pali m-text">Te pajahatha.</span><br />
</p>
<p id="sn35p101c1p9">
<span class="pali m-text">Te vo pahīnā hitāya sukhāya bhavissanti.</span><br />
</p>
<p id="sn35p101c1p10">
<span class="pali m-text">Cakkhuviññāṇaṁ na tumhākaṁ.</span><br />
<span class="sujato m-text">Eye consciousness …</span><br />
</p>
<p id="sn35p101c1p11">
<span class="pali m-text">Taṁ pajahatha.</span><br />
</p>
<p id="sn35p101c1p12">
<span class="pali m-text">Taṁ vo pahīnaṁ hitāya sukhāya bhavissati.</span><br />
</p>
<p id="sn35p101c1p13">
<span class="pali m-text">Cakkhusamphasso na tumhākaṁ.</span><br />
<span class="sujato m-text">Eye contact …</span><br />
</p>
<p id="sn35p101c1p14">
<span class="pali m-text">Taṁ pajahatha.</span><br />
</p>
<p id="sn35p101c1p15">
<span class="pali m-text">So vo pahīno hitāya sukhāya bhavissati.</span><br />
</p>
<p id="sn35p101c1p16">
<span class="pali m-text">Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi na tumhākaṁ.</span><br />
<span class="sujato m-text">The pleasant, painful, or neutral feeling that arises conditioned by eye contact isn’t yours: give it up.</span><br />
</p>
<p id="sn35p101c1p17">
<span class="pali m-text">Taṁ pajahatha.</span><br />
</p>
<p id="sn35p101c1p18">
<span class="pali m-text">Taṁ vo pahīnaṁ hitāya sukhāya bhavissati.</span><br />
<span class="sujato m-text">Giving it up will be for your welfare and happiness.</span><br />
</p>
<p id="sn35p101c1p19">
<span class="pali m-text">…pe…</span><br />
</p>
<p id="sn35p101c2p1">
<span class="pali m-text">Jivhā na tumhākaṁ.</span><br />
<span class="sujato m-text">The ear … nose … tongue … body …</span><br />
</p>
<p id="sn35p101c2p2">
<span class="pali m-text">Taṁ pajahatha.</span><br />
</p>
<p id="sn35p101c2p3">
<span class="pali m-text">Sā vo pahīnā hitāya sukhāya bhavissati.</span><br />
</p>
<p id="sn35p101c2p4">
<span class="pali m-text">Rasā na tumhākaṁ.</span><br />
</p>
<p id="sn35p101c2p5">
<span class="pali m-text">Te pajahatha.</span><br />
</p>
<p id="sn35p101c2p6">
<span class="pali m-text">Te vo pahīnā hitāya sukhāya bhavissanti.</span><br />
</p>
<p id="sn35p101c2p7">
<span class="pali m-text">Jivhāviññāṇaṁ na tumhākaṁ.</span><br />
</p>
<p id="sn35p101c2p8">
<span class="pali m-text">Taṁ pajahatha.</span><br />
</p>
<p id="sn35p101c2p9">
<span class="pali m-text">Taṁ vo pahīnaṁ hitāya sukhāya bhavissati.</span><br />
</p>
<p id="sn35p101c2p10">
<span class="pali m-text">Jivhāsamphasso na tumhākaṁ.</span><br />
</p>
<p id="sn35p101c2p11">
<span class="pali m-text">Taṁ pajahatha.</span><br />
</p>
<p id="sn35p101c2p12">
<span class="pali m-text">So vo pahīno hitāya sukhāya bhavissati.</span><br />
</p>
<p id="sn35p101c2p13">
<span class="pali m-text">Yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi na tumhākaṁ.</span><br />
</p>
<p id="sn35p101c2p14">
<span class="pali m-text">Taṁ pajahatha. Taṁ vo pahīnaṁ hitāya sukhāya bhavissati …pe….</span><br />
</p>
<p id="sn35p101c3p1">
<span class="pali m-text">Mano na tumhākaṁ.</span><br />
<span class="sujato m-text">The mind isn’t yours: give it up.</span><br />
</p>
<p id="sn35p101c3p2">
<span class="pali m-text">Taṁ pajahatha.</span><br />
</p>
<p id="sn35p101c3p3">
<span class="pali m-text">So vo pahīno hitāya sukhāya bhavissati.</span><br />
<span class="sujato m-text">Giving it up will be for your welfare and happiness.</span><br />
</p>
<p id="sn35p101c3p4">
<span class="pali m-text">Dhammā na tumhākaṁ.</span><br />
<span class="sujato m-text">Thoughts …</span><br />
</p>
<p id="sn35p101c3p5">
<span class="pali m-text">Te pajahatha.</span><br />
</p>
<p id="sn35p101c3p6">
<span class="pali m-text">Te vo pahīnā hitāya sukhāya bhavissanti.</span><br />
</p>
<p id="sn35p101c3p7">
<span class="pali m-text">Manoviññāṇaṁ na tumhākaṁ.</span><br />
<span class="sujato m-text">Mind consciousness …</span><br />
</p>
<p id="sn35p101c3p8">
<span class="pali m-text">Taṁ pajahatha.</span><br />
</p>
<p id="sn35p101c3p9">
<span class="pali m-text">Taṁ vo pahīnaṁ hitāya sukhāya bhavissati.</span><br />
</p>
<p id="sn35p101c3p10">
<span class="pali m-text">Manosamphasso na tumhākaṁ.</span><br />
<span class="sujato m-text">Mind contact …</span><br />
</p>
<p id="sn35p101c3p11">
<span class="pali m-text">Taṁ pajahatha.</span><br />
</p>
<p id="sn35p101c3p12">
<span class="pali m-text">So vo pahīno hitāya sukhāya bhavissati.</span><br />
</p>
<p id="sn35p101c3p13">
<span class="pali m-text">Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi na tumhākaṁ.</span><br />
<span class="sujato m-text">The pleasant, painful, or neutral feeling that arises conditioned by mind contact isn’t yours: give it up.</span><br />
</p>
<p id="sn35p101c3p14">
<span class="pali m-text">Taṁ pajahatha.</span><br />
</p>
<p id="sn35p101c3p15">
<span class="pali m-text">Taṁ vo pahīnaṁ hitāya sukhāya bhavissati.</span><br />
<span class="sujato m-text">Giving it up will be for your welfare and happiness.</span><br />
</p>
<p id="sn35p101c4p1">
<span class="pali m-text">Seyyathāpi, bhikkhave, yaṁ imasmiṁ jetavane tiṇakaṭṭhasākhāpalāsaṁ taṁ jano hareyya vā ḍaheyya vā yathāpaccayaṁ vā kareyya,</span><br />
<span class="sujato m-text">Suppose a person was to carry off the grass, sticks, branches, and leaves in this Jeta’s Grove, or burn them, or do what they want with them.</span><br />
</p>
<p id="sn35p101c4p2">
<span class="pali m-text">api nu tumhākaṁ evamassa:</span><br />
<span class="sujato m-text">Would you think:</span><br />
</p>
<p id="sn35p101c4p3">
<span class="pali m-text">‘amhe jano harati vā ḍahati vā yathāpaccayaṁ vā karotī’”ti?</span><br />
<span class="sujato m-text">‘This person is carrying us off, burning us, or doing what they want with us’?”</span><br />
</p>
<p id="sn35p101c5p1">
<span class="pali m-text">“No hetaṁ, bhante”.</span><br />
<span class="sujato m-text">“No, sir.</span><br />
</p>
<p id="sn35p101c6p1">
<span class="pali m-text">“Taṁ kissa hetu”?</span><br />
<span class="sujato m-text">Why is that?</span><br />
</p>
<p id="sn35p101c7p1">
<span class="pali m-text">“Na hi no etaṁ, bhante, attā vā attaniyaṁ vā”ti.</span><br />
<span class="sujato m-text">Because that’s neither self nor belonging to self.”</span><br />
</p>
<p id="sn35p101c8p1">
<span class="pali m-text">“Evameva kho, bhikkhave, cakkhu na tumhākaṁ.</span><br />
<span class="sujato m-text">“In the same way, the eye isn’t yours: give it up.</span><br />
</p>
<p id="sn35p101c8p2">
<span class="pali m-text">Taṁ pajahatha.</span><br />
</p>
<p id="sn35p101c8p3">
<span class="pali m-text">Taṁ vo pahīnaṁ hitāya sukhāya bhavissati.</span><br />
<span class="sujato m-text">Giving it up will be for your welfare and happiness. …</span><br />
</p>
<p id="sn35p101c8p4">
<span class="pali m-text">Rūpā na tumhākaṁ …</span><br />
</p>
<p id="sn35p101c8p5">
<span class="pali m-text">cakkhuviññāṇaṁ …</span><br />
</p>
<p id="sn35p101c8p6">
<span class="pali m-text">cakkhusamphasso …pe…</span><br />
</p>
<p id="sn35p101c8p7">
<span class="pali m-text">yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi na tumhākaṁ.</span><br />
<span class="sujato m-text">The pleasant, painful, or neutral feeling that arises conditioned by mind contact isn’t yours: give it up.</span><br />
</p>
<p id="sn35p101c8p8">
<span class="pali m-text">Taṁ pajahatha.</span><br />
</p>
<p id="sn35p101c8p9">
<span class="pali m-text">Taṁ vo pahīnaṁ hitāya sukhāya bhavissatī”ti.</span><br />
<span class="sujato m-text">Giving it up will be for your welfare and happiness.”</span><br />
</p>
<p id="sn35p101c8p10">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/sn0035p0100.html">Previous</a></div>
<div class="m-col-t-6 m-text-right">
<a href="../pages/sn0035p0102.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>