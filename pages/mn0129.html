<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 129 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0129.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 129
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0128.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0130.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 129</span></p>
<section id="balapanditasutta">
<span id="mn129c0p2"></span><h2><span class="pali m-text">Bālapaṇḍitasutta</span></h2>
<p><span class="sujato m-text">The Foolish and the Astute</span></p>
<p id="mn129c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn129c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn129c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn129c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn129c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn129c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn129c2p1">
<span class="pali m-text">“Tīṇimāni, bhikkhave, bālassa bālalakkhaṇāni bālanimittāni bālāpadānāni.</span><br />
<span class="sujato m-text">“These are the three characteristics, signs, and manifestations of a fool.</span><br />
</p>
<p id="mn129c2p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="mn129c2p3">
<span class="pali m-text">Idha, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca.</span><br />
<span class="sujato m-text">A fool thinks poorly, speaks poorly, and acts poorly.</span><br />
</p>
<p id="mn129c2p4">
<span class="pali m-text">No cetaṁ, bhikkhave, bālo duccintitacintī ca abhavissa dubbhāsitabhāsī ca dukkaṭakammakārī ca kena naṁ paṇḍitā jāneyyuṁ:</span><br />
<span class="sujato m-text">If a fool didn’t think poorly, speak poorly, and act poorly, then how would the astute know of them,</span><br />
</p>
<p id="mn129c2p5">
<span class="pali m-text">‘bālo ayaṁ bhavaṁ asappuriso’ti?</span><br />
<span class="sujato m-text">‘This fellow is a fool, a bad person’?</span><br />
</p>
<p id="mn129c2p6">
<span class="pali m-text">Yasmā ca kho, bhikkhave, bālo duccintitacintī ca hoti dubbhāsitabhāsī ca dukkaṭakammakārī ca tasmā naṁ paṇḍitā jānanti:</span><br />
<span class="sujato m-text">But since a fool does think poorly, speak poorly, and act poorly, then the astute do know of them,</span><br />
</p>
<p id="mn129c2p7">
<span class="pali m-text">‘bālo ayaṁ bhavaṁ asappuriso’ti.</span><br />
<span class="sujato m-text">‘This fellow is a fool, a bad person’.</span><br />
</p>
<p id="mn129c3p1">
<span class="pali m-text">Sa kho so, bhikkhave, bālo tividhaṁ diṭṭheva dhamme dukkhaṁ domanassaṁ paṭisaṁvedeti.</span><br />
<span class="sujato m-text">A fool experiences three kinds of suffering and sadness in the present life.</span><br />
</p>
<p id="mn129c3p2">
<span class="pali m-text">Sace, bhikkhave, bālo sabhāyaṁ vā nisinno hoti, rathikāya vā nisinno hoti, siṅghāṭake vā nisinno hoti;</span><br />
<span class="sujato m-text">Suppose a fool is sitting in a council hall, a street, or a crossroad,</span><br />
</p>
<p id="mn129c3p3">
<span class="pali m-text">tatra ce jano tajjaṁ tassāruppaṁ kathaṁ manteti.</span><br />
<span class="sujato m-text">where people are discussing what is proper and fitting.</span><br />
</p>
<p id="mn129c3p4">
<span class="pali m-text">Sace, bhikkhave, bālo pāṇātipātī hoti, adinnādāyī hoti, kāmesumicchācārī hoti, musāvādī hoti, surāmerayamajjapamādaṭṭhāyī hoti.</span><br />
<span class="sujato m-text">And suppose that fool is someone who kills living creatures, steals, commits sexual misconduct, lies, and uses alcoholic drinks that cause negligence.</span><br />
</p>
<p id="mn129c3p5">
<span class="pali m-text">Tatra, bhikkhave, bālassa evaṁ hoti:</span><br />
<span class="sujato m-text">Then that fool thinks,</span><br />
</p>
<p id="mn129c3p6">
<span class="pali m-text">‘yaṁ kho jano tajjaṁ tassāruppaṁ kathaṁ manteti,</span><br />
<span class="sujato m-text">‘These people are discussing what is proper and fitting.</span><br />
</p>
<p id="mn129c3p7">
<span class="pali m-text">saṁvijjanteva te dhammā mayi, ahañca tesu dhammesu sandissāmī’ti.</span><br />
<span class="sujato m-text">But those bad things are found in me and I exhibit them!’</span><br />
</p>
<p id="mn129c3p8">
<span class="pali m-text">Idaṁ, bhikkhave, bālo paṭhamaṁ diṭṭheva dhamme dukkhaṁ domanassaṁ paṭisaṁvedeti.</span><br />
<span class="sujato m-text">This is the first kind of suffering and sadness that a fool experiences in the present life.</span><br />
</p>
<p id="mn129c4p1">
<span class="pali m-text">Puna caparaṁ, bhikkhave, bālo passati rājāno coraṁ āgucāriṁ gahetvā vividhā kammakāraṇā kārente—</span><br />
<span class="sujato m-text">Furthermore, a fool sees that the kings have arrested a bandit, a criminal, and subjected them to various punishments—</span><br />
</p>
<p id="mn129c4p2">
<span class="pali m-text">kasāhipi tāḷente vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte erakavattikampi karonte cīrakavāsikampi karonte eṇeyyakampi karonte baḷisamaṁsikampi karonte kahāpaṇikampi karonte khārāpatacchikampi karonte palighaparivattikampi karonte palālapīṭhakampi karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṁ chindante.</span><br />
<span class="sujato m-text">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘demon’s mouth’, the ‘garland of fire’, the ‘burning hand’, the ‘grass blades’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded.</span><br />
</p>
<p id="mn129c4p3">
<span class="pali m-text">Tatra, bhikkhave, bālassa evaṁ hoti:</span><br />
<span class="sujato m-text">Then that fool thinks,</span><br />
</p>
<p id="mn129c4p4">
<span class="pali m-text">‘yathārūpānaṁ kho pāpakānaṁ kammānaṁ hetu rājāno coraṁ āgucāriṁ gahetvā vividhā kammakāraṇā kārenti—</span><br />
<span class="sujato m-text">‘The kinds of deeds for which the kings inflict such punishments—</span><br />
</p>
<p id="mn129c4p5">
<span class="pali m-text">kasāhipi tāḷenti …pe… asināpi sīsaṁ chindanti;</span><br />
</p>
<p id="mn129c4p6">
<span class="pali m-text">saṁvijjanteva te dhammā mayi, ahañca tesu dhammesu sandissāmi.</span><br />
<span class="sujato m-text">those things are found in me and I exhibit them!</span><br />
</p>
<p id="mn129c4p7">
<span class="pali m-text">Mañcepi rājāno jāneyyuṁ, mampi rājāno gahetvā vividhā kammakāraṇā kāreyyuṁ—</span><br />
<span class="sujato m-text">If the kings find out about me, they will inflict the same kinds of punishments on me!’</span><br />
</p>
<p id="mn129c4p8">
<span class="pali m-text">kasāhipi tāḷeyyuṁ …pe… jīvantampi sūle uttāseyyuṁ, asināpi sīsaṁ chindeyyun’ti.</span><br />
</p>
<p id="mn129c4p9">
<span class="pali m-text">Idampi, bhikkhave, bālo dutiyaṁ diṭṭheva dhamme dukkhaṁ domanassaṁ paṭisaṁvedeti.</span><br />
<span class="sujato m-text">This is the second kind of suffering and sadness that a fool experiences in the present life.</span><br />
</p>
<p id="mn129c5p1">
<span class="pali m-text">Puna caparaṁ, bhikkhave, bālaṁ pīṭhasamārūḷhaṁ vā mañcasamārūḷhaṁ vā chamāyaṁ vā semānaṁ, yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni tānissa tamhi samaye olambanti ajjholambanti abhippalambanti.</span><br />
<span class="sujato m-text">Furthermore, when a fool is resting on a chair or a bed or on the ground, their past bad deeds—misconduct of body, speech, and mind—settle down upon them, rest down upon them, and lay down upon them.</span><br />
</p>
<p id="mn129c5p2">
<span class="pali m-text">Seyyathāpi, bhikkhave, mahataṁ pabbatakūṭānaṁ chāyā sāyanhasamayaṁ pathaviyā olambanti ajjholambanti abhippalambanti;</span><br />
<span class="sujato m-text">It is like the shadow of a great mountain peak in the evening as it settles down, rests down, and lays down upon the earth.</span><br />
</p>
<p id="mn129c5p3">
<span class="pali m-text">evameva kho, bhikkhave, bālaṁ pīṭhasamārūḷhaṁ vā mañcasamārūḷhaṁ vā chamāyaṁ vā semānaṁ, yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni tānissa tamhi samaye olambanti ajjholambanti abhippalambanti.</span><br />
<span class="sujato m-text">In the same way, when a fool is resting on a chair or a bed or on the ground, their past bad deeds—misconduct of body, speech, and mind—settle down upon them, rest down upon them, and lay down upon them.</span><br />
</p>
<p id="mn129c5p4">
<span class="pali m-text">Tatra, bhikkhave, bālassa evaṁ hoti:</span><br />
<span class="sujato m-text">Then that fool thinks,</span><br />
</p>
<p id="mn129c5p5">
<span class="pali m-text">‘akataṁ vata me kalyāṇaṁ, akataṁ kusalaṁ, akataṁ bhīruttāṇaṁ;</span><br />
<span class="sujato m-text">‘Well, I haven’t done good and skillful things that keep me safe.</span><br />
</p>
<p id="mn129c5p6">
<span class="pali m-text">kataṁ pāpaṁ, kataṁ luddaṁ, kataṁ kibbisaṁ.</span><br />
<span class="sujato m-text">And I have done bad, violent, and depraved things.</span><br />
</p>
<p id="mn129c5p7">
<span class="pali m-text">Yāvatā, bho, akatakalyāṇānaṁ akatakusalānaṁ akatabhīruttāṇānaṁ katapāpānaṁ kataluddānaṁ katakibbisānaṁ gati taṁ gatiṁ pecca gacchāmī’ti.</span><br />
<span class="sujato m-text">When I depart, I’ll go to the place where people who’ve done such things go.’</span><br />
</p>
<p id="mn129c5p8">
<span class="pali m-text">So socati kilamati paridevati urattāḷiṁ kandati sammohaṁ āpajjati.</span><br />
<span class="sujato m-text">They sorrow and wail and lament, beating their breasts and falling into confusion.</span><br />
</p>
<p id="mn129c5p9">
<span class="pali m-text">Idampi, bhikkhave, bālo tatiyaṁ diṭṭheva dhamme dukkhaṁ domanassaṁ paṭisaṁvedeti.</span><br />
<span class="sujato m-text">This is the third kind of suffering and sadness that a fool experiences in the present life.</span><br />
</p>
<p id="mn129c6p1">
<span class="pali m-text">Sa kho so, bhikkhave, bālo kāyena duccaritaṁ caritvā vācāya duccaritaṁ caritvā manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="sujato m-text">Having done bad things by way of body, speech, and mind, when their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="mn129c7p1">
<span class="pali m-text">Yaṁ kho taṁ, bhikkhave, sammā vadamāno vadeyya:</span><br />
<span class="sujato m-text">And if there’s anything of which it may be rightly said that</span><br />
</p>
<p id="mn129c7p2">
<span class="pali m-text">‘ekantaṁ aniṭṭhaṁ ekantaṁ akantaṁ ekantaṁ amanāpan’ti, nirayameva taṁ sammā vadamāno vadeyya:</span><br />
<span class="sujato m-text">it is utterly unlikable, undesirable, and disagreeable, it is of hell that this should be said.</span><br />
</p>
<p id="mn129c7p3">
<span class="pali m-text">‘ekantaṁ aniṭṭhaṁ ekantaṁ akantaṁ ekantaṁ amanāpan’ti.</span><br />
</p>
<p id="mn129c7p4">
<span class="pali m-text">Yāvañcidaṁ, bhikkhave, upamāpi na sukarā yāva dukkhā nirayā”ti.</span><br />
<span class="sujato m-text">So much so that it’s not easy to give a simile for how painful hell is.”</span><br />
</p>
<p id="mn129c7p5">
<span class="pali m-text">Evaṁ vutte, aññataro bhikkhu bhagavantaṁ etadavoca:</span><br />
<span class="sujato m-text">When he said this, one of the mendicants asked the Buddha,</span><br />
</p>
<p id="mn129c7p6">
<span class="pali m-text">“sakkā pana, bhante, upamaṁ kātun”ti?</span><br />
<span class="sujato m-text">“But sir, is it possible to give a simile?”</span><br />
</p>
<p id="mn129c8p1">
<span class="pali m-text">“Sakkā, bhikkhū”ti bhagavā avoca.</span><br />
<span class="sujato m-text">“It’s possible,” said the Buddha.</span><br />
</p>
<p id="mn129c8p2">
<span class="pali m-text">“Seyyathāpi, bhikkhu, coraṁ āgucāriṁ gahetvā rañño dasseyyuṁ:</span><br />
<span class="sujato m-text">“Suppose they arrest a bandit, a criminal and present him to the king, saying,</span><br />
</p>
<p id="mn129c8p3">
<span class="pali m-text">‘ayaṁ kho, deva, coro āgucārī, imassa yaṁ icchasi taṁ daṇḍaṁ paṇehī’ti.</span><br />
<span class="sujato m-text">‘Your Majesty, this is a bandit, a criminal. Punish him as you will.’</span><br />
</p>
<p id="mn129c8p4">
<span class="pali m-text">Tamenaṁ rājā evaṁ vadeyya:</span><br />
<span class="sujato m-text">The king would say,</span><br />
</p>
<p id="mn129c8p5">
<span class="pali m-text">‘gacchatha, bho, imaṁ purisaṁ pubbaṇhasamayaṁ sattisatena hanathā’ti.</span><br />
<span class="sujato m-text">‘Go, my men, and strike this man in the morning with a hundred spears!’</span><br />
</p>
<p id="mn129c8p6">
<span class="pali m-text">Tamenaṁ pubbaṇhasamayaṁ sattisatena haneyyuṁ.</span><br />
<span class="sujato m-text">The king’s men did as they were told.</span><br />
</p>
<p id="mn129c8p7">
<span class="pali m-text">Atha rājā majjhanhikasamayaṁ evaṁ vadeyya:</span><br />
<span class="sujato m-text">Then at midday the king would say,</span><br />
</p>
<p id="mn129c8p8">
<span class="pali m-text">‘ambho, kathaṁ so puriso’ti?</span><br />
<span class="sujato m-text">‘My men, how is that man?’</span><br />
</p>
<p id="mn129c8p9">
<span class="pali m-text">‘Tatheva, deva, jīvatī’ti.</span><br />
<span class="sujato m-text">‘He’s still alive, Your Majesty.’</span><br />
</p>
<p id="mn129c8p10">
<span class="pali m-text">Tamenaṁ rājā evaṁ vadeyya:</span><br />
<span class="sujato m-text">The king would say,</span><br />
</p>
<p id="mn129c8p11">
<span class="pali m-text">‘gacchatha, bho, taṁ purisaṁ majjhanhikasamayaṁ sattisatena hanathā’ti.</span><br />
<span class="sujato m-text">‘Go, my men, and strike this man in the midday with a hundred spears!’</span><br />
</p>
<p id="mn129c8p12">
<span class="pali m-text">Tamenaṁ majjhanhikasamayaṁ sattisatena haneyyuṁ.</span><br />
<span class="sujato m-text">The king’s men did as they were told.</span><br />
</p>
<p id="mn129c8p13">
<span class="pali m-text">Atha rājā sāyanhasamayaṁ evaṁ vadeyya:</span><br />
<span class="sujato m-text">Then late in the afternoon the king would say,</span><br />
</p>
<p id="mn129c8p14">
<span class="pali m-text">‘ambho, kathaṁ so puriso’ti?</span><br />
<span class="sujato m-text">‘My men, how is that man?’</span><br />
</p>
<p id="mn129c8p15">
<span class="pali m-text">‘Tatheva, deva, jīvatī’ti.</span><br />
<span class="sujato m-text">‘He’s still alive, Your Majesty.’</span><br />
</p>
<p id="mn129c8p16">
<span class="pali m-text">Tamenaṁ rājā evaṁ vadeyya:</span><br />
<span class="sujato m-text">The king would say,</span><br />
</p>
<p id="mn129c8p17">
<span class="pali m-text">‘gacchatha, bho, taṁ purisaṁ sāyanhasamayaṁ sattisatena hanathā’ti.</span><br />
<span class="sujato m-text">‘Go, my men, and strike this man in the late afternoon with a hundred spears!’</span><br />
</p>
<p id="mn129c8p18">
<span class="pali m-text">Tamenaṁ sāyanhasamayaṁ sattisatena haneyyuṁ.</span><br />
<span class="sujato m-text">The king’s men did as they were told.</span><br />
</p>
<p id="mn129c8p19">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn129c8p20">
<span class="pali m-text">api nu so puriso tīhi sattisatehi haññamāno tatonidānaṁ dukkhaṁ domanassaṁ paṭisaṁvediyethā”ti?</span><br />
<span class="sujato m-text">Would that man experience pain and distress from being struck with three hundred spears?”</span><br />
</p>
<p id="mn129c8p21">
<span class="pali m-text">“Ekissāpi, bhante, sattiyā haññamāno so puriso tatonidānaṁ dukkhaṁ domanassaṁ paṭisaṁvediyetha, ko pana vādo tīhi sattisatehī”ti?</span><br />
<span class="sujato m-text">“Sir, that man would experience pain and distress from being struck with one spear, let alone three hundred spears!”</span><br />
</p>
<p id="mn129c9p1">
<span class="pali m-text">Atha kho bhagavā parittaṁ pāṇimattaṁ pāsāṇaṁ gahetvā bhikkhū āmantesi:</span><br />
<span class="sujato m-text">Then the Buddha, picking up a stone the size of his palm, addressed the mendicants,</span><br />
</p>
<p id="mn129c9p2">
<span class="pali m-text">“Taṁ kiṁ maññatha, bhikkhave,</span><br />
<span class="sujato m-text">“What do you think, mendicants?</span><br />
</p>
<p id="mn129c9p3">
<span class="pali m-text">katamo nu kho mahantataro—yo cāyaṁ mayā paritto pāṇimatto pāsāṇo gahito, yo ca himavā pabbatarājā”ti?</span><br />
<span class="sujato m-text">Which is bigger: the stone the size of my palm that I’ve picked up, or the Himalayas, the king of mountains?”</span><br />
</p>
<p id="mn129c9p4">
<span class="pali m-text">“Appamattako ayaṁ, bhante, bhagavatā paritto pāṇimatto pāsāṇo gahito, himavantaṁ pabbatarājānaṁ upanidhāya saṅkhampi na upeti, kalabhāgampi na upeti, upanidhampi na upe”ti.</span><br />
<span class="sujato m-text">“Sir, the stone you’ve picked up is tiny. Compared to the Himalayas, it doesn’t count, it’s not worth a fraction, there’s no comparison.”</span><br />
</p>
<p id="mn129c9p5">
<span class="pali m-text">“Evameva kho, bhikkhave, yaṁ so puriso tīhi sattisatehi haññamāno tatonidānaṁ dukkhaṁ domanassaṁ paṭisaṁvedeti taṁ nirayakassa dukkhassa upanidhāya saṅkhampi na upeti, kalabhāgampi na upeti, upanidhampi na upeti.</span><br />
<span class="sujato m-text">“In the same way, compared to the suffering in hell, the pain and distress experienced by that man due to being struck with three hundred spears doesn’t count, it’s not worth a fraction, there’s no comparison.</span><br />
</p>
<p id="mn129c10p1">
<span class="pali m-text">Tamenaṁ, bhikkhave, nirayapālā pañcavidhabandhanaṁ nāma kammakāraṇaṁ karonti—</span><br />
<span class="sujato m-text">The wardens of hell punish them with the five-fold crucifixion.</span><br />
</p>
<p id="mn129c10p2">
<span class="pali m-text">tattaṁ ayokhilaṁ hatthe gamenti, tattaṁ ayokhilaṁ dutiye hatthe gamenti, tattaṁ ayokhilaṁ pāde gamenti, tattaṁ ayokhilaṁ dutiye pāde gamenti, tattaṁ ayokhilaṁ majjhe urasmiṁ gamenti.</span><br />
<span class="sujato m-text">They drive red-hot stakes through the hands and feet, and another in the middle of the chest.</span><br />
</p>
<p id="mn129c10p3">
<span class="pali m-text">So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti.</span><br />
<span class="sujato m-text">And there they feel painful, sharp, severe, acute feelings—but they don’t die until that bad deed is eliminated.</span><br />
</p>
<p id="mn129c11p1">
<span class="pali m-text">Tamenaṁ, bhikkhave, nirayapālā saṁvesetvā kuṭhārīhi tacchanti.</span><br />
<span class="sujato m-text">The wardens of hell throw them down and hack them with axes. …</span><br />
</p>
<p id="mn129c11p2">
<span class="pali m-text">So tattha dukkhā tibbā …pe… byantīhoti.</span><br />
</p>
<p id="mn129c12p1">
<span class="pali m-text">Tamenaṁ, bhikkhave, nirayapālā uddhampādaṁ adhosiraṁ gahetvā vāsīhi tacchanti.</span><br />
<span class="sujato m-text">They hang them upside-down and hack them with hatchets. …</span><br />
</p>
<p id="mn129c12p2">
<span class="pali m-text">So tattha dukkhā tibbā …pe… byantīhoti.</span><br />
</p>
<p id="mn129c13p1">
<span class="pali m-text">Tamenaṁ, bhikkhave, nirayapālā rathe yojetvā ādittāya pathaviyā sampajjalitāya sajotibhūtāya sārentipi paccāsārentipi.</span><br />
<span class="sujato m-text">They harness them to a chariot, and drive them back and forth across burning ground, blazing and glowing. …</span><br />
</p>
<p id="mn129c13p2">
<span class="pali m-text">So tattha dukkhā tibbā …pe… byantīhoti.</span><br />
</p>
<p id="mn129c14p1">
<span class="pali m-text">Tamenaṁ, bhikkhave, nirayapālā mahantaṁ aṅgārapabbataṁ ādittaṁ sampajjalitaṁ sajotibhūtaṁ āropentipi oropentipi.</span><br />
<span class="sujato m-text">They make them climb up and down a huge mountain of burning coals, blazing and glowing. …</span><br />
</p>
<p id="mn129c14p2">
<span class="pali m-text">So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti.</span><br />
</p>
<p id="mn129c15p1">
<span class="pali m-text">Tamenaṁ, bhikkhave, nirayapālā uddhampādaṁ adhosiraṁ gahetvā tattāya lohakumbhiyā pakkhipanti ādittāya sampajjalitāya sajotibhūtāya.</span><br />
<span class="sujato m-text">The wardens of hell turn them upside down and throw them into a red-hot copper pot, burning, blazing, and glowing.</span><br />
</p>
<p id="mn129c15p2">
<span class="pali m-text">So tattha pheṇuddehakaṁ paccati.</span><br />
</p>
<p id="mn129c15p3">
<span class="pali m-text">So tattha pheṇuddehakaṁ paccamāno sakimpi uddhaṁ gacchati, sakimpi adho gacchati, sakimpi tiriyaṁ gacchati.</span><br />
<span class="sujato m-text">There they’re seared in boiling scum, and they’re swept up and down and round and round.</span><br />
</p>
<p id="mn129c15p4">
<span class="pali m-text">So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti.</span><br />
<span class="sujato m-text">And there they feel painful, sharp, severe, acute feelings—but they don’t die until that bad deed is eliminated.</span><br />
</p>
<p id="mn129c16p1">
<span class="pali m-text">Tamenaṁ, bhikkhave, nirayapālā mahāniraye pakkhipanti.</span><br />
<span class="sujato m-text">The wardens of hell toss them in the Great Hell.</span><br />
</p>
<p id="mn129c16p2">
<span class="pali m-text">So kho pana, bhikkhave, mahānirayo—</span><br />
<span class="sujato m-text">Now, about that Great Hell:</span><br />
</p>
<p id="mn129c16p3">
<span class="pali m-text">Catukkaṇṇo catudvāro,</span><br />
<span class="sujato m-text">‘Four are its corners, four its doors,</span><br />
</p>
<p id="mn129c16p4">
<span class="pali m-text">vibhatto bhāgaso mito;</span><br />
<span class="sujato m-text">neatly divided in equal parts.</span><br />
</p>
<p id="mn129c16p5">
<span class="pali m-text">Ayopākārapariyanto,</span><br />
<span class="sujato m-text">Surrounded by an iron wall,</span><br />
</p>
<p id="mn129c16p6">
<span class="pali m-text">ayasā paṭikujjito.</span><br />
<span class="sujato m-text">of iron is its roof.</span><br />
</p>
<p id="mn129c16p7">
<span class="pali m-text">Tassa ayomayā bhūmi,</span><br />
<span class="sujato m-text">The ground is even made of iron,</span><br />
</p>
<p id="mn129c16p8">
<span class="pali m-text">jalitā tejasā yutā;</span><br />
<span class="sujato m-text">it burns with fierce fire.</span><br />
</p>
<p id="mn129c16p9">
<span class="pali m-text">Samantā yojanasataṁ,</span><br />
<span class="sujato m-text">The heat forever radiates</span><br />
</p>
<p id="mn129c16p10">
<span class="pali m-text">pharitvā tiṭṭhati sabbadā.</span><br />
<span class="sujato m-text">a hundred leagues around.’</span><br />
</p>
<p id="mn129c17p1">
<span class="pali m-text">Anekapariyāyenapi kho ahaṁ, bhikkhave, nirayakathaṁ katheyyaṁ;</span><br />
<span class="sujato m-text">I could tell you many different things about hell.</span><br />
</p>
<p id="mn129c17p2">
<span class="pali m-text">yāvañcidaṁ, bhikkhave, na sukarā akkhānena pāpuṇituṁ yāva dukkhā nirayā.</span><br />
<span class="sujato m-text">So much so that it’s not easy to completely describe the suffering in hell.</span><br />
</p>
<p id="mn129c18p1">
<span class="pali m-text">Santi, bhikkhave, tiracchānagatā pāṇā tiṇabhakkhā.</span><br />
<span class="sujato m-text">There are, mendicants, animals that feed on grass.</span><br />
</p>
<p id="mn129c18p2">
<span class="pali m-text">Te allānipi tiṇāni sukkhānipi tiṇāni dantullehakaṁ khādanti.</span><br />
<span class="sujato m-text">They eat by cropping fresh or dried grass with their teeth.</span><br />
</p>
<p id="mn129c18p3">
<span class="pali m-text">Katame ca, bhikkhave, tiracchānagatā pāṇā tiṇabhakkhā?</span><br />
<span class="sujato m-text">And what animals feed on grass?</span><br />
</p>
<p id="mn129c18p4">
<span class="pali m-text">Hatthī assā goṇā gadrabhā ajā migā, ye vā panaññepi keci tiracchānagatā pāṇā tiṇabhakkhā.</span><br />
<span class="sujato m-text">Elephants, horses, cattle, donkeys, goats, deer, and various others.</span><br />
</p>
<p id="mn129c18p5">
<span class="pali m-text">Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṁ maraṇā tesaṁ sattānaṁ sahabyataṁ upapajjati ye te sattā tiṇabhakkhā.</span><br />
<span class="sujato m-text">A fool who used to be a glutton here and did bad deeds here, when their body breaks up, after death, is reborn in the company of those sentient beings who feed on grass.</span><br />
</p>
<p id="mn129c19p1">
<span class="pali m-text">Santi, bhikkhave, tiracchānagatā pāṇā gūthabhakkhā.</span><br />
<span class="sujato m-text">There are animals that feed on dung.</span><br />
</p>
<p id="mn129c19p2">
<span class="pali m-text">Te dūratova gūthagandhaṁ ghāyitvā dhāvanti:</span><br />
<span class="sujato m-text">When they catch a whiff of dung they run to it, thinking,</span><br />
</p>
<p id="mn129c19p3">
<span class="pali m-text">‘ettha bhuñjissāma, ettha bhuñjissāmā’ti.</span><br />
<span class="sujato m-text">‘There we’ll eat! There we’ll eat!’</span><br />
</p>
<p id="mn129c19p4">
<span class="pali m-text">Seyyathāpi nāma brāhmaṇā āhutigandhena dhāvanti:</span><br />
<span class="sujato m-text">It’s like when brahmins smell a burnt offering, they run to it, thinking,</span><br />
</p>
<p id="mn129c19p5">
<span class="pali m-text">‘ettha bhuñjissāma, ettha bhuñjissāmā’ti;</span><br />
<span class="sujato m-text">‘There we’ll eat! There we’ll eat!’</span><br />
</p>
<p id="mn129c19p6">
<span class="pali m-text">evameva kho, bhikkhave, santi tiracchānagatā pāṇā gūthabhakkhā,</span><br />
<span class="sujato m-text">In the same way, there are animals that feed on dung.</span><br />
</p>
<p id="mn129c19p7">
<span class="pali m-text">te dūratova gūthagandhaṁ ghāyitvā dhāvanti:</span><br />
<span class="sujato m-text">When they catch a whiff of dung they run to it, thinking,</span><br />
</p>
<p id="mn129c19p8">
<span class="pali m-text">‘ettha bhuñjissāma, ettha bhuñjissāmā’ti.</span><br />
<span class="sujato m-text">‘There we’ll eat! There we’ll eat!’</span><br />
</p>
<p id="mn129c19p9">
<span class="pali m-text">Katame ca, bhikkhave, tiracchānagatā pāṇā gūthabhakkhā?</span><br />
<span class="sujato m-text">And what animals feed on dung?</span><br />
</p>
<p id="mn129c19p10">
<span class="pali m-text">Kukkuṭā sūkarā soṇā siṅgālā, ye vā panaññepi keci tiracchānagatā pāṇā gūthabhakkhā.</span><br />
<span class="sujato m-text">Chickens, pigs, dogs, jackals, and various others.</span><br />
</p>
<p id="mn129c19p11">
<span class="pali m-text">Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṁ maraṇā tesaṁ sattānaṁ sahabyataṁ upapajjati ye te sattā gūthabhakkhā.</span><br />
<span class="sujato m-text">A fool who used to be a glutton here and did bad deeds here, after death is reborn in the company of those sentient beings who feed on dung.</span><br />
</p>
<p id="mn129c20p1">
<span class="pali m-text">Santi, bhikkhave, tiracchānagatā pāṇā andhakāre jāyanti andhakāre jīyanti andhakāre mīyanti.</span><br />
<span class="sujato m-text">There are animals who are born, live, and die in darkness.</span><br />
</p>
<p id="mn129c20p2">
<span class="pali m-text">Katame ca, bhikkhave, tiracchānagatā pāṇā andhakāre jāyanti andhakāre jīyanti andhakāre mīyanti?</span><br />
<span class="sujato m-text">And what animals are born, live, and die in darkness?</span><br />
</p>
<p id="mn129c20p3">
<span class="pali m-text">Kīṭā puḷavā gaṇḍuppādā, ye vā panaññepi keci tiracchānagatā pāṇā andhakāre jāyanti andhakāre jīyanti andhakāre mīyanti.</span><br />
<span class="sujato m-text">Moths, maggots, earthworms, and various others.</span><br />
</p>
<p id="mn129c20p4">
<span class="pali m-text">Sa kho so, bhikkhave, bālo idha pubbe rasādo, idha pāpāni kammāni karitvā kāyassa bhedā paraṁ maraṇā tesaṁ sattānaṁ sahabyataṁ upapajjati ye te sattā andhakāre jāyanti andhakāre jīyanti andhakāre mīyanti.</span><br />
<span class="sujato m-text">A fool who used to be a glutton here and did bad deeds here, after death is reborn in the company of those sentient beings who are born, live, and die in darkness.</span><br />
</p>
<p id="mn129c21p1">
<span class="pali m-text">Santi, bhikkhave, tiracchānagatā pāṇā udakasmiṁ jāyanti udakasmiṁ jīyanti udakasmiṁ mīyanti.</span><br />
<span class="sujato m-text">There are animals who are born, live, and die in water.</span><br />
</p>
<p id="mn129c21p2">
<span class="pali m-text">Katame ca, bhikkhave, tiracchānagatā pāṇā udakasmiṁ jāyanti udakasmiṁ jīyanti udakasmiṁ mīyanti?</span><br />
<span class="sujato m-text">And what animals are born, live, and die in water?</span><br />
</p>
<p id="mn129c21p3">
<span class="pali m-text">Macchā kacchapā susumārā, ye vā panaññepi keci tiracchānagatā pāṇā udakasmiṁ jāyanti udakasmiṁ jīyanti udakasmiṁ mīyanti.</span><br />
<span class="sujato m-text">Fish, turtles, crocodiles, and various others.</span><br />
</p>
<p id="mn129c21p4">
<span class="pali m-text">Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṁ maraṇā tesaṁ sattānaṁ sahabyataṁ upapajjati ye te sattā udakasmiṁ jāyanti udakasmiṁ jīyanti udakasmiṁ mīyanti.</span><br />
<span class="sujato m-text">A fool who used to be a glutton here and did bad deeds here, after death is reborn in the company of those sentient beings who are born, live, and die in water.</span><br />
</p>
<p id="mn129c22p1">
<span class="pali m-text">Santi, bhikkhave, tiracchānagatā pāṇā asucismiṁ jāyanti asucismiṁ jīyanti asucismiṁ mīyanti.</span><br />
<span class="sujato m-text">There are animals who are born, live, and die in filth.</span><br />
</p>
<p id="mn129c22p2">
<span class="pali m-text">Katame ca, bhikkhave, tiracchānagatā pāṇā asucismiṁ jāyanti asucismiṁ jīyanti asucismiṁ mīyanti?</span><br />
<span class="sujato m-text">And what animals are born, live, and die in filth?</span><br />
</p>
<p id="mn129c22p3">
<span class="pali m-text">Ye te, bhikkhave, sattā pūtimacche vā jāyanti pūtimacche vā jīyanti pūtimacche vā mīyanti pūtikuṇape vā …pe…</span><br />
<span class="sujato m-text">Those animals that are born, live, and die in a rotten fish, a rotten carcass,</span><br />
</p>
<p id="mn129c22p4">
<span class="pali m-text">pūtikummāse vā …</span><br />
<span class="sujato m-text">rotten porridge,</span><br />
</p>
<p id="mn129c22p5">
<span class="pali m-text">candanikāya vā …</span><br />
<span class="sujato m-text">or a sewer.</span><br />
</p>
<p id="mn129c22p6">
<span class="pali m-text">oligalle vā jāyanti, ye vā panaññepi keci tiracchānagatā pāṇā asucismiṁ jāyanti asucismiṁ jīyanti asucismiṁ mīyanti.</span><br />
</p>
<p id="mn129c22p7">
<span class="pali m-text">Sa kho so, bhikkhave, bālo idha pubbe rasādo idha pāpāni kammāni karitvā kāyassa bhedā paraṁ maraṇā tesaṁ sattānaṁ sahabyataṁ upapajjati ye te sattā asucismiṁ jāyanti asucismiṁ jīyanti asucismiṁ mīyanti.</span><br />
<span class="sujato m-text">A fool who used to be a glutton here and did bad deeds here, after death is reborn in the company of those sentient beings who are born, live, and die in filth.</span><br />
</p>
<p id="mn129c23p1">
<span class="pali m-text">Anekapariyāyenapi kho ahaṁ, bhikkhave, tiracchānayonikathaṁ katheyyaṁ;</span><br />
<span class="sujato m-text">I could tell you many different things about the animal realm.</span><br />
</p>
<p id="mn129c23p2">
<span class="pali m-text">yāvañcidaṁ, bhikkhave, na sukaraṁ akkhānena pāpuṇituṁ yāva dukkhā tiracchānayoni.</span><br />
<span class="sujato m-text">So much so that it’s not easy to completely describe the suffering in the animal realm.</span><br />
</p>
<p id="mn129c24p1">
<span class="pali m-text">Seyyathāpi, bhikkhave, puriso ekacchiggalaṁ yugaṁ mahāsamudde pakkhipeyya.</span><br />
<span class="sujato m-text">Mendicants, suppose a person were to throw a yoke with a single hole into the ocean.</span><br />
</p>
<p id="mn129c24p2">
<span class="pali m-text">Tamenaṁ puratthimo vāto pacchimena saṁhareyya, pacchimo vāto puratthimena saṁhareyya, uttaro vāto dakkhiṇena saṁhareyya, dakkhiṇo vāto uttarena saṁhareyya.</span><br />
<span class="sujato m-text">The east wind wafts it west; the west wind wafts it east; the north wind wafts it south; and the south wind wafts it north.</span><br />
</p>
<p id="mn129c24p3">
<span class="pali m-text">Tatrāssa kāṇo kacchapo, so vassasatassa vassasatassa accayena sakiṁ ummujjeyya.</span><br />
<span class="sujato m-text">And there was a one-eyed turtle who popped up once every hundred years.</span><br />
</p>
<p id="mn129c24p4">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn129c24p5">
<span class="pali m-text">api nu so kāṇo kacchapo amusmiṁ ekacchiggale yuge gīvaṁ paveseyyā”ti?</span><br />
<span class="sujato m-text">Would that one-eyed turtle still poke its neck through the hole in that yoke?”</span><br />
</p>
<p id="mn129c24p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.</span><br />
</p>
<p id="mn129c24p7">
<span class="pali m-text">“Yadi pana, bhante, kadāci karahaci dīghassa addhuno accayenā”ti.</span><br />
<span class="sujato m-text">Only after a very long time, sir, if ever.”</span><br />
</p>
<p id="mn129c24p8">
<span class="pali m-text">“Khippataraṁ kho so, bhikkhave, kāṇo kacchapo amusmiṁ ekacchiggale yuge gīvaṁ paveseyya, ato dullabhatarāhaṁ, bhikkhave, manussattaṁ vadāmi sakiṁ vinipātagatena bālena.</span><br />
<span class="sujato m-text">“That one-eyed turtle would poke its neck through the hole in that yoke sooner than a fool who has fallen to the underworld would be reborn as a human being, I say.</span><br />
</p>
<p id="mn129c24p9">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn129c24p10">
<span class="pali m-text">Na hettha, bhikkhave, atthi dhammacariyā samacariyā kusalakiriyā puññakiriyā.</span><br />
<span class="sujato m-text">Because in that place there’s no principled or moral conduct, and no doing what is good and skillful.</span><br />
</p>
<p id="mn129c24p11">
<span class="pali m-text">Aññamaññakhādikā ettha, bhikkhave, vattati dubbalakhādikā.</span><br />
<span class="sujato m-text">There they just prey on each other, preying on the weak.</span><br />
</p>
<p id="mn129c25p1">
<span class="pali m-text">Sa kho so, bhikkhave, bālo sace kadāci karahaci dīghassa addhuno accayena manussattaṁ āgacchati, yāni tāni nīcakulāni—</span><br />
<span class="sujato m-text">And suppose that fool, after a very long time, returned to the human realm.</span><br />
</p>
<p id="mn129c25p2">
<span class="pali m-text">caṇḍālakulaṁ vā nesādakulaṁ vā venakulaṁ vā rathakārakulaṁ vā pukkusakulaṁ vā.</span><br />
<span class="sujato m-text">They’d be reborn in a low class family—a family of outcastes, hunters, bamboo-workers, chariot-makers, or waste-collectors.</span><br />
</p>
<p id="mn129c25p3">
<span class="pali m-text">Tathārūpe kule paccājāyati dalidde appannapānabhojane kasiravuttike, yattha kasirena ghāsacchādo labbhati.</span><br />
<span class="sujato m-text">Such families are poor, with little to eat or drink, where life is tough, and food and shelter are hard to find.</span><br />
</p>
<p id="mn129c25p4">
<span class="pali m-text">So ca hoti dubbaṇṇo duddasiko okoṭimako bavhābādho kāṇo vā kuṇī vā khujjo vā pakkhahato vā na lābhī annassa pānassa vatthassa yānassa mālāgandhavilepanassa seyyāvasathapadīpeyyassa.</span><br />
<span class="sujato m-text">And they’d be ugly, unsightly, deformed, sickly—one-eyed, crippled, lame, or half-paralyzed. They don’t get to have food, drink, clothes, and vehicles; garlands, perfumes, and makeup; or bed, house, and lighting.</span><br />
</p>
<p id="mn129c25p5">
<span class="pali m-text">So kāyena duccaritaṁ carati vācāya duccaritaṁ carati manasā duccaritaṁ carati.</span><br />
<span class="sujato m-text">And they do bad things by way of body, speech, and mind.</span><br />
</p>
<p id="mn129c25p6">
<span class="pali m-text">So kāyena duccaritaṁ caritvā vācāya duccaritaṁ caritvā manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="sujato m-text">When their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="mn129c26p1">
<span class="pali m-text">Seyyathāpi, bhikkhave, akkhadhutto paṭhameneva kaliggahena puttampi jīyetha, dārampi jīyetha, sabbaṁ sāpateyyampi jīyetha, uttaripi adhibandhaṁ nigaccheyya.</span><br />
<span class="sujato m-text">Suppose a gambler on the first unlucky throw were to lose his wife and child, all his property, and then get thrown in jail.</span><br />
</p>
<p id="mn129c26p2">
<span class="pali m-text">Appamattako so, bhikkhave, kaliggaho yaṁ so akkhadhutto paṭhameneva kaliggahena puttampi jīyetha, dārampi jīyetha, sabbaṁ sāpateyyampi jīyetha, uttaripi adhibandhaṁ nigaccheyya.</span><br />
<span class="sujato m-text">But such an unlucky throw is trivial compared to</span><br />
</p>
<p id="mn129c26p3">
<span class="pali m-text">Atha kho ayameva tato mahantataro kaliggaho yaṁ so bālo kāyena duccaritaṁ caritvā vācāya duccaritaṁ caritvā manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="sujato m-text">the unlucky throw whereby a fool, having done bad things by way of body, speech, and mind, when their body breaks up, after death, is reborn in a place of loss, a bad place, the underworld, hell.</span><br />
</p>
<p id="mn129c26p4">
<span class="pali m-text">Ayaṁ, bhikkhave, kevalā paripūrā bālabhūmīti.</span><br />
<span class="sujato m-text">This is the total fulfillment of the fool’s level.</span><br />
</p>
<p id="mn129c27p1">
<span class="pali m-text">Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni.</span><br />
<span class="sujato m-text">There are these three characteristics, signs, and manifestations of an astute person.</span><br />
</p>
<p id="mn129c27p2">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="mn129c27p3">
<span class="pali m-text">Idha, bhikkhave, paṇḍito sucintitacintī ca hoti subhāsitabhāsī ca sukatakammakārī ca.</span><br />
<span class="sujato m-text">An astute person thinks well, speaks well, and acts well.</span><br />
</p>
<p id="mn129c27p4">
<span class="pali m-text">No cetaṁ, bhikkhave, paṇḍito sucintitacintī ca abhavissa subhāsitabhāsī ca sukatakammakārī ca, kena naṁ paṇḍitā jāneyyuṁ:</span><br />
<span class="sujato m-text">If an astute person didn’t think well, speak well, and act well, then how would the astute know of them,</span><br />
</p>
<p id="mn129c27p5">
<span class="pali m-text">‘paṇḍito ayaṁ bhavaṁ sappuriso’ti?</span><br />
<span class="sujato m-text">‘This fellow is astute, a good person’?</span><br />
</p>
<p id="mn129c28p1">
<span class="pali m-text">Yasmā ca kho, bhikkhave, paṇḍito sucintitacintī ca hoti subhāsitabhāsī ca sukatakammakārī ca tasmā naṁ paṇḍitā jānanti:</span><br />
<span class="sujato m-text">But since an astute person does think well, speak well, and act well, then the astute do know of them,</span><br />
</p>
<p id="mn129c28p2">
<span class="pali m-text">‘paṇḍito ayaṁ bhavaṁ sappuriso’ti.</span><br />
<span class="sujato m-text">‘This fellow is astute, a good person’.</span><br />
</p>
<p id="mn129c28p3">
<span class="pali m-text">Sa kho so, bhikkhave, paṇḍito tividhaṁ diṭṭheva dhamme sukhaṁ somanassaṁ paṭisaṁvedeti.</span><br />
<span class="sujato m-text">An astute person experiences three kinds of pleasure and happiness in the present life.</span><br />
</p>
<p id="mn129c28p4">
<span class="pali m-text">Sace, bhikkhave, paṇḍito sabhāyaṁ vā nisinno hoti, rathikāya vā nisinno hoti, siṅghāṭake vā nisinno hoti;</span><br />
<span class="sujato m-text">Suppose an astute person is sitting in a council hall, a street, or a crossroad,</span><br />
</p>
<p id="mn129c28p5">
<span class="pali m-text">tatra ce jano tajjaṁ tassāruppaṁ kathaṁ manteti.</span><br />
<span class="sujato m-text">where people are discussing about what is proper and fitting.</span><br />
</p>
<p id="mn129c28p6">
<span class="pali m-text">Sace, bhikkhave, paṇḍito pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjappamādaṭṭhānā paṭivirato hoti;</span><br />
<span class="sujato m-text">And suppose that astute person is someone who refrains from killing living creatures, stealing, committing sexual misconduct, lying, and alcoholic drinks that cause negligence.</span><br />
</p>
<p id="mn129c28p7">
<span class="pali m-text">tatra, bhikkhave, paṇḍitassa evaṁ hoti:</span><br />
<span class="sujato m-text">Then that astute person thinks,</span><br />
</p>
<p id="mn129c28p8">
<span class="pali m-text">‘yaṁ kho jano tajjaṁ tassāruppaṁ kathaṁ manteti;</span><br />
<span class="sujato m-text">‘These people are discussing what is proper and fitting.</span><br />
</p>
<p id="mn129c28p9">
<span class="pali m-text">saṁvijjanteva te dhammā mayi, ahañca tesu dhammesu sandissāmī’ti.</span><br />
<span class="sujato m-text">And those good things are found in me and I exhibit them.’</span><br />
</p>
<p id="mn129c28p10">
<span class="pali m-text">Idaṁ, bhikkhave, paṇḍito paṭhamaṁ diṭṭheva dhamme sukhaṁ somanassaṁ paṭisaṁvedeti.</span><br />
<span class="sujato m-text">This is the first kind of pleasure and happiness that an astute person experiences in the present life.</span><br />
</p>
<p id="mn129c29p1">
<span class="pali m-text">Puna caparaṁ, bhikkhave, paṇḍito passati rājāno coraṁ āgucāriṁ gahetvā vividhā kammakāraṇā kārente—</span><br />
<span class="sujato m-text">Furthermore, an astute person sees that the kings have arrested a bandit, a criminal, and subjected them to various punishments—</span><br />
</p>
<p id="mn129c29p2">
<span class="pali m-text">kasāhipi tāḷente vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte erakavattikampi karonte cīrakavāsikampi karonte eṇeyyakampi karonte balisamaṁsikampi karonte kahāpaṇikampi karonte khārāpatacchikampi karonte palighaparivattikampi karonte palālapīṭhakampi karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṁ chindante.</span><br />
<span class="sujato m-text">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘demon’s mouth’, the ‘garland of fire’, the ‘burning hand’, the ‘grass blades’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded.</span><br />
</p>
<p id="mn129c29p3">
<span class="pali m-text">Tatra, bhikkhave, paṇḍitassa evaṁ hoti:</span><br />
<span class="sujato m-text">Then that astute person thinks,</span><br />
</p>
<p id="mn129c29p4">
<span class="pali m-text">‘yathārūpānaṁ kho pāpakānaṁ kammānaṁ hetu rājāno coraṁ āgucāriṁ gahetvā vividhā kammakāraṇā kārenti kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, balisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti, na te dhammā mayi saṁvijjanti, ahañca na tesu dhammesu sandissāmī’ti.</span><br />
<span class="sujato m-text">‘The kinds of deeds for which the kings inflict such punishments—those things are not found in me and I do not exhibit them!’</span><br />
</p>
<p id="mn129c29p5">
<span class="pali m-text">Idampi, bhikkhave, paṇḍito dutiyaṁ diṭṭheva dhamme sukhaṁ somanassaṁ paṭisaṁvedeti.</span><br />
<span class="sujato m-text">This is the second kind of pleasure and happiness that an astute person experiences in the present life.</span><br />
</p>
<p id="mn129c30p1">
<span class="pali m-text">Puna caparaṁ, bhikkhave, paṇḍitaṁ pīṭhasamārūḷhaṁ vā mañcasamārūḷhaṁ vā chamāyaṁ vā semānaṁ, yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni tānissa tamhi samaye olambanti …pe…</span><br />
<span class="sujato m-text">Furthermore, when an astute person is resting on a chair or a bed or on the ground, their past good deeds—good conduct of body, speech, and mind—settle down upon them, rest down upon them, and lay down upon them.</span><br />
</p>
<p id="mn129c30p2">
<span class="pali m-text">seyyathāpi, bhikkhave, mahataṁ pabbatakūṭānaṁ chāyā sāyanhasamayaṁ pathaviyā olambanti ajjholambanti abhippalambanti;</span><br />
<span class="sujato m-text">It is like the shadow of a great mountain peak in the evening as it settles down, rests down, and lays down upon the earth.</span><br />
</p>
<p id="mn129c30p3">
<span class="pali m-text">evameva kho, bhikkhave, paṇḍitaṁ pīṭhasamārūḷhaṁ vā mañcasamārūḷhaṁ vā chamāyaṁ vā semānaṁ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni tānissa tamhi samaye olambanti ajjholambanti abhippalambanti.</span><br />
<span class="sujato m-text">In the same way, when an astute person is resting on a chair or a bed or on the ground, their past good deeds—good conduct of body, speech, and mind—settle down upon them, rest down upon them, and lay down upon them.</span><br />
</p>
<p id="mn129c30p4">
<span class="pali m-text">Tatra, bhikkhave, paṇḍitassa evaṁ hoti:</span><br />
<span class="sujato m-text">Then that astute person thinks,</span><br />
</p>
<p id="mn129c30p5">
<span class="pali m-text">‘akataṁ vata me pāpaṁ, akataṁ luddaṁ, akataṁ kibbisaṁ;</span><br />
<span class="sujato m-text">‘Well, I haven’t done bad, violent, and depraved things.</span><br />
</p>
<p id="mn129c30p6">
<span class="pali m-text">kataṁ kalyāṇaṁ, kataṁ kusalaṁ, kataṁ bhīruttāṇaṁ.</span><br />
<span class="sujato m-text">And I have done good and skillful deeds that keep me safe.</span><br />
</p>
<p id="mn129c30p7">
<span class="pali m-text">Yāvatā, bho, akatapāpānaṁ akataluddānaṁ akatakibbisānaṁ katakalyāṇānaṁ katakusalānaṁ katabhīruttāṇānaṁ gati taṁ gatiṁ pecca gacchāmī’ti.</span><br />
<span class="sujato m-text">When I pass away, I’ll go to the place where people who’ve done such things go.’</span><br />
</p>
<p id="mn129c30p8">
<span class="pali m-text">So na socati, na kilamati, na paridevati, na urattāḷiṁ kandati, na sammohaṁ āpajjati.</span><br />
<span class="sujato m-text">So they don’t sorrow and wail and lament, beating their breast and falling into confusion.</span><br />
</p>
<p id="mn129c30p9">
<span class="pali m-text">Idampi, bhikkhave, paṇḍito tatiyaṁ diṭṭheva dhamme sukhaṁ somanassaṁ paṭisaṁvedeti.</span><br />
<span class="sujato m-text">This is the third kind of pleasure and happiness that an astute person experiences in the present life.</span><br />
</p>
<p id="mn129c31p1">
<span class="pali m-text">Sa kho so, bhikkhave, paṇḍito kāyena sucaritaṁ caritvā vācāya sucaritaṁ caritvā manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="sujato m-text">When their body breaks up, after death, they’re reborn in a good place, a heavenly realm.</span><br />
</p>
<p id="mn129c32p1">
<span class="pali m-text">Yaṁ kho taṁ, bhikkhave, sammā vadamāno vadeyya:</span><br />
<span class="sujato m-text">And if there’s anything of which it may be rightly said that</span><br />
</p>
<p id="mn129c32p2">
<span class="pali m-text">‘ekantaṁ iṭṭhaṁ ekantaṁ kantaṁ ekantaṁ manāpan’ti, saggameva taṁ sammā vadamāno vadeyya:</span><br />
<span class="sujato m-text">it is utterly likable, desirable, and agreeable, it is of heaven that this should be said.</span><br />
</p>
<p id="mn129c32p3">
<span class="pali m-text">‘ekantaṁ iṭṭhaṁ ekantaṁ kantaṁ ekantaṁ manāpan’ti.</span><br />
</p>
<p id="mn129c32p4">
<span class="pali m-text">Yāvañcidaṁ, bhikkhave, upamāpi na sukarā yāva sukhā saggā”ti.</span><br />
<span class="sujato m-text">So much so that it’s not easy to give a simile for how pleasurable heaven is.”</span><br />
</p>
<p id="mn129c32p5">
<span class="pali m-text">Evaṁ vutte, aññataro bhikkhu bhagavantaṁ etadavoca:</span><br />
<span class="sujato m-text">When he said this, one of the mendicants asked the Buddha,</span><br />
</p>
<p id="mn129c32p6">
<span class="pali m-text">“sakkā pana, bhante, upamaṁ kātun”ti?</span><br />
<span class="sujato m-text">“But sir, is it possible to give a simile?”</span><br />
</p>
<p id="mn129c33p1">
<span class="pali m-text">“Sakkā, bhikkhū”ti bhagavā avoca.</span><br />
<span class="sujato m-text">“It’s possible,” said the Buddha.</span><br />
</p>
<p id="mn129c33p2">
<span class="pali m-text">“Seyyathāpi, bhikkhave, rājā cakkavattī sattahi ratanehi samannāgato catūhi ca iddhīhi tatonidānaṁ sukhaṁ somanassaṁ paṭisaṁvedeti.</span><br />
<span class="sujato m-text">“Suppose there was a king, a wheel-turning monarch who possessed seven treasures and four blessings, and experienced pleasure and happiness because of them.</span><br />
</p>
<p id="mn129c34p1">
<span class="pali m-text">Katamehi sattahi?</span><br />
<span class="sujato m-text">What seven?</span><br />
</p>
<p id="mn129c34p2">
<span class="pali m-text">Idha, bhikkhave, rañño khattiyassa muddhāvasittassa tadahuposathe pannarase sīsaṁnhātassa uposathikassa uparipāsādavaragatassa dibbaṁ cakkaratanaṁ pātubhavati sahassāraṁ sanemikaṁ sanābhikaṁ sabbākāraparipūraṁ.</span><br />
<span class="sujato m-text">It’s when, on the fifteenth day sabbath, an anointed aristocratic king has bathed his head and gone upstairs in the royal longhouse to observe the sabbath. And the heavenly wheel-treasure appears to him, with a thousand spokes, with rim and hub, complete in every detail.</span><br />
</p>
<p id="mn129c34p3">
<span class="pali m-text">Taṁ disvāna rañño khattiyassa muddhāvasittassa evaṁ hoti:</span><br />
<span class="sujato m-text">Seeing this, the king thinks,</span><br />
</p>
<p id="mn129c34p4">
<span class="pali m-text">‘sutaṁ kho pana metaṁ yassa rañño khattiyassa muddhāvasittassa tadahuposathe pannarase sīsaṁnhātassa uposathikassa uparipāsādavaragatassa dibbaṁ cakkaratanaṁ pātubhavati sahassāraṁ sanemikaṁ sanābhikaṁ sabbākāraparipūraṁ, so hoti rājā cakkavattīti.</span><br />
<span class="sujato m-text">‘I have heard that when the heavenly wheel-treasure appears to a king in this way, he becomes a wheel-turning monarch.</span><br />
</p>
<p id="mn129c34p5">
<span class="pali m-text">Assaṁ nu kho ahaṁ rājā cakkavattī’ti?</span><br />
<span class="sujato m-text">Am I then a wheel-turning monarch?’</span><br />
</p>
<p id="mn129c35p1">
<span class="pali m-text">Atha kho, bhikkhave, rājā khattiyo muddhāvasitto vāmena hatthena bhiṅkāraṁ gahetvā dakkhiṇena hatthena cakkaratanaṁ abbhukkirati:</span><br />
<span class="sujato m-text">Then the anointed aristocratic king, taking a ceremonial vase in his left hand, besprinkled the wheel-treasure with his right hand, saying,</span><br />
</p>
<p id="mn129c35p2">
<span class="pali m-text">‘pavattatu bhavaṁ cakkaratanaṁ, abhivijinātu bhavaṁ cakkaratanan’ti.</span><br />
<span class="sujato m-text">‘Roll forth, O wheel-treasure! Triumph, O wheel-treasure!’</span><br />
</p>
<p id="mn129c35p3">
<span class="pali m-text">Atha kho taṁ, bhikkhave, cakkaratanaṁ puratthimaṁ disaṁ pavattati. Anvadeva rājā cakkavattī saddhiṁ caturaṅginiyā senāya. Yasmiṁ kho pana, bhikkhave, padese cakkaratanaṁ patiṭṭhāti tattha rājā cakkavattī vāsaṁ upeti saddhiṁ caturaṅginiyā senāya.</span><br />
<span class="sujato m-text">Then the wheel-treasure rolls towards the east. And the king follows it together with his army of four divisions. In whatever place the wheel-treasure stands still, there the king comes to stay together with his army.</span><br />
</p>
<p id="mn129c35p4">
<span class="pali m-text">Ye kho pana, bhikkhave, puratthimāya disāya paṭirājāno te rājānaṁ cakkavattiṁ upasaṅkamitvā evamāhaṁsu:</span><br />
<span class="sujato m-text">And any opposing rulers of the eastern quarter come to the wheel-turning monarch and say,</span><br />
</p>
<p id="mn129c35p5">
<span class="pali m-text">‘ehi kho, mahārāja. Svāgataṁ te, mahārāja. Sakaṁ te, mahārāja. Anusāsa, mahārājā’ti.</span><br />
<span class="sujato m-text">‘Come, great king! Welcome, great king! We are yours, great king, instruct us.’</span><br />
</p>
<p id="mn129c35p6">
<span class="pali m-text">Rājā cakkavattī evamāha:</span><br />
<span class="sujato m-text">The wheel-turning monarch says,</span><br />
</p>
<p id="mn129c35p7">
<span class="pali m-text">‘pāṇo na hantabbo, adinnaṁ nādātabbaṁ, kāmesumicchā na caritabbā, musā na bhāsitabbā, majjaṁ na pātabbaṁ, yathābhuttañca bhuñjathā’ti.</span><br />
<span class="sujato m-text">‘Do not kill living creatures. Do not steal. Do not commit sexual misconduct. Do not lie. Do not drink alcohol. Maintain the current level of taxation.’</span><br />
</p>
<p id="mn129c35p8">
<span class="pali m-text">Ye kho pana, bhikkhave, puratthimāya disāya paṭirājāno te rañño cakkavattissa anuyantā bhavanti.</span><br />
<span class="sujato m-text">And so the opposing rulers of the eastern quarter become his vassals.</span><br />
</p>
<p id="mn129c35p9">
<span class="pali m-text">Atha kho taṁ, bhikkhave, cakkaratanaṁ puratthimaṁ samuddaṁ ajjhogāhetvā paccuttaritvā dakkhiṇaṁ disaṁ pavattati …pe…</span><br />
<span class="sujato m-text">Then the wheel-treasure, having plunged into the eastern ocean and emerged again, rolls towards the south. …</span><br />
</p>
<p id="mn129c35p10">
<span class="pali m-text">dakkhiṇaṁ samuddaṁ ajjhogāhetvā paccuttaritvā pacchimaṁ disaṁ pavattati …pe…</span><br />
<span class="sujato m-text">Having plunged into the southern ocean and emerged again, it rolls towards the west. …</span><br />
</p>
<p id="mn129c35p11">
<span class="pali m-text">pacchimaṁ samuddaṁ ajjhogāhetvā paccuttaritvā uttaraṁ disaṁ pavattati anvadeva rājā cakkavattī saddhiṁ caturaṅginiyā senāya. Yasmiṁ kho pana, bhikkhave, padese cakkaratanaṁ patiṭṭhāti tattha rājā cakkavattī vāsaṁ upeti saddhiṁ caturaṅginiyā senāya.</span><br />
<span class="sujato m-text">Having plunged into the western ocean and emerged again, it rolls towards the north, followed by the king together with his army of four divisions. In whatever place the wheel-treasure stands still, there the king comes to stay together with his army.</span><br />
</p>
<p id="mn129c35p12">
<span class="pali m-text">Ye kho pana, bhikkhave, uttarāya disāya paṭirājāno te rājānaṁ cakkavattiṁ upasaṅkamitvā evamāhaṁsu:</span><br />
<span class="sujato m-text">And any opposing rulers of the northern quarter come to the wheel-turning monarch and say,</span><br />
</p>
<p id="mn129c35p13">
<span class="pali m-text">‘ehi kho, mahārāja. Svāgataṁ te, mahārāja. Sakaṁ te, mahārāja. Anusāsa, mahārājā’ti.</span><br />
<span class="sujato m-text">‘Come, great king! Welcome, great king! We are yours, great king, instruct us.’</span><br />
</p>
<p id="mn129c35p14">
<span class="pali m-text">Rājā cakkavattī evamāha:</span><br />
<span class="sujato m-text">The wheel-turning monarch says,</span><br />
</p>
<p id="mn129c35p15">
<span class="pali m-text">‘pāṇo na hantabbo, adinnaṁ nādātabbaṁ, kāmesumicchā na caritabbā, musā na bhāsitabbā, majjaṁ na pātabbaṁ; yathābhuttañca bhuñjathā’ti.</span><br />
<span class="sujato m-text">‘Do not kill living creatures. Do not steal. Do not commit sexual misconduct. Do not lie. Do not drink alcohol. Maintain the current level of taxation.’</span><br />
</p>
<p id="mn129c35p16">
<span class="pali m-text">Ye kho pana, bhikkhave, uttarāya disāya paṭirājāno te rañño cakkavattissa anuyantā bhavanti.</span><br />
<span class="sujato m-text">And so the rulers of the northern quarter become his vassals.</span><br />
</p>
<p id="mn129c35p17">
<span class="pali m-text">Atha kho taṁ, bhikkhave, cakkaratanaṁ samuddapariyantaṁ pathaviṁ abhivijinitvā tameva rājadhāniṁ paccāgantvā rañño cakkavattissa antepuradvāre akkhāhataṁ maññe tiṭṭhati rañño cakkavattissa antepuradvāraṁ upasobhayamānaṁ.</span><br />
<span class="sujato m-text">And then the wheel-treasure, having triumphed over this land surrounded by ocean, returns to the royal capital. There it stands still at the gate to the royal compound as if fixed to an axle, illuminating the royal compound.</span><br />
</p>
<p id="mn129c35p18">
<span class="pali m-text">Rañño, bhikkhave, cakkavattissa evarūpaṁ cakkaratanaṁ pātubhavati.</span><br />
<span class="sujato m-text">Such is the wheel-treasure that appears to the wheel-turning monarch.</span><br />
</p>
<p id="mn129c36p1">
<span class="pali m-text">Puna caparaṁ, bhikkhave, rañño cakkavattissa hatthiratanaṁ pātubhavati—</span><br />
<span class="sujato m-text">Next, the elephant-treasure appears to the wheel-turning monarch.</span><br />
</p>
<p id="mn129c36p2">
<span class="pali m-text">sabbaseto sattappatiṭṭho iddhimā vehāsaṅgamo uposatho nāma nāgarājā.</span><br />
<span class="sujato m-text">It was an all-white sky-walker with psychic power, touching the ground in seven places, a king of elephants named Sabbath.</span><br />
</p>
<p id="mn129c36p3">
<span class="pali m-text">Taṁ disvāna rañño cakkavattissa cittaṁ pasīdati:</span><br />
<span class="sujato m-text">Seeing him, the king was impressed,</span><br />
</p>
<p id="mn129c36p4">
<span class="pali m-text">‘bhaddakaṁ vata bho hatthiyānaṁ, sace damathaṁ upeyyā’ti.</span><br />
<span class="sujato m-text">‘This would truly be a fine elephant vehicle, if he would submit to taming.’</span><br />
</p>
<p id="mn129c36p5">
<span class="pali m-text">Atha kho taṁ, bhikkhave, hatthiratanaṁ seyyathāpi nāma bhaddo hatthājānīyo dīgharattaṁ suparidanto evameva damathaṁ upeti.</span><br />
<span class="sujato m-text">Then the elephant-treasure submitted to taming, as if he were a fine thoroughbred elephant that had been tamed for a long time.</span><br />
</p>
<p id="mn129c36p6">
<span class="pali m-text">Bhūtapubbaṁ, bhikkhave, rājā cakkavattī tameva hatthiratanaṁ vīmaṁsamāno pubbaṇhasamayaṁ abhiruhitvā samuddapariyantaṁ pathaviṁ anusaṁyāyitvā tameva rājadhāniṁ paccāgantvā pātarāsamakāsi.</span><br />
<span class="sujato m-text">Once it so happened that the wheel-turning monarch, testing that same elephant-treasure, mounted him in the morning and traversed the land surrounded by ocean before returning to the royal capital in time for breakfast.</span><br />
</p>
<p id="mn129c36p7">
<span class="pali m-text">Rañño, bhikkhave, cakkavattissa evarūpaṁ hatthiratanaṁ pātubhavati.</span><br />
<span class="sujato m-text">Such is the elephant-treasure that appears to the wheel-turning monarch.</span><br />
</p>
<p id="mn129c37p1">
<span class="pali m-text">Puna caparaṁ, bhikkhave, rañño cakkavattissa assaratanaṁ pātubhavati—</span><br />
<span class="sujato m-text">Next, the horse-treasure appears to the wheel-turning monarch.</span><br />
</p>
<p id="mn129c37p2">
<span class="pali m-text">sabbaseto kāḷasīso muñjakeso iddhimā vehāsaṅgamo valāhako nāma assarājā.</span><br />
<span class="sujato m-text">It was an all-white sky-walker with psychic power, with head of black and mane like woven reeds, a royal steed named Thundercloud.</span><br />
</p>
<p id="mn129c37p3">
<span class="pali m-text">Taṁ disvāna rañño cakkavattissa cittaṁ pasīdati:</span><br />
<span class="sujato m-text">Seeing him, the king was impressed,</span><br />
</p>
<p id="mn129c37p4">
<span class="pali m-text">‘bhaddakaṁ vata bho assayānaṁ, sace damathaṁ upeyyā’ti.</span><br />
<span class="sujato m-text">‘This would truly be a fine horse vehicle, if he would submit to taming.’</span><br />
</p>
<p id="mn129c37p5">
<span class="pali m-text">Atha kho taṁ, bhikkhave, assaratanaṁ seyyathāpi nāma bhaddo assājānīyo dīgharattaṁ suparidanto evameva damathaṁ upeti.</span><br />
<span class="sujato m-text">Then the horse-treasure submitted to taming, as if he were a fine thoroughbred horse that had been tamed for a long time.</span><br />
</p>
<p id="mn129c37p6">
<span class="pali m-text">Bhūtapubbaṁ, bhikkhave, rājā cakkavattī tameva assaratanaṁ vīmaṁsamāno pubbaṇhasamayaṁ abhiruhitvā samuddapariyantaṁ pathaviṁ anusaṁyāyitvā tameva rājadhāniṁ paccāgantvā pātarāsamakāsi.</span><br />
<span class="sujato m-text">Once it so happened that the wheel-turning monarch, testing that same horse-treasure, mounted him in the morning and traversed the land surrounded by ocean before returning to the royal capital in time for breakfast.</span><br />
</p>
<p id="mn129c37p7">
<span class="pali m-text">Rañño, bhikkhave, cakkavattissa evarūpaṁ assaratanaṁ pātubhavati.</span><br />
<span class="sujato m-text">Such is the horse-treasure that appears to the wheel-turning monarch.</span><br />
</p>
<p id="mn129c38p1">
<span class="pali m-text">Puna caparaṁ, bhikkhave, rañño cakkavattissa maṇiratanaṁ pātubhavati.</span><br />
<span class="sujato m-text">Next, the jewel-treasure appears to the wheel-turning monarch.</span><br />
</p>
<p id="mn129c38p2">
<span class="pali m-text">So hoti maṇi veḷuriyo subho jātimā aṭṭhaṁso suparikammakato.</span><br />
<span class="sujato m-text">It is a beryl gem that’s naturally beautiful, eight-faceted, well-worked.</span><br />
</p>
<p id="mn129c38p3">
<span class="pali m-text">Tassa kho pana, bhikkhave, maṇiratanassa ābhā samantā yojanaṁ phuṭā hoti.</span><br />
<span class="sujato m-text">And the radiance of that jewel spreads all-round for a league.</span><br />
</p>
<p id="mn129c38p4">
<span class="pali m-text">Bhūtapubbaṁ, bhikkhave, rājā cakkavattī tameva maṇiratanaṁ vīmaṁsamāno caturaṅginiṁ senaṁ sannayhitvā maṇiṁ dhajaggaṁ āropetvā rattandhakāratimisāya pāyāsi.</span><br />
<span class="sujato m-text">Once it so happened that the wheel-turning monarch, testing that same jewel-treasure, mobilized his army of four divisions and, with the jewel hoisted on his banner, set out in the dark of the night.</span><br />
</p>
<p id="mn129c38p5">
<span class="pali m-text">Ye kho pana, bhikkhave, samantā gāmā ahesuṁ te tenobhāsena kammante payojesuṁ ‘divā’ti maññamānā.</span><br />
<span class="sujato m-text">Then the villagers around them set off to work, thinking that it was day.</span><br />
</p>
<p id="mn129c38p6">
<span class="pali m-text">Rañño, bhikkhave, cakkavattissa evarūpaṁ maṇiratanaṁ pātubhavati.</span><br />
<span class="sujato m-text">Such is the jewel-treasure that appears to the wheel-turning monarch.</span><br />
</p>
<p id="mn129c39p1">
<span class="pali m-text">Puna caparaṁ, bhikkhave, rañño cakkavattissa itthiratanaṁ pātubhavati.</span><br />
<span class="sujato m-text">Next, the woman-treasure appears to the wheel-turning monarch.</span><br />
</p>
<p id="mn129c39p2">
<span class="pali m-text">Sā abhirūpā dassanīyā pāsādikā paramāya vaṇṇapokkharatāya samannāgatā nātidīghā nātirassā nātikisā nātithūlā nātikāḷikā nāccodātā, atikkantā mānusaṁ vaṇṇaṁ, appattā dibbaṁ vaṇṇaṁ.</span><br />
<span class="sujato m-text">She is attractive, good-looking, lovely, of surpassing beauty. She’s neither too tall nor too short; neither too thin nor too fat; neither too dark nor too light. She outdoes human beauty without reaching divine beauty.</span><br />
</p>
<p id="mn129c39p3">
<span class="pali m-text">Tassa kho pana, bhikkhave, itthiratanassa evarūpo kāyasamphasso hoti, seyyathāpi nāma tūlapicuno vā kappāsapicuno vā.</span><br />
<span class="sujato m-text">And her touch is like a tuft of cotton-wool or kapok.</span><br />
</p>
<p id="mn129c39p4">
<span class="pali m-text">Tassa kho pana, bhikkhave, itthiratanassa sīte uṇhāni gattāni honti, uṇhe sītāni gattāni honti.</span><br />
<span class="sujato m-text">When it’s cool her limbs are warm, and when it’s warm her limbs are cool.</span><br />
</p>
<p id="mn129c39p5">
<span class="pali m-text">Tassa kho pana, bhikkhave, itthiratanassa kāyato candanagandho vāyati, mukhato uppalagandho vāyati.</span><br />
<span class="sujato m-text">The fragrance of sandal floats from her body, and lotus from her mouth.</span><br />
</p>
<p id="mn129c39p6">
<span class="pali m-text">Taṁ kho pana, bhikkhave, itthiratanaṁ rañño cakkavattissa pubbuṭṭhāyinī hoti pacchānipātinī kiṅkārapaṭissāvinī manāpacārinī piyavādinī.</span><br />
<span class="sujato m-text">She gets up before the king and goes to bed after him, and is obliging, behaving nicely and speaking politely.</span><br />
</p>
<p id="mn129c39p7">
<span class="pali m-text">Taṁ kho pana, bhikkhave, itthiratanaṁ rājānaṁ cakkavattiṁ manasāpi no aticarati, kuto pana kāyena?</span><br />
<span class="sujato m-text">The woman-treasure does not betray the wheel-turning monarch even in thought, still less in deed.</span><br />
</p>
<p id="mn129c39p8">
<span class="pali m-text">Rañño, bhikkhave, cakkavattissa evarūpaṁ itthiratanaṁ pātubhavati.</span><br />
<span class="sujato m-text">Such is the woman-treasure who appears to the wheel-turning monarch.</span><br />
</p>
<p id="mn129c40p1">
<span class="pali m-text">Puna caparaṁ, bhikkhave, rañño cakkavattissa gahapatiratanaṁ pātubhavati.</span><br />
<span class="sujato m-text">Next, the householder-treasure appears to the wheel-turning monarch.</span><br />
</p>
<p id="mn129c40p2">
<span class="pali m-text">Tassa kammavipākajaṁ dibbacakkhu pātubhavati, yena nidhiṁ passati sassāmikampi assāmikampi.</span><br />
<span class="sujato m-text">The power of clairvoyance manifests in him as a result of past deeds, by which he sees hidden treasure, both owned and ownerless.</span><br />
</p>
<p id="mn129c40p3">
<span class="pali m-text">So rājānaṁ cakkavattiṁ upasaṅkamitvā evamāha:</span><br />
<span class="sujato m-text">He approaches the wheel-turning monarch and says,</span><br />
</p>
<p id="mn129c40p4">
<span class="pali m-text">‘appossukko tvaṁ, deva, hohi. Ahaṁ te dhanena dhanakaraṇīyaṁ karissāmī’ti.</span><br />
<span class="sujato m-text">‘Relax, sire. I will take care of the treasury.’</span><br />
</p>
<p id="mn129c40p5">
<span class="pali m-text">Bhūtapubbaṁ, bhikkhave, rājā cakkavattī tameva gahapatiratanaṁ vīmaṁsamāno nāvaṁ abhiruhitvā majjhe gaṅgāya nadiyā sotaṁ ogāhitvā gahapatiratanaṁ etadavoca:</span><br />
<span class="sujato m-text">Once it so happened that the wheel-turning monarch, testing that same householder-treasure, boarded a boat and sailed to the middle of the Ganges river. Then he said to the householder-treasure,</span><br />
</p>
<p id="mn129c40p6">
<span class="pali m-text">‘attho me, gahapati, hiraññasuvaṇṇenā’ti.</span><br />
<span class="sujato m-text">‘Householder, I need gold coins and bullion.’</span><br />
</p>
<p id="mn129c40p7">
<span class="pali m-text">‘Tena hi, mahārāja, ekaṁ tīraṁ nāvā upetū’ti.</span><br />
<span class="sujato m-text">‘Well then, great king, draw the boat up to one shore.’</span><br />
</p>
<p id="mn129c40p8">
<span class="pali m-text">‘Idheva me, gahapati, attho hiraññasuvaṇṇenā’ti.</span><br />
<span class="sujato m-text">‘It’s right here, householder, that I need gold coins and bullion.’</span><br />
</p>
<p id="mn129c40p9">
<span class="pali m-text">Atha kho taṁ, bhikkhave, gahapatiratanaṁ ubhohi hatthehi udake omasitvā pūraṁ hiraññasuvaṇṇassa kumbhiṁ uddharitvā rājānaṁ cakkavattiṁ etadavoca:</span><br />
<span class="sujato m-text">Then that householder-treasure, immersing both hands in the water, pulled up a pot full of gold coin and bullion, and said to the king,</span><br />
</p>
<p id="mn129c40p10">
<span class="pali m-text">‘alamettāvatā, mahārāja. Katamettāvatā, mahārāja. Pūjitamettāvatā, mahārājā’ti.</span><br />
<span class="sujato m-text">‘Is this sufficient, great king? Has enough been done, great king, enough offered?’</span><br />
</p>
<p id="mn129c40p11">
<span class="pali m-text">Rājā cakkavattī evamāha:</span><br />
<span class="sujato m-text">The wheel-turning monarch said,</span><br />
</p>
<p id="mn129c40p12">
<span class="pali m-text">‘alamettāvatā, gahapati. Katamettāvatā, gahapati. Pūjitamettāvatā, gahapatī’ti.</span><br />
<span class="sujato m-text">‘That is sufficient, householder. Enough has been done, enough offered.’</span><br />
</p>
<p id="mn129c40p13">
<span class="pali m-text">Rañño, bhikkhave, cakkavattissa evarūpaṁ gahapatiratanaṁ pātubhavati.</span><br />
<span class="sujato m-text">Such is the householder-treasure that appears to the wheel-turning monarch.</span><br />
</p>
<p id="mn129c41p1">
<span class="pali m-text">Puna caparaṁ, bhikkhave, rañño cakkavattissa pariṇāyakaratanaṁ pātubhavati—</span><br />
<span class="sujato m-text">Next, the counselor-treasure appears to the wheel-turning monarch.</span><br />
</p>
<p id="mn129c41p2">
<span class="pali m-text">paṇḍito byatto medhāvī paṭibalo rājānaṁ cakkavattiṁ upayāpetabbaṁ upayāpetuṁ apayāpetabbaṁ apayāpetuṁ ṭhapetabbaṁ ṭhapetuṁ.</span><br />
<span class="sujato m-text">He is astute, competent, intelligent, and capable of getting the king to appoint who should be appointed, dismiss who should be dismissed, and retain who should be retained.</span><br />
</p>
<p id="mn129c41p3">
<span class="pali m-text">So rājānaṁ cakkavattiṁ upasaṅkamitvā evamāha:</span><br />
<span class="sujato m-text">He approaches the wheel-turning monarch and says,</span><br />
</p>
<p id="mn129c41p4">
<span class="pali m-text">‘appossukko tvaṁ, deva, hohi. Ahamanusāsissāmī’ti.</span><br />
<span class="sujato m-text">‘Relax, sire. I shall issue instructions.’</span><br />
</p>
<p id="mn129c41p5">
<span class="pali m-text">Rañño, bhikkhave, cakkavattissa evarūpaṁ pariṇāyakaratanaṁ pātubhavati.</span><br />
<span class="sujato m-text">Such is the counselor-treasure that appears to the wheel-turning monarch.</span><br />
</p>
<p id="mn129c41p6">
<span class="pali m-text">Rājā, bhikkhave, cakkavattī imehi sattahi ratanehi samannāgato hoti.</span><br />
<span class="sujato m-text">These are the seven treasures possessed by a wheel-turning monarch.</span><br />
</p>
<p id="mn129c42p1">
<span class="pali m-text">Katamāhi catūhi iddhīhi?</span><br />
<span class="sujato m-text">And what are the four blessings?</span><br />
</p>
<p id="mn129c42p2">
<span class="pali m-text">Idha, bhikkhave, rājā cakkavattī abhirūpo hoti dassanīyo pāsādiko paramāya vaṇṇapokkharatāya samannāgato ativiya aññehi manussehi.</span><br />
<span class="sujato m-text">A wheel-turning monarch is attractive, good-looking, lovely, of surpassing beauty, more so than other people.</span><br />
</p>
<p id="mn129c42p3">
<span class="pali m-text">Rājā, bhikkhave, cakkavattī imāya paṭhamāya iddhiyā samannāgato hoti.</span><br />
<span class="sujato m-text">This is the first blessing.</span><br />
</p>
<p id="mn129c43p1">
<span class="pali m-text">Puna caparaṁ, bhikkhave, rājā cakkavattī dīghāyuko hoti ciraṭṭhitiko ativiya aññehi manussehi.</span><br />
<span class="sujato m-text">Furthermore, he is long-lived, more so than other people.</span><br />
</p>
<p id="mn129c43p2">
<span class="pali m-text">Rājā, bhikkhave, cakkavattī imāya dutiyāya iddhiyā samannāgato hoti.</span><br />
<span class="sujato m-text">This is the second blessing.</span><br />
</p>
<p id="mn129c44p1">
<span class="pali m-text">Puna caparaṁ, bhikkhave, rājā cakkavattī appābādho hoti appātaṅko samavepākiniyā gahaṇiyā samannāgato nātisītāya nāccuṇhāya ativiya aññehi manussehi.</span><br />
<span class="sujato m-text">Furthermore, he is rarely ill or unwell, and his stomach digests well, being neither too hot nor too cold, more so than other people.</span><br />
</p>
<p id="mn129c44p2">
<span class="pali m-text">Rājā, bhikkhave, cakkavattī imāya tatiyāya iddhiyā samannāgato hoti.</span><br />
<span class="sujato m-text">This is the third blessing.</span><br />
</p>
<p id="mn129c45p1">
<span class="pali m-text">Puna caparaṁ, bhikkhave, rājā cakkavattī brāhmaṇagahapatikānaṁ piyo hoti manāpo.</span><br />
<span class="sujato m-text">Furthermore, a wheel-turning monarch is as dear and beloved to the brahmins and householders</span><br />
</p>
<p id="mn129c45p2">
<span class="pali m-text">Seyyathāpi, bhikkhave, pitā puttānaṁ piyo hoti manāpo;</span><br />
<span class="sujato m-text">as a father is to his children.</span><br />
</p>
<p id="mn129c45p3">
<span class="pali m-text">evameva kho, bhikkhave, rājā cakkavattī brāhmaṇagahapatikānaṁ piyo hoti manāpo.</span><br />
</p>
<p id="mn129c45p4">
<span class="pali m-text">Raññopi, bhikkhave, cakkavattissa brāhmaṇagahapatikā piyā honti manāpā.</span><br />
<span class="sujato m-text">And the brahmins and householders are as dear to the wheel-turning monarch</span><br />
</p>
<p id="mn129c45p5">
<span class="pali m-text">Seyyathāpi, bhikkhave, pitu puttā piyā honti manāpā;</span><br />
<span class="sujato m-text">as children are to their father.</span><br />
</p>
<p id="mn129c45p6">
<span class="pali m-text">evameva kho, bhikkhave, raññopi cakkavattissa brāhmaṇagahapatikā piyā honti manāpā.</span><br />
</p>
<p id="mn129c45p7">
<span class="pali m-text">Bhūtapubbaṁ, bhikkhave, rājā cakkavattī caturaṅginiyā senāya uyyānabhūmiṁ niyyāsi.</span><br />
<span class="sujato m-text">Once it so happened that a wheel-turning monarch went with his army of four divisions to visit a park.</span><br />
</p>
<p id="mn129c45p8">
<span class="pali m-text">Atha kho, bhikkhave, brāhmaṇagahapatikā rājānaṁ cakkavattiṁ upasaṅkamitvā evamāhaṁsu:</span><br />
<span class="sujato m-text">Then the brahmins and householders went up to him and said,</span><br />
</p>
<p id="mn129c45p9">
<span class="pali m-text">‘ataramāno, deva, yāhi yathā taṁ mayaṁ cirataraṁ passeyyāmā’ti.</span><br />
<span class="sujato m-text">‘Slow down, Your Majesty, so we may see you longer!’</span><br />
</p>
<p id="mn129c45p10">
<span class="pali m-text">Rājāpi, bhikkhave, cakkavattī sārathiṁ āmantesi:</span><br />
<span class="sujato m-text">And the king addressed his charioteer,</span><br />
</p>
<p id="mn129c45p11">
<span class="pali m-text">‘ataramāno, sārathi, pesehi yathā maṁ brāhmaṇagahapatikā cirataraṁ passeyyun’ti.</span><br />
<span class="sujato m-text">‘Drive slowly, charioteer, so I can see the brahmins and householders longer!’</span><br />
</p>
<p id="mn129c45p12">
<span class="pali m-text">Rājā, bhikkhave, cakkavattī imāya catutthāya iddhiyā samannāgato hoti.</span><br />
<span class="sujato m-text">This is the fourth blessing.</span><br />
</p>
<p id="mn129c45p13">
<span class="pali m-text">Rājā, bhikkhave, cakkavattī imāhi catūhi iddhīhi samannāgato hoti.</span><br />
<span class="sujato m-text">These are the four blessings possessed by a wheel-turning monarch.</span><br />
</p>
<p id="mn129c46p1">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn129c46p2">
<span class="pali m-text">api nu kho rājā cakkavattī imehi sattahi ratanehi samannāgato imāhi catūhi ca iddhīhi tatonidānaṁ sukhaṁ somanassaṁ paṭisaṁvediyethā”ti?</span><br />
<span class="sujato m-text">Would a wheel-turning monarch who possessed these seven treasures and these four blessings experience pleasure and happiness because of them?”</span><br />
</p>
<p id="mn129c46p3">
<span class="pali m-text">“Ekamekenapi, bhante, ratanena samannāgato rājā cakkavattī tatonidānaṁ sukhaṁ somanassaṁ paṭisaṁvediyetha, ko pana vādo sattahi ratanehi catūhi ca iddhīhī”ti?</span><br />
<span class="sujato m-text">“Sir, a wheel-turning monarch who possessed even a single one of these treasures would experience pleasure and happiness because of that, let alone all seven treasures and four blessings!”</span><br />
</p>
<p id="mn129c47p1">
<span class="pali m-text">Atha kho bhagavā parittaṁ pāṇimattaṁ pāsāṇaṁ gahetvā bhikkhū āmantesi:</span><br />
<span class="sujato m-text">Then the Buddha, picking up a stone the size of his palm, addressed the mendicants,</span><br />
</p>
<p id="mn129c47p2">
<span class="pali m-text">“Taṁ kiṁ maññatha, bhikkhave,</span><br />
<span class="sujato m-text">“What do you think, mendicants?</span><br />
</p>
<p id="mn129c47p3">
<span class="pali m-text">katamo nu kho mahantataro—yo cāyaṁ mayā paritto pāṇimatto pāsāṇo gahito yo ca himavā pabbatarājā”ti?</span><br />
<span class="sujato m-text">Which is bigger: the stone the size of my palm that I’ve picked up, or the Himalayas, the king of mountains?”</span><br />
</p>
<p id="mn129c47p4">
<span class="pali m-text">“Appamattako ayaṁ, bhante, bhagavatā paritto pāṇimatto pāsāṇo gahito; himavantaṁ pabbatarājānaṁ upanidhāya saṅkhampi na upeti; kalabhāgampi na upeti; upanidhampi na upetī”ti.</span><br />
<span class="sujato m-text">“Sir, the stone you’ve picked up is tiny. Compared to the Himalayas, it doesn’t count, it’s not worth a fraction, there’s no comparison.”</span><br />
</p>
<p id="mn129c47p5">
<span class="pali m-text">“Evameva kho, bhikkhave, yaṁ rājā cakkavattī sattahi ratanehi samannāgato catūhi ca iddhīhi tatonidānaṁ sukhaṁ somanassaṁ paṭisaṁvedeti taṁ dibbassa sukhassa upanidhāya saṅkhampi na upeti; kalabhāgampi na upeti; upanidhampi na upeti.</span><br />
<span class="sujato m-text">“In the same way, compared to the happiness of heaven, the pleasure and happiness experienced by a wheel-turning monarch due to those seven treasures and those four blessings doesn’t even count, it’s not even a fraction, there’s no comparison.</span><br />
</p>
<p id="mn129c48p1">
<span class="pali m-text">Sa kho so, bhikkhave, paṇḍito sace kadāci karahaci dīghassa addhuno accayena manussattaṁ āgacchati, yāni tāni uccākulāni—</span><br />
<span class="sujato m-text">And suppose that astute person, after a very long time, returned to the human realm.</span><br />
</p>
<p id="mn129c48p2">
<span class="pali m-text">khattiyamahāsālakulaṁ vā brāhmaṇamahāsālakulaṁ vā gahapatimahāsālakulaṁ vā tathārūpe kule paccājāyati aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe.</span><br />
<span class="sujato m-text">They’d be reborn in a well-to-do family of aristocrats, brahmins, or householders—rich, affluent, and wealthy, with lots of gold and silver, lots of property and assets, and lots of money and grain.</span><br />
</p>
<p id="mn129c48p3">
<span class="pali m-text">So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa.</span><br />
<span class="sujato m-text">And they’d be attractive, good-looking, lovely, of surpassing beauty. They’d get to have food, drink, clothes, and vehicles; garlands, perfumes, and makeup; and a bed, house, and lighting.</span><br />
</p>
<p id="mn129c48p4">
<span class="pali m-text">So kāyena sucaritaṁ carati, vācāya sucaritaṁ carati, manasā sucaritaṁ carati.</span><br />
<span class="sujato m-text">And they do good things by way of body, speech, and mind.</span><br />
</p>
<p id="mn129c48p5">
<span class="pali m-text">So kāyena sucaritaṁ caritvā, vācāya sucaritaṁ caritvā, manasā sucaritaṁ caritvā, kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="sujato m-text">When their body breaks up, after death, they’re reborn in a good place, a heavenly realm.</span><br />
</p>
<p id="mn129c49p1">
<span class="pali m-text">Seyyathāpi, bhikkhave, akkhadhutto paṭhameneva kaṭaggahena mahantaṁ bhogakkhandhaṁ adhigaccheyya;</span><br />
<span class="sujato m-text">Suppose a gambler on the first lucky throw was to win a big pile of money.</span><br />
</p>
<p id="mn129c49p2">
<span class="pali m-text">appamattako so, bhikkhave, kaṭaggaho yaṁ so akkhadhutto paṭhameneva kaṭaggahena mahantaṁ bhogakkhandhaṁ adhigaccheyya.</span><br />
<span class="sujato m-text">But such a lucky throw is trivial compared to</span><br />
</p>
<p id="mn129c49p3">
<span class="pali m-text">Atha kho ayameva tato mahantataro kaṭaggaho yaṁ so paṇḍito kāyena sucaritaṁ caritvā, vācāya sucaritaṁ caritvā, manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="sujato m-text">the lucky throw whereby an astute person, when their body breaks up, after death, is reborn in a good place, a heavenly realm.</span><br />
</p>
<p id="mn129c49p4">
<span class="pali m-text">Ayaṁ, bhikkhave, kevalā paripūrā paṇḍitabhūmī”ti.</span><br />
<span class="sujato m-text">This is the total fulfillment of the astute person’s level.”</span><br />
</p>
<p id="mn129c49p5">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn129c49p6">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn129c49p7">
<span class="pali m-text">Bālapaṇḍitasuttaṁ niṭṭhitaṁ navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0128.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0130.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>