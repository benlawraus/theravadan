<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ne &raquo; Netti | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ne0010.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ne-index.html">ne</a> &raquo;
          </span>
          Netti
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ne0009.html">Previous</a></div>
<div class="m-col-t-6 m-text-right">
<a href="https://theravadan.org/pages/ne0011.html">Next</a></div>
</div>
<p id="ne10c0p2">
<span class="pali m-text">Paṭiniddesavāra</span><br />
</p>
<p id="ne10c0p3">
<span class="pali m-text">Vibhaṅga 7</span><br />
</p>
<section id="avattaharavibhanga">
<span id="ne10c0p4"></span><h2><span class="pali m-text">Āvaṭṭahāravibhaṅga</span></h2>
<p id="ne10c1p1">
<span class="pali m-text">Tattha katamo āvaṭṭo hāro?</span><br />
</p>
<p id="ne10c1p2">
<span class="pali m-text">“Ekamhi padaṭṭhāne”ti ayaṁ.</span><br />
</p>
<p id="ne10c2p1">
<span class="pali m-text">“Ārambhatha nikkamatha,</span><br />
</p>
<p id="ne10c2p2">
<span class="pali m-text">Yuñjatha buddhasāsane;</span><br />
</p>
<p id="ne10c2p3">
<span class="pali m-text">Dhunātha maccuno senaṁ,</span><br />
</p>
<p id="ne10c2p4">
<span class="pali m-text">Naḷāgāraṁva kuñjaro”ti.</span><br />
</p>
<p id="ne10c3p1">
<span class="pali m-text">“Ārambhatha nikkamathā”ti vīriyassa padaṭṭhānaṁ.</span><br />
</p>
<p id="ne10c3p2">
<span class="pali m-text">“Yuñjatha buddhasāsane”ti samādhissa padaṭṭhānaṁ.</span><br />
</p>
<p id="ne10c3p3">
<span class="pali m-text">“Dhunātha maccuno senaṁ, naḷāgāraṁva kuñjaro”ti paññāya padaṭṭhānaṁ.</span><br />
</p>
<p id="ne10c3p4">
<span class="pali m-text">“Ārambhatha nikkamathā”ti vīriyindriyassa padaṭṭhānaṁ.</span><br />
</p>
<p id="ne10c3p5">
<span class="pali m-text">“Yuñjatha buddhasāsane”ti samādhindriyassa padaṭṭhānaṁ.</span><br />
</p>
<p id="ne10c3p6">
<span class="pali m-text">“Dhunātha maccuno senaṁ, naḷāgāraṁva kuñjaro”ti paññindriyassa padaṭṭhānaṁ.</span><br />
</p>
<p id="ne10c3p7">
<span class="pali m-text">Imāni padaṭṭhānāni desanā.</span><br />
</p>
<p id="ne10c4p1">
<span class="pali m-text">Ayuñjantānaṁ vā sattānaṁ yoge, yuñjantānaṁ vā ārambho.</span><br />
</p>
<p id="ne10c5p1">
<span class="pali m-text">Tattha ye na yuñjanti, te pamādamūlakā na yuñjanti.</span><br />
</p>
<p id="ne10c5p2">
<span class="pali m-text">So pamādo duvidho taṇhāmūlako avijjāmūlako ca.</span><br />
</p>
<p id="ne10c5p3">
<span class="pali m-text">Tattha avijjāmūlako yena aññāṇena nivuto ñeyyaṭṭhānaṁ nappajānāti pañcakkhandhā uppādavayadhammāti, ayaṁ avijjāmūlako.</span><br />
</p>
<p id="ne10c5p4">
<span class="pali m-text">Yo taṇhāmūlako, so tividho anuppannānaṁ bhogānaṁ uppādāya pariyesanto pamādaṁ āpajjati, uppannānaṁ bhogānaṁ ārakkhanimittaṁ paribhoganimittañca pamādaṁ āpajjati ayaṁ loke catubbidho pamādo ekavidho avijjāya tividho taṇhāya.</span><br />
</p>
<p id="ne10c5p5">
<span class="pali m-text">Tattha avijjāya nāmakāyo padaṭṭhānaṁ.</span><br />
</p>
<p id="ne10c5p6">
<span class="pali m-text">Taṇhāya rūpakāyo padaṭṭhānaṁ.</span><br />
</p>
<p id="ne10c5p7">
<span class="pali m-text">Taṁ kissa hetu, rūpīsu bhavesu ajjhosānaṁ, arūpīsu sammoho?</span><br />
</p>
<p id="ne10c5p8">
<span class="pali m-text">Tattha rūpakāyo rūpakkhandho nāmakāyo cattāro arūpino khandhā.</span><br />
</p>
<p id="ne10c5p9">
<span class="pali m-text">Ime pañcakkhandhā katamena upādānena saupādānā, taṇhāya ca avijjāya ca?</span><br />
</p>
<p id="ne10c5p10">
<span class="pali m-text">Tattha taṇhā dve upādānāni kāmupādānañca sīlabbatupādānañca.</span><br />
</p>
<p id="ne10c5p11">
<span class="pali m-text">Avijjā dve upādānāni diṭṭhupādānañca attavādupādānañca.</span><br />
</p>
<p id="ne10c5p12">
<span class="pali m-text">Imehi catūhi upādānehi ye saupādānā khandhā, idaṁ dukkhaṁ.</span><br />
</p>
<p id="ne10c5p13">
<span class="pali m-text">Cattāri upādānāni, ayaṁ samudayo.</span><br />
</p>
<p id="ne10c5p14">
<span class="pali m-text">Pañcakkhandhā dukkhaṁ.</span><br />
</p>
<p id="ne10c5p15">
<span class="pali m-text">Tesaṁ bhagavā pariññāya pahānāya ca dhammaṁ deseti dukkhassa pariññāya samudayassa pahānāya.</span><br />
</p>
<p id="ne10c6p1">
<span class="pali m-text">Tattha yo tividho taṇhāmūlako pamādo anuppannānaṁ bhogānaṁ uppādāya pariyesati, uppannānaṁ bhogānaṁ ārakkhaṇañca karoti paribhoganimittañca, tassa sampaṭivedhena rakkhaṇā paṭisaṁharaṇā, ayaṁ samatho.</span><br />
</p>
<p id="ne10c7p1">
<span class="pali m-text">So kathaṁ bhavati?</span><br />
</p>
<p id="ne10c7p2">
<span class="pali m-text">Yadā jānāti kāmānaṁ assādañca assādato ādīnavañca ādīnavato nissaraṇañca nissaraṇato okārañca saṅkilesañca vodānañca nekkhamme ca ānisaṁsaṁ.</span><br />
</p>
<p id="ne10c7p3">
<span class="pali m-text">Tattha yā vīmaṁsā upaparikkhā ayaṁ vipassanā.</span><br />
</p>
<p id="ne10c7p4">
<span class="pali m-text">Ime dve dhammā bhāvanāpāripūriṁ gacchanti samatho ca vipassanā ca.</span><br />
</p>
<p id="ne10c7p5">
<span class="pali m-text">Imesu dvīsu dhammesu bhāviyamānesu dve dhammā pahīyanti taṇhā ca avijjā ca, imesu dvīsu dhammesu pahīnesu cattāri upādānāni nirujjhanti.</span><br />
</p>
<p id="ne10c7p6">
<span class="pali m-text">Upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
</p>
<p id="ne10c7p7">
<span class="pali m-text">Evametassa kevalassa dukkhakkhandhassa nirodho hoti.</span><br />
</p>
<p id="ne10c7p8">
<span class="pali m-text">Iti purimakāni ca dve saccāni dukkhaṁ samudayo ca, samatho ca vipassanā ca maggo.</span><br />
</p>
<p id="ne10c7p9">
<span class="pali m-text">Bhavanirodho nibbānaṁ imāni cattāri saccāni.</span><br />
</p>
<p id="ne10c7p10">
<span class="pali m-text">Tenāha bhagavā “ārambhatha nikkamathā”ti.</span><br />
</p>
<p id="ne10c8p1">
<span class="pali m-text">“Yathāpi mūle anupaddave daḷhe,</span><br />
</p>
<p id="ne10c8p2">
<span class="pali m-text">Chinnopi rukkho punareva rūhati;</span><br />
</p>
<p id="ne10c8p3">
<span class="pali m-text">Evampi taṇhānusaye anūhate,</span><br />
</p>
<p id="ne10c8p4">
<span class="pali m-text">Nibbattatī dukkhamidaṁ punappunaṁ”.</span><br />
</p>
<p id="ne10c9p1">
<span class="pali m-text">Ayaṁ taṇhānusayo.</span><br />
</p>
<p id="ne10c9p2">
<span class="pali m-text">Katamassā taṇhāya?</span><br />
</p>
<p id="ne10c9p3">
<span class="pali m-text">Bhavataṇhāya.</span><br />
</p>
<p id="ne10c9p4">
<span class="pali m-text">Yo etassa dhammassa paccayo ayaṁ avijjā.</span><br />
</p>
<p id="ne10c9p5">
<span class="pali m-text">Avijjāpaccayā hi bhavataṇhā.</span><br />
</p>
<p id="ne10c9p6">
<span class="pali m-text">Ime dve kilesā taṇhā ca avijjā ca.</span><br />
</p>
<p id="ne10c9p7">
<span class="pali m-text">Tāni cattāri upādānāni tehi catūhi upādānehi ye saupādānā khandhā, idaṁ dukkhaṁ.</span><br />
</p>
<p id="ne10c9p8">
<span class="pali m-text">Cattāri upādānāni ayaṁ samudayo.</span><br />
</p>
<p id="ne10c9p9">
<span class="pali m-text">Pañcakkhandhā dukkhaṁ.</span><br />
</p>
<p id="ne10c9p10">
<span class="pali m-text">Tesaṁ bhagavā pariññāya ca pahānāya ca dhammaṁ deseti dukkhassa pariññāya samudayassa pahānāya.</span><br />
</p>
<p id="ne10c10p1">
<span class="pali m-text">Yena taṇhānusayaṁ samūhanati, ayaṁ samatho.</span><br />
</p>
<p id="ne10c10p2">
<span class="pali m-text">Yena taṇhānusayassa paccayaṁ avijjaṁ vārayati, ayaṁ vipassanā.</span><br />
</p>
<p id="ne10c10p3">
<span class="pali m-text">Ime dve dhammā bhāvanāpāripūriṁ gacchanti samatho ca vipassanā ca.</span><br />
</p>
<p id="ne10c10p4">
<span class="pali m-text">Tattha samathassa phalaṁ rāgavirāgā cetovimutti, vipassanāya phalaṁ avijjāvirāgā paññāvimutti.</span><br />
</p>
<p id="ne10c10p5">
<span class="pali m-text">Iti purimakāni ca dve saccāni dukkhaṁ samudayo ca, samatho vipassanā ca maggo, dve ca vimuttiyo nirodho.</span><br />
</p>
<p id="ne10c10p6">
<span class="pali m-text">Imāni cattāri saccāni.</span><br />
</p>
<p id="ne10c10p7">
<span class="pali m-text">Tenāha bhagavā “yathāpi mūle”ti.</span><br />
</p>
<p id="ne10c11p1">
<span class="pali m-text">“Sabbapāpassa akaraṇaṁ,</span><br />
</p>
<p id="ne10c11p2">
<span class="pali m-text">kusalassa upasampadā;</span><br />
</p>
<p id="ne10c11p3">
<span class="pali m-text">Sacittapariyodāpanaṁ,</span><br />
</p>
<p id="ne10c11p4">
<span class="pali m-text">etaṁ buddhāna sāsanan”ti.</span><br />
</p>
<p id="ne10c12p1">
<span class="pali m-text">Sabbapāpaṁ nāma tīṇi duccaritāni kāyaduccaritaṁ vacīduccaritaṁ manoduccaritaṁ, te dasa akusalakammapathā pāṇātipāto adinnādānaṁ kāmesumicchācāro musāvādo pisuṇā vācā pharusā vācā samphappalāpo abhijjhā byāpādo micchādiṭṭhi, tāni dve kammāni cetanā cetasikañca.</span><br />
</p>
<p id="ne10c12p2">
<span class="pali m-text">Tattha yo ca pāṇātipāto yā ca pisuṇā vācā yā ca pharusā vācā, idaṁ dosasamuṭṭhānaṁ.</span><br />
</p>
<p id="ne10c12p3">
<span class="pali m-text">Yañca adinnādānaṁ yo ca kāmesumicchācāro yo ca musāvādo, idaṁ lobhasamuṭṭhānaṁ, yo samphappalāpo, idaṁ mohasamuṭṭhānaṁ.</span><br />
</p>
<p id="ne10c12p4">
<span class="pali m-text">Imāni satta kāraṇāni cetanākammaṁ.</span><br />
</p>
<p id="ne10c12p5">
<span class="pali m-text">Yā abhijjhā, ayaṁ lobho akusalamūlaṁ.</span><br />
</p>
<p id="ne10c12p6">
<span class="pali m-text">Yo byāpādo, ayaṁ doso akusalamūlaṁ.</span><br />
</p>
<p id="ne10c12p7">
<span class="pali m-text">Yā micchādiṭṭhi, ayaṁ micchāmaggo.</span><br />
</p>
<p id="ne10c12p8">
<span class="pali m-text">Imāni tīṇi kāraṇāni cetasikakammaṁ.</span><br />
</p>
<p id="ne10c12p9">
<span class="pali m-text">Tenāha “cetanākammaṁ cetasikakamman”ti.</span><br />
</p>
<p id="ne10c13p1">
<span class="pali m-text">Akusalamūlaṁ payogaṁ gacchantaṁ catubbidhaṁ agatiṁ gacchati chandā dosā bhayā mohā.</span><br />
</p>
<p id="ne10c13p2">
<span class="pali m-text">Tattha yaṁ chandā agatiṁ gacchati, idaṁ lobhasamuṭṭhānaṁ.</span><br />
</p>
<p id="ne10c13p3">
<span class="pali m-text">Yaṁ dosā agatiṁ gacchati, idaṁ dosasamuṭṭhānaṁ.</span><br />
</p>
<p id="ne10c13p4">
<span class="pali m-text">Yaṁ bhayā ca mohā ca agatiṁ gacchati, idaṁ mohasamuṭṭhānaṁ.</span><br />
</p>
<p id="ne10c13p5">
<span class="pali m-text">Tattha lobho asubhāya pahīyati.</span><br />
</p>
<p id="ne10c13p6">
<span class="pali m-text">Doso mettāya.</span><br />
</p>
<p id="ne10c13p7">
<span class="pali m-text">Moho paññāya.</span><br />
</p>
<p id="ne10c13p8">
<span class="pali m-text">Tathā lobho upekkhāya pahīyati.</span><br />
</p>
<p id="ne10c13p9">
<span class="pali m-text">Doso mettāya ca karuṇāya ca.</span><br />
</p>
<p id="ne10c13p10">
<span class="pali m-text">Moho muditāya pahānaṁ abbhatthaṁ gacchati.</span><br />
</p>
<p id="ne10c13p11">
<span class="pali m-text">Tenāha bhagavā “sabbapāpassa akaraṇan”ti.</span><br />
</p>
<p id="ne10c14p1">
<span class="pali m-text">Sabbapāpaṁ nāma aṭṭha micchattāni micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi, idaṁ vuccati sabbapāpaṁ.</span><br />
</p>
<p id="ne10c14p2">
<span class="pali m-text">Imesaṁ aṭṭhannaṁ micchattānaṁ yā akiriyā akaraṇaṁ anajjhācāro, idaṁ vuccati sabbapāpassa akaraṇaṁ.</span><br />
</p>
<p id="ne10c15p1">
<span class="pali m-text">Aṭṭhasu micchattesu pahīnesu aṭṭha sammattāni sampajjanti.</span><br />
</p>
<p id="ne10c15p2">
<span class="pali m-text">Aṭṭhannaṁ sammattānaṁ yā kiriyā karaṇaṁ sampādanaṁ, ayaṁ vuccati kusalassa upasampadā.</span><br />
</p>
<p id="ne10c15p3">
<span class="pali m-text">Sacittapariyodāpananti atītassa maggassa bhāvanākiriyaṁ dassayati, citte pariyodāpite pañcakkhandhā pariyodāpitā bhavanti, evañhi bhagavā āha—</span><br />
</p>
<p id="ne10c15p4">
<span class="pali m-text">“cetovisuddhatthaṁ, bhikkhave, tathāgate brahmacariyaṁ vussatī”ti.</span><br />
</p>
<p id="ne10c15p5">
<span class="pali m-text">Duvidhā hi pariyodāpanā nīvaraṇappahānañca anusayasamugghāto ca.</span><br />
</p>
<p id="ne10c15p6">
<span class="pali m-text">Dve pariyodāpanabhūmiyo dassanabhūmi ca, bhāvanābhūmi ca, tattha yaṁ paṭivedhena pariyodāpeti, idaṁ dukkhaṁ.</span><br />
</p>
<p id="ne10c15p7">
<span class="pali m-text">Yato pariyodāpeti, ayaṁ samudayo.</span><br />
</p>
<p id="ne10c15p8">
<span class="pali m-text">Yena pariyodāpeti, ayaṁ maggo.</span><br />
</p>
<p id="ne10c15p9">
<span class="pali m-text">Yaṁ pariyodāpitaṁ, ayaṁ nirodho.</span><br />
</p>
<p id="ne10c15p10">
<span class="pali m-text">Imāni cattāri saccāni.</span><br />
</p>
<p id="ne10c15p11">
<span class="pali m-text">Tenāha bhagavā “sabbapāpassa akaraṇan”ti.</span><br />
</p>
<p id="ne10c16p1">
<span class="pali m-text">“Dhammo have rakkhati dhammacāriṁ,</span><br />
</p>
<p id="ne10c16p2">
<span class="pali m-text">Chattaṁ mahantaṁ yatha vassakāle;</span><br />
</p>
<p id="ne10c16p3">
<span class="pali m-text">Esānisaṁso dhamme suciṇṇe,</span><br />
</p>
<p id="ne10c16p4">
<span class="pali m-text">Na duggatiṁ gacchati dhammacārī”ti.</span><br />
</p>
<p id="ne10c17p1">
<span class="pali m-text">Dhammo nāma duvidho indriyasaṁvaro maggo ca.</span><br />
</p>
<p id="ne10c17p2">
<span class="pali m-text">Duggati nāma duvidhā devamanusse vā upanidhāya apāyā duggati, nibbānaṁ vā upanidhāya sabbā upapattiyo duggati.</span><br />
</p>
<p id="ne10c17p3">
<span class="pali m-text">Tattha yā saṁvarasīle akhaṇḍakāritā, ayaṁ dhammo suciṇṇo apāyehi rakkhati.</span><br />
</p>
<p id="ne10c17p4">
<span class="pali m-text">Evaṁ bhagavā āha—</span><br />
</p>
<p id="ne10c17p5">
<span class="pali m-text">“dvemā, bhikkhave, sīlavato gatiyo devā ca manussā ca”.</span><br />
</p>
<p id="ne10c17p6">
<span class="pali m-text">Evañca nāḷandāyaṁ nigame asibandhakaputto gāmaṇi bhagavantaṁ etadavoca—</span><br />
</p>
<p id="ne10c18p1">
<span class="pali m-text">“Brāhmaṇā, bhante, pacchābhūmakā kāmaṇḍalukā sevālamālikā udakorohakā aggiparicārakā, te mataṁ kālaṅkataṁ uyyāpenti nāma, saññāpenti nāma, saggaṁ nāma okkāmenti.</span><br />
</p>
<p id="ne10c18p2">
<span class="pali m-text">Bhagavā pana, bhante, arahaṁ sammāsambuddho pahoti tathā kātuṁ, yathā sabbo loko kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.</span><br />
</p>
<p id="ne10c19p1">
<span class="pali m-text">“Tena hi, gāmaṇi, taññevettha paṭipucchissāmi, yathā te khameyya, tathā naṁ byākareyyāsīti.</span><br />
</p>
<p id="ne10c20p1">
<span class="pali m-text">Taṁ kiṁ maññasi, gāmaṇi, idhassa puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko, tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.</span><br />
</p>
<p id="ne10c20p2">
<span class="pali m-text">Taṁ kiṁ maññasi, gāmaṇi, api nu so puriso mahato janakāyassa āyācanahetu vā thomanahetuvā pañjalikaṁ anuparisakkanahetu vā kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.</span><br />
</p>
<p id="ne10c20p3">
<span class="pali m-text">“No hetaṁ, bhante”.</span><br />
</p>
<p id="ne10c21p1">
<span class="pali m-text">“Seyyathāpi, gāmaṇi, puriso mahatiṁ puthusilaṁ gambhīre udakarahade pakkhipeyya, tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ummujja, bho, puthusile, uplava bho puthusile, thalamuplava, bho puthusile’ti.</span><br />
</p>
<p id="ne10c21p2">
<span class="pali m-text">Taṁ kiṁ maññasi, gāmaṇi, api nu sā mahatī puthusilā mahato janakāyassa āyācanahetu vā thomanahetu vā pañjalikaṁ anuparisakkanahetu vā ummujjeyya vā uplaveyya vā thalaṁ vā uplaveyyā”ti.</span><br />
</p>
<p id="ne10c21p3">
<span class="pali m-text">“No hetaṁ, bhante”.</span><br />
</p>
<p id="ne10c21p4">
<span class="pali m-text">“Evameva kho, gāmaṇi, yo so puriso pāṇātipātī …pe…</span><br />
</p>
<p id="ne10c21p5">
<span class="pali m-text">micchādiṭṭhiko, kiñcāpi naṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.</span><br />
</p>
<p id="ne10c21p6">
<span class="pali m-text">Atha kho so puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.</span><br />
</p>
<p id="ne10c22p1">
<span class="pali m-text">Taṁ kiṁ maññasi, gāmaṇi, idhassa puriso pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko, tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti.</span><br />
</p>
<p id="ne10c22p2">
<span class="pali m-text">Taṁ kiṁ maññasi, gāmaṇi, api nu so puriso mahato janakāyassa āyācanahetu vā thomanahetu vā pañjalikaṁ anuparisakkanahetu vā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyā”ti.</span><br />
</p>
<p id="ne10c22p3">
<span class="pali m-text">“No hetaṁ, bhante”.</span><br />
</p>
<p id="ne10c23p1">
<span class="pali m-text">“Seyyathāpi, gāmaṇi, puriso sappikumbhaṁ vā telakumbhaṁ vā gambhīre udakarahade ogāhetvā bhindeyya.</span><br />
</p>
<p id="ne10c23p2">
<span class="pali m-text">Tatra yāssa sakkharakaṭhalaṁ, sā adhogāmī assa.</span><br />
</p>
<p id="ne10c23p3">
<span class="pali m-text">Yañca khvassa tatra sappi vā telaṁ vā, taṁ uddhaṅgāmi assa.</span><br />
</p>
<p id="ne10c23p4">
<span class="pali m-text">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘osīda, bho sappitela, saṁsīda, bho sappitela, adho gaccha, bho sappitelā’ti.</span><br />
</p>
<p id="ne10c23p5">
<span class="pali m-text">Taṁ kiṁ maññasi gāmaṇi, api nu taṁ sappitelaṁ mahato janakāyassa āyācanahetu vā thomanahetu vā pañjalikaṁ anuparisakkanahetu vā ‘osīdeyya vā saṁsīdeyya vā adho vā gaccheyyā’”ti.</span><br />
</p>
<p id="ne10c23p6">
<span class="pali m-text">“No hetaṁ, bhante”.</span><br />
</p>
<p id="ne10c24p1">
<span class="pali m-text">“Evameva kho, gāmaṇi, yo so puriso pāṇātipātā paṭivirato …pe…</span><br />
</p>
<p id="ne10c24p2">
<span class="pali m-text">sammādiṭṭhiko, kiñcāpi naṁ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’”ti.</span><br />
</p>
<p id="ne10c24p3">
<span class="pali m-text">Atha kho so puriso kāyassa bhedā paraṁ maraṇā sugatiṁ saggaṁ lokaṁ upapajjeyya.</span><br />
</p>
<p id="ne10c24p4">
<span class="pali m-text">Iti dhammo suciṇṇo apāyehi rakkhati.</span><br />
</p>
<p id="ne10c24p5">
<span class="pali m-text">Tattha yā maggassa tikkhatā adhimattatā, ayaṁ dhammo suciṇṇo sabbāhi upapattīhi rakkhati.</span><br />
</p>
<p id="ne10c24p6">
<span class="pali m-text">Evaṁ bhagavā āha—</span><br />
</p>
<p id="ne10c25p1">
<span class="pali m-text">“Tasmā rakkhitacittassa,</span><br />
</p>
<p id="ne10c25p2">
<span class="pali m-text">sammāsaṅkappagocaro;</span><br />
</p>
<p id="ne10c25p3">
<span class="pali m-text">Sammādiṭṭhipurekkhāro,</span><br />
</p>
<p id="ne10c25p4">
<span class="pali m-text">ñatvāna udayabbayaṁ;</span><br />
</p>
<p id="ne10c25p5">
<span class="pali m-text">Thinamiddhābhibhū bhikkhu,</span><br />
</p>
<p id="ne10c25p6">
<span class="pali m-text">sabbā duggatiyo jahe”ti.</span><br />
</p>
<p id="ne10c26p1">
<span class="pali m-text">Tattha duggatīnaṁ hetu taṇhā ca avijjā ca, tāni cattāri upādānāni, tehi catūhi upādānehi ye saupādānā khandhā, idaṁ dukkhaṁ.</span><br />
</p>
<p id="ne10c26p2">
<span class="pali m-text">Cattāri upādānāni, ayaṁ samudayo.</span><br />
</p>
<p id="ne10c26p3">
<span class="pali m-text">Pañcakkhandhā dukkhaṁ, tesaṁ bhagavā pariññāya ca pahānāya ca dhammaṁ deseti dukkhassa pariññāya samudayassa pahānāya.</span><br />
</p>
<p id="ne10c26p4">
<span class="pali m-text">Tattha taṇhāya pañcindriyāni rūpīni padaṭṭhānaṁ.</span><br />
</p>
<p id="ne10c26p5">
<span class="pali m-text">Avijjāya manindriyaṁ padaṭṭhānaṁ.</span><br />
</p>
<p id="ne10c26p6">
<span class="pali m-text">Pañcindriyāni rūpīni rakkhanto samādhiṁ bhāvayati, taṇhañca niggaṇhāti.</span><br />
</p>
<p id="ne10c26p7">
<span class="pali m-text">Manindriyaṁ rakkhanto vipassanaṁ bhāvayati, avijjañca niggaṇhāti.</span><br />
</p>
<p id="ne10c26p8">
<span class="pali m-text">Taṇhāniggahena dve upādānāni pahīyanti kāmupādānañca sīlabbatupādānañca.</span><br />
</p>
<p id="ne10c26p9">
<span class="pali m-text">Avijjāniggahena dve upādānāni pahīyanti diṭṭhupādānañca attavādupādānañca.</span><br />
</p>
<p id="ne10c26p10">
<span class="pali m-text">Catūsu upādānesu pahīnesu dve dhammā bhāvanāpāripūriṁ gacchanti samatho ca vipassanā ca.</span><br />
</p>
<p id="ne10c26p11">
<span class="pali m-text">Idaṁ vuccati brahmacariyanti.</span><br />
</p>
<p id="ne10c27p1">
<span class="pali m-text">Tattha brahmacariyassa phalaṁ cattāri sāmaññaphalāni sotāpattiphalaṁ sakadāgāmiphalaṁ anāgāmiphalaṁ arahattaṁ aggaphalaṁ.</span><br />
</p>
<p id="ne10c27p2">
<span class="pali m-text">Imāni cattāri brahmacariyassa phalāni.</span><br />
</p>
<p id="ne10c27p3">
<span class="pali m-text">Iti purimakāni ca dve saccāni dukkhaṁ samudayo ca.</span><br />
</p>
<p id="ne10c27p4">
<span class="pali m-text">Samatho ca vipassanā ca brahmacariyañca maggo, brahmacariyassa phalāni ca tadārammaṇā ca asaṅkhatādhātu nirodho.</span><br />
</p>
<p id="ne10c27p5">
<span class="pali m-text">Imāni cattāri saccāni.</span><br />
</p>
<p id="ne10c27p6">
<span class="pali m-text">Tenāha bhagavā “dhammo have rakkhatī”ti.</span><br />
</p>
<p id="ne10c28p1">
<span class="pali m-text">Tattha yaṁ paṭivedhena rakkhati, idaṁ dukkhaṁ.</span><br />
</p>
<p id="ne10c28p2">
<span class="pali m-text">Yato rakkhati, ayaṁ samudayo.</span><br />
</p>
<p id="ne10c28p3">
<span class="pali m-text">Yena rakkhati, ayaṁ maggo.</span><br />
</p>
<p id="ne10c28p4">
<span class="pali m-text">Yaṁ rakkhati, ayaṁ nirodho.</span><br />
</p>
<p id="ne10c28p5">
<span class="pali m-text">Imāni cattāri saccāni.</span><br />
</p>
<p id="ne10c28p6">
<span class="pali m-text">Tenāha āyasmā mahākaccāyano “ekamhi padaṭṭhāne”ti.</span><br />
</p>
<p id="ne10c28p7">
<span class="pali m-text">Niyutto āvaṭṭo hāro.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ne0009.html">Previous</a></div>
<div class="m-col-t-6 m-text-right">
<a href="https://theravadan.org/pages/ne0011.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>