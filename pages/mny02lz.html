<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 74 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny02lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 74" />
  <meta name="twitter:title" content="Majjhima Nikāya 74" />
  <meta property="og:url" content="https://www.theravadan.org/pages/mny02lz.html" />
  <meta property="og:description" content="Translators: sujato Middle Discourses 74 Dīghanakhasutta With Dīghanakha Evaṁ me sutaṁ— So I have heard. ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ. At one time the Buddha was staying near Rājagaha, on the Vulture’s Peak Mountain in the Boar’s Cave. Atha kho dīghanakho paribbājako yena bhagavā …" />
  <meta name="twitter:description" content="Translators: sujato Middle Discourses 74 Dīghanakhasutta With Dīghanakha Evaṁ me sutaṁ— So I have heard. ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ. At one time the Buddha was staying near Rājagaha, on the Vulture’s Peak Mountain in the Boar’s Cave. Atha kho dīghanakho paribbājako yena bhagavā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 74
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 74</span></p>
<p id="mn74c0p2">
<span class="m-text m-primary">Dīghanakhasutta</span><br />
<span class="m-text">With Dīghanakha</span><br />
</p>
<p id="mn74c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn74c1p2">
<span class="m-text m-primary">ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ.</span><br />
<span class="m-text">At one time the Buddha was staying near Rājagaha, on the Vulture’s Peak Mountain in the Boar’s Cave.</span><br />
</p>
<p id="mn74c2p1">
<span class="m-text m-primary">Atha kho dīghanakho paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the wanderer Dīghanakha went up to the Buddha, and exchanged greetings with him.</span><br />
</p>
<p id="mn74c2p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhito kho dīghanakho paribbājako bhagavantaṁ etadavoca:</span><br />
<span class="m-text">When the greetings and polite conversation were over, he stood to one side, and said to the Buddha,</span><br />
</p>
<p id="mn74c2p3">
<span class="m-text m-primary">“ahañhi, bho gotama, evaṁvādī evaṁdiṭṭhi:</span><br />
<span class="m-text">“Master Gotama, this is my doctrine and view:</span><br />
</p>
<p id="mn74c2p4">
<span class="m-text m-primary">‘sabbaṁ me nakkhamatī’”ti.</span><br />
<span class="m-text">‘I believe in nothing.’”</span><br />
</p>
<p id="mn74c2p5">
<span class="m-text m-primary">“Yāpi kho te esā, aggivessana, diṭṭhi:</span><br />
<span class="m-text">“This view of yours, Aggivessana—</span><br />
</p>
<p id="mn74c2p6">
<span class="m-text m-primary">‘sabbaṁ me nakkhamatī’ti, esāpi te diṭṭhi nakkhamatī”ti?</span><br />
<span class="m-text">do you believe in that?”</span><br />
</p>
<p id="mn74c2p7">
<span class="m-text m-primary">“Esā ce me, bho gotama, diṭṭhi khameyya, taṁpassa tādisameva, taṁpassa tādisamevā”ti.</span><br />
<span class="m-text">“If I believed in this view, Master Gotama, it wouldn’t make any difference, it wouldn’t make any difference!”</span><br />
</p>
<p id="mn74c3p1">
<span class="m-text m-primary">“Ato kho te, aggivessana, bahū hi bahutarā lokasmiṁ ye evamāhaṁsu:</span><br />
<span class="m-text">“Well, Aggivessana, there are many more in the world who say,</span><br />
</p>
<p id="mn74c3p2">
<span class="m-text m-primary">‘taṁpassa tādisameva, taṁpassa tādisamevā’ti.</span><br />
<span class="m-text">‘It wouldn’t make any difference! It wouldn’t make any difference!’</span><br />
</p>
<p id="mn74c3p3">
<span class="m-text m-primary">Te tañceva diṭṭhiṁ nappajahanti aññañca diṭṭhiṁ upādiyanti.</span><br />
<span class="m-text">But they don’t give up that view, and they grasp another view.</span><br />
</p>
<p id="mn74c3p4">
<span class="m-text m-primary">Ato kho te, aggivessana, tanū hi tanutarā lokasmiṁ ye evamāhaṁsu:</span><br />
<span class="m-text">And there are a scant few in the world who say,</span><br />
</p>
<p id="mn74c3p5">
<span class="m-text m-primary">‘taṁpassa tādisameva, taṁpassa tādisamevā’ti.</span><br />
<span class="m-text">‘It wouldn’t make any difference! It wouldn’t make any difference!’</span><br />
</p>
<p id="mn74c3p6">
<span class="m-text m-primary">Te tañceva diṭṭhiṁ pajahanti aññañca diṭṭhiṁ na upādiyanti.</span><br />
<span class="m-text">And they give up that view by not grasping another view.</span><br />
</p>
<p id="mn74c4p1">
<span class="m-text m-primary">Santaggivessana, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">There are some ascetics and brahmins who have this doctrine and view:</span><br />
</p>
<p id="mn74c4p2">
<span class="m-text m-primary">‘sabbaṁ me khamatī’ti;</span><br />
<span class="m-text">‘I believe in everything.’</span><br />
</p>
<p id="mn74c4p3">
<span class="m-text m-primary">santaggivessana, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">There are some ascetics and brahmins who have this doctrine and view:</span><br />
</p>
<p id="mn74c4p4">
<span class="m-text m-primary">‘sabbaṁ me nakkhamatī’ti;</span><br />
<span class="m-text">‘I believe in nothing.’</span><br />
</p>
<p id="mn74c4p5">
<span class="m-text m-primary">santaggivessana, eke samaṇabrāhmaṇā evaṁvādino evaṁdiṭṭhino:</span><br />
<span class="m-text">There are some ascetics and brahmins who have this doctrine and view:</span><br />
</p>
<p id="mn74c4p6">
<span class="m-text m-primary">‘ekaccaṁ me khamati, ekaccaṁ me nakkhamatī’ti.</span><br />
<span class="m-text">‘I believe in some things, and not in others.’</span><br />
</p>
<p id="mn74c4p7">
<span class="m-text m-primary">Tatraggivessana, ye te samaṇabrāhmaṇā evaṁvādino evaṁdiṭṭhino: ‘sabbaṁ me khamatī’ti</span><br />
<span class="m-text">Regarding this, the view of the ascetics and brahmins who believe in everything</span><br />
</p>
<p id="mn74c4p8">
<span class="m-text m-primary">tesamayaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike;</span><br />
<span class="m-text">is close to greed, bondage, approving, attachment, and grasping.</span><br />
</p>
<p id="mn74c4p9">
<span class="m-text m-primary">tatraggivessana ye te samaṇabrāhmaṇā evaṁvādino evaṁdiṭṭhino: ‘sabbaṁ me nakkhamatī’ti</span><br />
<span class="m-text">The view of the ascetics and brahmins who believe in nothing</span><br />
</p>
<p id="mn74c4p10">
<span class="m-text m-primary">tesamayaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike”ti.</span><br />
<span class="m-text">is far from greed, bondage, approving, attachment, and grasping.”</span><br />
</p>
<p id="mn74c5p1">
<span class="m-text m-primary">Evaṁ vutte, dīghanakho paribbājako bhagavantaṁ etadavoca:</span><br />
<span class="m-text">When he said this, the wanderer Dīghanakha said to the Buddha,</span><br />
</p>
<p id="mn74c5p2">
<span class="m-text m-primary">“ukkaṁseti me bhavaṁ gotamo diṭṭhigataṁ, samukkaṁseti me bhavaṁ gotamo diṭṭhigatan”ti.</span><br />
<span class="m-text">“Master Gotama commends my conviction! He recommends my conviction!”</span><br />
</p>
<p id="mn74c5p3">
<span class="m-text m-primary">“Tatraggivessana, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">“Now, regarding the ascetics and brahmins who</span><br />
</p>
<p id="mn74c5p4">
<span class="m-text m-primary">‘ekaccaṁ me khamati, ekaccaṁ me nakkhamatī’ti.</span><br />
<span class="m-text">believe in some things and not in others.</span><br />
</p>
<p id="mn74c5p5">
<span class="m-text m-primary">Yā hi tesaṁ khamati sāyaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike;</span><br />
<span class="m-text">Their view of what they believe in is close to greed, bondage, approving, attachment, and grasping.</span><br />
</p>
<p id="mn74c5p6">
<span class="m-text m-primary">yā hi tesaṁ nakkhamati sāyaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike.</span><br />
<span class="m-text">Their view of what they don’t believe in is far from greed, bondage, approving, attachment, and grasping.</span><br />
</p>
<p id="mn74c6p1">
<span class="m-text m-primary">Tatraggivessana, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">When it comes to the view of the ascetics and brahmins who</span><br />
</p>
<p id="mn74c6p2">
<span class="m-text m-primary">‘sabbaṁ me khamatī’ti</span><br />
<span class="m-text">believe in everything,</span><br />
</p>
<p id="mn74c6p3">
<span class="m-text m-primary">tattha viññū puriso iti paṭisañcikkhati:</span><br />
<span class="m-text">a sensible person reflects like this:</span><br />
</p>
<p id="mn74c6p4">
<span class="m-text m-primary">‘yā kho me ayaṁ diṭṭhi—</span><br />
<span class="m-text">‘I have the view that</span><br />
</p>
<p id="mn74c6p5">
<span class="m-text m-primary">sabbaṁ me khamatīti,</span><br />
<span class="m-text">I believe in everything.</span><br />
</p>
<p id="mn74c6p6">
<span class="m-text m-primary">imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br />
<span class="m-text">Suppose I obstinately stick to this view and insist that,</span><br />
</p>
<p id="mn74c6p7">
<span class="m-text m-primary">idameva saccaṁ moghamaññanti;</span><br />
<span class="m-text">“This is the only truth, other ideas are silly.”</span><br />
</p>
<p id="mn74c6p8">
<span class="m-text m-primary">dvīhi me assa viggaho—</span><br />
<span class="m-text">Then I’d argue with two people—</span><br />
</p>
<p id="mn74c6p9">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti,</span><br />
<span class="m-text">an ascetic or brahmin who believes in nothing,</span><br />
</p>
<p id="mn74c6p10">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati, ekaccaṁ me nakkhamatīti—</span><br />
<span class="m-text">and an ascetic or brahmin who believes in some things and not in others.</span><br />
</p>
<p id="mn74c6p11">
<span class="m-text m-primary">imehi assa dvīhi viggaho.</span><br />
</p>
<p id="mn74c6p12">
<span class="m-text m-primary">Iti viggahe sati vivādo, vivāde sati vighāto, vighāte sati vihesā’.</span><br />
<span class="m-text">And when there’s arguing, there’s quarreling; when there’s quarreling there’s anguish; and when there’s anguish there’s harm.’</span><br />
</p>
<p id="mn74c6p13">
<span class="m-text m-primary">Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati.</span><br />
<span class="m-text">So, considering in themselves the potential for arguing, quarreling, anguish, and harm, they give up that view by not grasping another view.</span><br />
</p>
<p id="mn74c6p14">
<span class="m-text m-primary">Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti.</span><br />
<span class="m-text">That’s how those views are given up and let go.</span><br />
</p>
<p id="mn74c7p1">
<span class="m-text m-primary">Tatraggivessana, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">When it comes to the view of the ascetics and brahmins who</span><br />
</p>
<p id="mn74c7p2">
<span class="m-text m-primary">‘sabbaṁ me nakkhamatī’ti</span><br />
<span class="m-text">believe in nothing,</span><br />
</p>
<p id="mn74c7p3">
<span class="m-text m-primary">tattha viññū puriso iti paṭisañcikkhati:</span><br />
<span class="m-text">a sensible person reflects like this:</span><br />
</p>
<p id="mn74c7p4">
<span class="m-text m-primary">‘yā kho me ayaṁ diṭṭhi—</span><br />
<span class="m-text">‘I have the view that</span><br />
</p>
<p id="mn74c7p5">
<span class="m-text m-primary">sabbaṁ me nakkhamatīti,</span><br />
<span class="m-text">I believe in nothing.</span><br />
</p>
<p id="mn74c7p6">
<span class="m-text m-primary">imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br />
<span class="m-text">Suppose I obstinately stick to this view and insist that,</span><br />
</p>
<p id="mn74c7p7">
<span class="m-text m-primary">idameva saccaṁ moghamaññanti;</span><br />
<span class="m-text">“This is the only truth, other ideas are silly.”</span><br />
</p>
<p id="mn74c7p8">
<span class="m-text m-primary">dvīhi me assa viggaho—</span><br />
<span class="m-text">Then I’d argue with two people—</span><br />
</p>
<p id="mn74c7p9">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti,</span><br />
<span class="m-text">an ascetic or brahmin who believes in everything,</span><br />
</p>
<p id="mn74c7p10">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati ekaccaṁ me nakkhamatīti—</span><br />
<span class="m-text">and an ascetic or brahmin who believes in some things and not in others.</span><br />
</p>
<p id="mn74c7p11">
<span class="m-text m-primary">imehi assa dvīhi viggaho.</span><br />
</p>
<p id="mn74c7p12">
<span class="m-text m-primary">Iti viggahe sati vivādo, vivāde sati vighāto, vighāte sati vihesā’.</span><br />
<span class="m-text">And when there’s arguing, there’s quarreling; when there’s quarreling there’s anguish; and when there’s anguish there’s harm.’</span><br />
</p>
<p id="mn74c7p13">
<span class="m-text m-primary">Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati.</span><br />
<span class="m-text">So, considering in themselves the potential for arguing, quarreling, anguish, and harm, they give up that view by not grasping another view.</span><br />
</p>
<p id="mn74c7p14">
<span class="m-text m-primary">Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti.</span><br />
<span class="m-text">That’s how those views are given up and let go.</span><br />
</p>
<p id="mn74c8p1">
<span class="m-text m-primary">Tatraggivessana, ye te samaṇabrāhmaṇā evaṁvādino evaṁdiṭṭhino:</span><br />
<span class="m-text">When it comes to the view of the ascetics and brahmins who</span><br />
</p>
<p id="mn74c8p2">
<span class="m-text m-primary">‘ekaccaṁ me khamati, ekaccaṁ me nakkhamatī’ti</span><br />
<span class="m-text">believe in some things and not in others,</span><br />
</p>
<p id="mn74c8p3">
<span class="m-text m-primary">tattha viññū puriso iti paṭisañcikkhati:</span><br />
<span class="m-text">a sensible person reflects like this:</span><br />
</p>
<p id="mn74c8p4">
<span class="m-text m-primary">‘yā kho me ayaṁ diṭṭhi—</span><br />
<span class="m-text">‘I have the view that</span><br />
</p>
<p id="mn74c8p5">
<span class="m-text m-primary">ekaccaṁ me khamati, ekaccaṁ me nakkhamatīti,</span><br />
<span class="m-text">I believe in some things and not in others.</span><br />
</p>
<p id="mn74c8p6">
<span class="m-text m-primary">imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br />
<span class="m-text">Suppose I obstinately stick to this view and insist that,</span><br />
</p>
<p id="mn74c8p7">
<span class="m-text m-primary">idameva saccaṁ moghamaññanti;</span><br />
<span class="m-text">“This is the only truth, other ideas are silly.”</span><br />
</p>
<p id="mn74c8p8">
<span class="m-text m-primary">dvīhi me assa viggaho—</span><br />
<span class="m-text">Then I’d argue with two people—</span><br />
</p>
<p id="mn74c8p9">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti,</span><br />
<span class="m-text">an ascetic or brahmin who believes in everything,</span><br />
</p>
<p id="mn74c8p10">
<span class="m-text m-primary">yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti—</span><br />
<span class="m-text">and an ascetic or brahmin who believes in nothing.</span><br />
</p>
<p id="mn74c8p11">
<span class="m-text m-primary">imehi assa dvīhi viggaho.</span><br />
</p>
<p id="mn74c8p12">
<span class="m-text m-primary">Iti viggahe sati vivādo, vivāde sati vighāto, vighāte sati vihesā’.</span><br />
<span class="m-text">And when there’s arguing, there’s quarreling; when there’s quarreling there’s anguish; and when there’s anguish there’s harm.’</span><br />
</p>
<p id="mn74c8p13">
<span class="m-text m-primary">Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati.</span><br />
<span class="m-text">So, considering in themselves the potential for arguing, quarreling, anguish, and harm, they give up that view by not grasping another view.</span><br />
</p>
<p id="mn74c8p14">
<span class="m-text m-primary">Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti.</span><br />
<span class="m-text">That’s how those views are given up and let go.</span><br />
</p>
<p id="mn74c9p1">
<span class="m-text m-primary">Ayaṁ kho panaggivessana, kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo, aniccato dukkhato rogato gaṇḍato sallato aghato ābādhato parato palokato suññato anattato samanupassitabbo.</span><br />
<span class="m-text">Aggivessana, this body is physical. It’s made up of the four primary elements, produced by mother and father, built up from rice and porridge, liable to impermanence, to wearing away and erosion, to breaking up and destruction. You should see it as impermanent, as suffering, as diseased, as an abscess, as a dart, as misery, as an affliction, as alien, as falling apart, as empty, as not-self.</span><br />
</p>
<p id="mn74c9p2">
<span class="m-text m-primary">Tassimaṁ kāyaṁ aniccato dukkhato rogato gaṇḍato sallato aghato ābādhato parato palokato suññato anattato samanupassato yo kāyasmiṁ kāyachando kāyasneho kāyanvayatā sā pahīyati.</span><br />
<span class="m-text">Doing so, you’ll give up desire, affection, and subservience to the body.</span><br />
</p>
<p id="mn74c10p1">
<span class="m-text m-primary">Tisso kho imā, aggivessana, vedanā—</span><br />
<span class="m-text">There are these three feelings:</span><br />
</p>
<p id="mn74c10p2">
<span class="m-text m-primary">sukhā vedanā, dukkhā vedanā, adukkhamasukhā vedanā.</span><br />
<span class="m-text">pleasant, painful, and neutral.</span><br />
</p>
<p id="mn74c10p3">
<span class="m-text m-primary">Yasmiṁ, aggivessana, samaye sukhaṁ vedanaṁ vedeti, neva tasmiṁ samaye dukkhaṁ vedanaṁ vedeti, na adukkhamasukhaṁ vedanaṁ vedeti;</span><br />
<span class="m-text">At a time when you feel a pleasant feeling, you don’t feel a painful or neutral feeling;</span><br />
</p>
<p id="mn74c10p4">
<span class="m-text m-primary">sukhaṁyeva tasmiṁ samaye vedanaṁ vedeti.</span><br />
<span class="m-text">you only feel a pleasant feeling.</span><br />
</p>
<p id="mn74c10p5">
<span class="m-text m-primary">Yasmiṁ, aggivessana, samaye dukkhaṁ vedanaṁ vedeti, neva tasmiṁ samaye sukhaṁ vedanaṁ vedeti, na adukkhamasukhaṁ vedanaṁ vedeti;</span><br />
<span class="m-text">At a time when you feel a painful feeling, you don’t feel a pleasant or neutral feeling;</span><br />
</p>
<p id="mn74c10p6">
<span class="m-text m-primary">dukkhaṁyeva tasmiṁ samaye vedanaṁ vedeti.</span><br />
<span class="m-text">you only feel a painful feeling.</span><br />
</p>
<p id="mn74c10p7">
<span class="m-text m-primary">Yasmiṁ, aggivessana, samaye adukkhamasukhaṁ vedanaṁ vedeti, neva tasmiṁ samaye sukhaṁ vedanaṁ vedeti, na dukkhaṁ vedanaṁ vedeti;</span><br />
<span class="m-text">At a time when you feel a neutral feeling, you don’t feel a pleasant or painful feeling;</span><br />
</p>
<p id="mn74c10p8">
<span class="m-text m-primary">adukkhamasukhaṁyeva tasmiṁ samaye vedanaṁ vedeti.</span><br />
<span class="m-text">you only feel a neutral feeling.</span><br />
</p>
<p id="mn74c11p1">
<span class="m-text m-primary">Sukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā;</span><br />
<span class="m-text">Pleasant, painful, and neutral feelings are impermanent, conditioned, dependently originated, liable to end, vanish, fade away, and cease.</span><br />
</p>
<p id="mn74c11p2">
<span class="m-text m-primary">dukkhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā;</span><br />
</p>
<p id="mn74c11p3">
<span class="m-text m-primary">adukkhamasukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā.</span><br />
</p>
<p id="mn74c12p1">
<span class="m-text m-primary">Evaṁ passaṁ, aggivessana, sutavā ariyasāvako sukhāyapi vedanāya nibbindati, dukkhāyapi vedanāya nibbindati, adukkhamasukhāyapi vedanāya nibbindati;</span><br />
<span class="m-text">Seeing this, a learned noble disciple grows disillusioned with pleasant, painful, and neutral feelings.</span><br />
</p>
<p id="mn74c12p2">
<span class="m-text m-primary">nibbindaṁ virajjati, virāgā vimuccati. Vimuttasmiṁ, vimuttamiti ñāṇaṁ hoti.</span><br />
<span class="m-text">Being disillusioned, desire fades away. When desire fades away they’re freed. When they’re freed, they know they’re freed.</span><br />
</p>
<p id="mn74c12p3">
<span class="m-text m-primary">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="mn74c13p1">
<span class="m-text m-primary">Evaṁ vimuttacitto kho, aggivessana, bhikkhu na kenaci saṁvadati, na kenaci vivadati, yañca loke vuttaṁ tena voharati, aparāmasan”ti.</span><br />
<span class="m-text">A mendicant whose mind is freed like this doesn’t side with anyone or dispute with anyone. They speak the language of the world without misapprehending it.”</span><br />
</p>
<p id="mn74c14p1">
<span class="m-text m-primary">Tena kho pana samayena āyasmā sāriputto bhagavato piṭṭhito ṭhito hoti bhagavantaṁ bījayamāno.</span><br />
<span class="m-text">Now at that time Venerable Sāriputta was standing behind the Buddha fanning him.</span><br />
</p>
<p id="mn74c14p2">
<span class="m-text m-primary">Atha kho āyasmato sāriputtassa etadahosi:</span><br />
<span class="m-text">Then he thought,</span><br />
</p>
<p id="mn74c14p3">
<span class="m-text m-primary">“tesaṁ tesaṁ kira no bhagavā dhammānaṁ abhiññā pahānamāha, tesaṁ tesaṁ kira no sugato dhammānaṁ abhiññā paṭinissaggamāhā”ti.</span><br />
<span class="m-text">“It seems the Buddha speaks of giving up and letting go all these things through direct knowledge.”</span><br />
</p>
<p id="mn74c14p4">
<span class="m-text m-primary">Iti hidaṁ āyasmato sāriputtassa paṭisañcikkhato anupādāya āsavehi cittaṁ vimucci.</span><br />
<span class="m-text">Reflecting like this, Venerable Sāriputta’s mind was freed from the defilements by not grasping.</span><br />
</p>
<p id="mn74c15p1">
<span class="m-text m-primary">Dīghanakhassa pana paribbājakassa virajaṁ vītamalaṁ dhammacakkhuṁ udapādi:</span><br />
<span class="m-text">And the stainless, immaculate vision of the Dhamma arose in the wanderer Dīghanakha:</span><br />
</p>
<p id="mn74c15p2">
<span class="m-text m-primary">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
<span class="m-text">“Everything that has a beginning has an end.”</span><br />
</p>
<p id="mn74c15p3">
<span class="m-text m-primary">Atha kho dīghanakho paribbājako diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca:</span><br />
<span class="m-text">Then Dīghanakha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He said to the Buddha:</span><br />
</p>
<p id="mn74c16p1">
<span class="m-text m-primary">“abhikkantaṁ, bho gotama, abhikkantaṁ, bho gotama.</span><br />
<span class="m-text">“Excellent, Master Gotama! Excellent!</span><br />
</p>
<p id="mn74c16p2">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva kho bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways.</span><br />
</p>
<p id="mn74c16p3">
<span class="m-text m-primary">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="mn74c16p4">
<span class="m-text m-primary">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn74c16p5">
<span class="m-text m-primary">Dīghanakhasuttaṁ niṭṭhitaṁ catutthaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>