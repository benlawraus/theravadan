<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/psy001p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://theravadan.org/pages/psy001p006z.html" />
  <meta property="og:description" content="1 Mahāvagga 1.6. Gatikathā Gatisampattiyā ñāṇasampayutte katinaṁ hetūnaṁ paccayā upapatti hoti? Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katinaṁ hetūnaṁ paccayā upapatti hoti? Rūpāvacarānaṁ devānaṁ katinaṁ hetūnaṁ paccayā upapatti hoti? Arūpāvacarānaṁ devānaṁ katinaṁ hetūnaṁ paccayā upapatti hoti? Gatisampattiyā ñāṇasampayutte aṭṭhannaṁ hetūnaṁ paccayā upapatti hoti. Khattiyamahāsālāna …" />
  <meta name="twitter:description" content="1 Mahāvagga 1.6. Gatikathā Gatisampattiyā ñāṇasampayutte katinaṁ hetūnaṁ paccayā upapatti hoti? Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katinaṁ hetūnaṁ paccayā upapatti hoti? Rūpāvacarānaṁ devānaṁ katinaṁ hetūnaṁ paccayā upapatti hoti? Arūpāvacarānaṁ devānaṁ katinaṁ hetūnaṁ paccayā upapatti hoti? Gatisampattiyā ñāṇasampayutte aṭṭhannaṁ hetūnaṁ paccayā upapatti hoti. Khattiyamahāsālāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="mahavagga">
<h2><a href="#mahavagga">1 Mahāvagga</a></h2>
<section id="gatikatha">
<h3><a href="#gatikatha">1.6. Gatikathā</a></h3>
<p id="ps1p6c1p1">
<span class="m-text m-primary">Gatisampattiyā ñāṇasampayutte katinaṁ hetūnaṁ paccayā upapatti hoti?</span><br />
</p>
<p id="ps1p6c1p2">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katinaṁ hetūnaṁ paccayā upapatti hoti?</span><br />
</p>
<p id="ps1p6c1p3">
<span class="m-text m-primary">Rūpāvacarānaṁ devānaṁ katinaṁ hetūnaṁ paccayā upapatti hoti?</span><br />
</p>
<p id="ps1p6c1p4">
<span class="m-text m-primary">Arūpāvacarānaṁ devānaṁ katinaṁ hetūnaṁ paccayā upapatti hoti?</span><br />
</p>
<p id="ps1p6c2p1">
<span class="m-text m-primary">Gatisampattiyā ñāṇasampayutte aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p2">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p3">
<span class="m-text m-primary">Rūpāvacarānaṁ devānaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p4">
<span class="m-text m-primary">Arūpāvacarānaṁ devānaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c3p1">
<span class="m-text m-primary">Gatisampattiyā ñāṇasampayutte katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c3p2">
<span class="m-text m-primary">Kusalakammassa javanakkhaṇe tayo hetū kusalā;</span><br />
</p>
<p id="ps1p6c3p3">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p4">
<span class="m-text m-primary">Tena vuccati—</span><br />
</p>
<p id="ps1p6c3p5">
<span class="m-text m-primary">kusalamūlapaccayāpi saṅkhārā.</span><br />
</p>
<p id="ps1p6c3p6">
<span class="m-text m-primary">Nikantikkhaṇe dve hetū akusalā;</span><br />
</p>
<p id="ps1p6c3p7">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p8">
<span class="m-text m-primary">Tena vuccati—</span><br />
</p>
<p id="ps1p6c3p9">
<span class="m-text m-primary">akusalamūlapaccayāpi saṅkhārā.</span><br />
</p>
<p id="ps1p6c3p10">
<span class="m-text m-primary">Paṭisandhikkhaṇe tayo hetū abyākatā;</span><br />
</p>
<p id="ps1p6c3p11">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p12">
<span class="m-text m-primary">Tena vuccati—</span><br />
</p>
<p id="ps1p6c3p13">
<span class="m-text m-primary">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c4p1">
<span class="m-text m-primary">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p2">
<span class="m-text m-primary">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c4p3">
<span class="m-text m-primary">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p4">
<span class="m-text m-primary">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p5">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p6">
<span class="m-text m-primary">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p7">
<span class="m-text m-primary">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p8">
<span class="m-text m-primary">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p9">
<span class="m-text m-primary">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p10">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p11">
<span class="m-text m-primary">Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p12">
<span class="m-text m-primary">Gatisampattiyā ñāṇasampayutte imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c5p1">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c5p2">
<span class="m-text m-primary">Kusalakammassa javanakkhaṇe tayo hetū kusalā;</span><br />
</p>
<p id="ps1p6c5p3">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p4">
<span class="m-text m-primary">Tena vuccati—</span><br />
</p>
<p id="ps1p6c5p5">
<span class="m-text m-primary">“kusalamūlapaccayāpi saṅkhārā”.</span><br />
</p>
<p id="ps1p6c5p6">
<span class="m-text m-primary">Nikantikkhaṇe dve hetū akusalā;</span><br />
</p>
<p id="ps1p6c5p7">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p8">
<span class="m-text m-primary">Tena vuccati—</span><br />
</p>
<p id="ps1p6c5p9">
<span class="m-text m-primary">“akusalamūlapaccayāpi saṅkhārā”.</span><br />
</p>
<p id="ps1p6c5p10">
<span class="m-text m-primary">Paṭisandhikkhaṇe tayo hetū abyākatā;</span><br />
</p>
<p id="ps1p6c5p11">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p12">
<span class="m-text m-primary">Tena vuccati—</span><br />
</p>
<p id="ps1p6c5p13">
<span class="m-text m-primary">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c6p1">
<span class="m-text m-primary">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p2">
<span class="m-text m-primary">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c6p3">
<span class="m-text m-primary">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p4">
<span class="m-text m-primary">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p5">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p6">
<span class="m-text m-primary">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p7">
<span class="m-text m-primary">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p8">
<span class="m-text m-primary">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p9">
<span class="m-text m-primary">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p10">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p11">
<span class="m-text m-primary">Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p12">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c7p1">
<span class="m-text m-primary">Rūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c7p2">
<span class="m-text m-primary">Kusalakammassa javanakkhaṇe tayo hetū kusalā …pe…</span><br />
</p>
<p id="ps1p6c7p3">
<span class="m-text m-primary">rūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c8p1">
<span class="m-text m-primary">Arūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c8p2">
<span class="m-text m-primary">Kusalakammassa javanakkhaṇe tayo hetū kusalā;</span><br />
</p>
<p id="ps1p6c8p3">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p4">
<span class="m-text m-primary">Tena vuccati—</span><br />
</p>
<p id="ps1p6c8p5">
<span class="m-text m-primary">“kusalamūlapaccayāpi saṅkhārā”.</span><br />
</p>
<p id="ps1p6c8p6">
<span class="m-text m-primary">Nikantikkhaṇe dve hetū akusalā;</span><br />
</p>
<p id="ps1p6c8p7">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p8">
<span class="m-text m-primary">Tena vuccati—</span><br />
</p>
<p id="ps1p6c8p9">
<span class="m-text m-primary">“akusalamūlapaccayāpi saṅkhārā”.</span><br />
</p>
<p id="ps1p6c8p10">
<span class="m-text m-primary">Paṭisandhikkhaṇe tayo hetū abyākatā;</span><br />
</p>
<p id="ps1p6c8p11">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p12">
<span class="m-text m-primary">Tena vuccati—</span><br />
</p>
<p id="ps1p6c8p13">
<span class="m-text m-primary">“nāmapaccayāpi viññāṇaṁ viññāṇapaccayāpi nāmaṁ”.</span><br />
</p>
<p id="ps1p6c9p1">
<span class="m-text m-primary">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p2">
<span class="m-text m-primary">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p3">
<span class="m-text m-primary">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p4">
<span class="m-text m-primary">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p5">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p6">
<span class="m-text m-primary">Arūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c10p1">
<span class="m-text m-primary">Gatisampattiyā ñāṇavippayutte katinaṁ hetūnaṁ paccayā upapatti hoti?</span><br />
</p>
<p id="ps1p6c10p2">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katinaṁ hetūnaṁ paccayā upapatti hoti?</span><br />
</p>
<p id="ps1p6c11p1">
<span class="m-text m-primary">Gatisampattiyā ñāṇavippayutte channaṁ hetūnaṁ paccayā upapatti hoti.</span><br />
</p>
<p id="ps1p6c11p2">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte channaṁ hetūnaṁ paccayā upapatti hoti.</span><br />
</p>
<p id="ps1p6c12p1">
<span class="m-text m-primary">Gatisampattiyā ñāṇavippayutte katamesaṁ channaṁ hetūnaṁ paccayā upapatti hoti?</span><br />
</p>
<p id="ps1p6c12p2">
<span class="m-text m-primary">Kusalakammassa javanakkhaṇe dve hetū kusalā;</span><br />
</p>
<p id="ps1p6c12p3">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p4">
<span class="m-text m-primary">Tena vuccati—</span><br />
</p>
<p id="ps1p6c12p5">
<span class="m-text m-primary">“kusalamūlapaccayāpi saṅkhārā”.</span><br />
</p>
<p id="ps1p6c12p6">
<span class="m-text m-primary">Nikantikkhaṇe dve hetū akusalā;</span><br />
</p>
<p id="ps1p6c12p7">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p8">
<span class="m-text m-primary">Tena vuccati—</span><br />
</p>
<p id="ps1p6c12p9">
<span class="m-text m-primary">“akusalamūlapaccayāpi saṅkhārā”.</span><br />
</p>
<p id="ps1p6c12p10">
<span class="m-text m-primary">Paṭisandhikkhaṇe dve hetū abyākatā;</span><br />
</p>
<p id="ps1p6c12p11">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p12">
<span class="m-text m-primary">Tena vuccati—</span><br />
</p>
<p id="ps1p6c12p13">
<span class="m-text m-primary">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c13p1">
<span class="m-text m-primary">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p2">
<span class="m-text m-primary">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c13p3">
<span class="m-text m-primary">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p4">
<span class="m-text m-primary">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p5">
<span class="m-text m-primary">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p6">
<span class="m-text m-primary">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p7">
<span class="m-text m-primary">Paṭisandhikkhaṇe cattāri indriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p8">
<span class="m-text m-primary">Paṭisandhikkhaṇe dve hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p9">
<span class="m-text m-primary">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p10">
<span class="m-text m-primary">Paṭisandhikkhaṇe ime dvādasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p11">
<span class="m-text m-primary">Paṭisandhikkhaṇe ime chabbīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p12">
<span class="m-text m-primary">Gatisampattiyā ñāṇavippayutte imesaṁ channaṁ hetūnaṁ paccayā upapatti hoti.</span><br />
</p>
<p id="ps1p6c14p1">
<span class="m-text m-primary">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katamesaṁ channaṁ hetūnaṁ paccayā upapatti hoti?</span><br />
</p>
<p id="ps1p6c14p2">
<span class="m-text m-primary">Kusalakammassa javanakkhaṇe dve hetū kusalā;</span><br />
</p>
<p id="ps1p6c14p3">
<span class="m-text m-primary">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c14p4">
<span class="m-text m-primary">Tena vuccati—</span><br />
</p>
<p id="ps1p6c14p5">
<span class="m-text m-primary">“kusalamūlapaccayāpi saṅkhārā …pe…</span><br />
</p>
<p id="ps1p6c14p6">
<span class="m-text m-primary">khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte imesaṁ channaṁ hetūnaṁ paccayā upapatti hotī”ti.</span><br />
</p>
<p id="ps1p6c14p7">
<span class="m-text m-primary">Gatikathā niṭṭhitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>