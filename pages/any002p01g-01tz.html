<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an2 &raquo; Aṅguttara Nikāya 2 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any002p01g-01tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 2" />
  <meta name="twitter:title" content="Aṅguttara Nikāya 2" />
  <meta property="og:url" content="/pages/any002p01g-01tz.html" />
  <meta property="og:description" content="Translators: sujato Numbered Discourses 2.42–51 5. Parisavagga 5. Assemblies 42–51 42–51 42 42 “Dvemā, bhikkhave, parisā. “There are, mendicants, these two assemblies. Katamā dve? What two? Uttānā ca parisā gambhīrā ca parisā. A shallow assembly and a deep assembly. Katamā ca, bhikkhave, uttānā parisā? And what …" />
  <meta name="twitter:description" content="Translators: sujato Numbered Discourses 2.42–51 5. Parisavagga 5. Assemblies 42–51 42–51 42 42 “Dvemā, bhikkhave, parisā. “There are, mendicants, these two assemblies. Katamā dve? What two? Uttānā ca parisā gambhīrā ca parisā. A shallow assembly and a deep assembly. Katamā ca, bhikkhave, uttānā parisā? And what …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an2-index.html">an2</a> &raquo;
          </span>
          Aṅguttara Nikāya 2
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 2.42–51</span></p>
<section id="parisavagga">
<h2><a href="#parisavagga">5. Parisavagga</a></h2>
<p><span class="sujato m-text">5. Assemblies</span></p>
<section id="section-1">
<h3><a href="#section-1">42–51</a></h3>
<p><span class="sujato m-text">42–51</span></p>
<section id="section-2">
<h4><a href="#section-2">42</a></h4>
<p><span class="sujato m-text">42</span></p>
<p id="an2p42c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p42c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p42c1p3">
<span class="pali m-text">Uttānā ca parisā gambhīrā ca parisā.</span><br />
<span class="sujato m-text">A shallow assembly and a deep assembly.</span><br />
</p>
<p id="an2p42c1p4">
<span class="pali m-text">Katamā ca, bhikkhave, uttānā parisā?</span><br />
<span class="sujato m-text">And what is a shallow assembly?</span><br />
</p>
<p id="an2p42c1p5">
<span class="pali m-text">Idha, bhikkhave, yassaṁ parisāyaṁ bhikkhū uddhatā honti unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā.</span><br />
<span class="sujato m-text">An assembly where the mendicants are restless, insolent, fickle, scurrilous, loose-tongued, unmindful, lacking situational awareness and immersion, with straying minds and undisciplined faculties.</span><br />
</p>
<p id="an2p42c1p6">
<span class="pali m-text">Ayaṁ vuccati, bhikkhave, uttānā parisā.</span><br />
<span class="sujato m-text">This is called a shallow assembly.</span><br />
</p>
<p id="an2p42c2p1">
<span class="pali m-text">Katamā ca, bhikkhave, gambhīrā parisā?</span><br />
<span class="sujato m-text">And what is a deep assembly?</span><br />
</p>
<p id="an2p42c2p2">
<span class="pali m-text">Idha, bhikkhave, yassaṁ parisāyaṁ bhikkhū anuddhatā honti anunnaḷā acapalā amukharā avikiṇṇavācā upaṭṭhitassatī sampajānā samāhitā ekaggacittā saṁvutindriyā.</span><br />
<span class="sujato m-text">An assembly where the mendicants are not restless, insolent, fickle, scurrilous, or loose-tongued, but have established mindfulness, situational awareness, immersion, unified minds, and restrained faculties.</span><br />
</p>
<p id="an2p42c2p3">
<span class="pali m-text">Ayaṁ vuccati, bhikkhave, gambhīrā parisā.</span><br />
<span class="sujato m-text">This is called a deep assembly.</span><br />
</p>
<p id="an2p42c2p4">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p42c2p5">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ gambhīrā parisā”ti.</span><br />
<span class="sujato m-text">The better of these two assemblies is the deep assembly.”</span><br />
</p>
<p id="an2p43c1p0">
<span class="pali m-text">43</span><br />
<span class="sujato m-text">43</span><br />
</p>
<p id="an2p43c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p43c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p43c1p3">
<span class="pali m-text">Vaggā ca parisā samaggā ca parisā.</span><br />
<span class="sujato m-text">A divided assembly and a harmonious assembly.</span><br />
</p>
<p id="an2p43c1p4">
<span class="pali m-text">Katamā ca, bhikkhave, vaggā parisā?</span><br />
<span class="sujato m-text">And what is a divided assembly?</span><br />
</p>
<p id="an2p43c1p5">
<span class="pali m-text">Idha, bhikkhave, yassaṁ parisāyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti.</span><br />
<span class="sujato m-text">An assembly where the mendicants argue, quarrel, and dispute, continually wounding each other with barbed words.</span><br />
</p>
<p id="an2p43c1p6">
<span class="pali m-text">Ayaṁ vuccati, bhikkhave, vaggā parisā.</span><br />
<span class="sujato m-text">This is called a divided assembly.</span><br />
</p>
<p id="an2p43c2p1">
<span class="pali m-text">Katamā ca, bhikkhave, samaggā parisā?</span><br />
<span class="sujato m-text">And what is a harmonious assembly?</span><br />
</p>
<p id="an2p43c2p2">
<span class="pali m-text">Idha, bhikkhave, yassaṁ parisāyaṁ bhikkhū samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharanti.</span><br />
<span class="sujato m-text">An assembly where the mendicants live in harmony, appreciating each other, without quarreling, blending like milk and water, and regarding each other with kindly eyes.</span><br />
</p>
<p id="an2p43c2p3">
<span class="pali m-text">Ayaṁ vuccati, bhikkhave, samaggā parisā.</span><br />
<span class="sujato m-text">This is called a harmonious assembly.</span><br />
</p>
<p id="an2p43c2p4">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p43c2p5">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ samaggā parisā”ti.</span><br />
<span class="sujato m-text">The better of these two assemblies is the harmonious assembly.”</span><br />
</p>
<p id="an2p44c1p0">
<span class="pali m-text">44</span><br />
<span class="sujato m-text">44</span><br />
</p>
<p id="an2p44c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p44c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p44c1p3">
<span class="pali m-text">Anaggavatī ca parisā aggavatī ca parisā.</span><br />
<span class="sujato m-text">An assembly of the worst and an assembly of the best.</span><br />
</p>
<p id="an2p44c1p4">
<span class="pali m-text">Katamā ca, bhikkhave, anaggavatī parisā?</span><br />
<span class="sujato m-text">And what is an assembly of the worst?</span><br />
</p>
<p id="an2p44c1p5">
<span class="pali m-text">Idha, bhikkhave, yassaṁ parisāyaṁ therā bhikkhū bāhulikā honti sāthalikā, okkamane pubbaṅgamā, paviveke nikkhittadhurā, na vīriyaṁ ārabhanti appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">An assembly where the senior mendicants are indulgent and slack, leaders in backsliding, neglecting seclusion, not rousing energy for attaining the unattained, achieving the unachieved, and realizing the unrealized.</span><br />
</p>
<p id="an2p44c1p6">
<span class="pali m-text">Tesaṁ pacchimā janatā diṭṭhānugatiṁ āpajjati.</span><br />
<span class="sujato m-text">Those who come after follow their example.</span><br />
</p>
<p id="an2p44c1p7">
<span class="pali m-text">Sāpi hoti bāhulikā sāthalikā, okkamane pubbaṅgamā, paviveke nikkhittadhurā, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">They too become indulgent and slack, leaders in backsliding, neglecting seclusion, not rousing energy for attaining the unattained, achieving the unachieved, and realizing the unrealized.</span><br />
</p>
<p id="an2p44c1p8">
<span class="pali m-text">Ayaṁ vuccati, bhikkhave, anaggavatī parisā.</span><br />
<span class="sujato m-text">This is called an assembly of the worst.</span><br />
</p>
<p id="an2p44c2p1">
<span class="pali m-text">Katamā ca, bhikkhave, aggavatī parisā?</span><br />
<span class="sujato m-text">And what is an assembly of the best?</span><br />
</p>
<p id="an2p44c2p2">
<span class="pali m-text">Idha, bhikkhave, yassaṁ parisāyaṁ therā bhikkhū na bāhulikā honti na sāthalikā, okkamane nikkhittadhurā, paviveke pubbaṅgamā, vīriyaṁ ārabhanti appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">An assembly where the senior mendicants are not indulgent or slack, nor are they backsliders; instead, they take the lead in seclusion, rousing energy for attaining the unattained, achieving the unachieved, and realizing the unrealized.</span><br />
</p>
<p id="an2p44c2p3">
<span class="pali m-text">Tesaṁ pacchimā janatā diṭṭhānugatiṁ āpajjati.</span><br />
<span class="sujato m-text">Those who come after follow their example.</span><br />
</p>
<p id="an2p44c2p4">
<span class="pali m-text">Sāpi hoti na bāhulikā na sāthalikā, okkamane nikkhittadhurā, paviveke pubbaṅgamā, vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.</span><br />
<span class="sujato m-text">They too are not indulgent or slack, nor are they backsliders; instead, they take the lead in seclusion, rousing energy for attaining the unattained, achieving the unachieved, and realizing the unrealized.</span><br />
</p>
<p id="an2p44c2p5">
<span class="pali m-text">Ayaṁ vuccati, bhikkhave, aggavatī parisā.</span><br />
<span class="sujato m-text">This is called an assembly of the best.</span><br />
</p>
<p id="an2p44c2p6">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p44c2p7">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ aggavatī parisā”ti.</span><br />
<span class="sujato m-text">The better of these two assemblies is the assembly of the best.”</span><br />
</p>
<p id="an2p45c1p0">
<span class="pali m-text">45</span><br />
<span class="sujato m-text">45</span><br />
</p>
<p id="an2p45c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p45c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p45c1p3">
<span class="pali m-text">Anariyā ca parisā ariyā ca parisā.</span><br />
<span class="sujato m-text">An ignoble assembly and a noble assembly.</span><br />
</p>
<p id="an2p45c1p4">
<span class="pali m-text">Katamā ca, bhikkhave, anariyā parisā?</span><br />
<span class="sujato m-text">And what is an ignoble assembly?</span><br />
</p>
<p id="an2p45c1p5">
<span class="pali m-text">Idha, bhikkhave, yassaṁ parisāyaṁ bhikkhū ‘idaṁ dukkhan’ti yathābhūtaṁ nappajānanti, ‘ayaṁ dukkhasamudayo’ti yathābhūtaṁ nappajānanti, ‘ayaṁ dukkhanirodho’ti yathābhūtaṁ nappajānanti, ‘ayaṁ dukkhanirodhagāminī paṭipadā’ti yathābhūtaṁ nappajānanti.</span><br />
<span class="sujato m-text">An assembly where the mendicants don’t truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="an2p45c1p6">
<span class="pali m-text">Ayaṁ vuccati, bhikkhave, anariyā parisā.</span><br />
<span class="sujato m-text">This is called an ignoble assembly.</span><br />
</p>
<p id="an2p45c2p1">
<span class="pali m-text">Katamā ca, bhikkhave, ariyā parisā?</span><br />
<span class="sujato m-text">And what is a noble assembly?</span><br />
</p>
<p id="an2p45c2p2">
<span class="pali m-text">Idha, bhikkhave, yassaṁ parisāyaṁ bhikkhū ‘idaṁ dukkhan’ti yathābhūtaṁ pajānanti, ‘ayaṁ dukkhasamudayo’ti yathābhūtaṁ pajānanti, ‘ayaṁ dukkhanirodho’ti yathābhūtaṁ pajānanti, ‘ayaṁ dukkhanirodhagāminī paṭipadā’ti yathābhūtaṁ pajānanti.</span><br />
<span class="sujato m-text">An assembly where the mendicants truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="an2p45c2p3">
<span class="pali m-text">Ayaṁ vuccati, bhikkhave, ariyā parisā.</span><br />
<span class="sujato m-text">This is called a noble assembly.</span><br />
</p>
<p id="an2p45c2p4">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p45c2p5">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ ariyā parisā”ti.</span><br />
<span class="sujato m-text">The better of these two assemblies is the noble assembly.”</span><br />
</p>
<p id="an2p46c1p0">
<span class="pali m-text">46</span><br />
<span class="sujato m-text">46</span><br />
</p>
<p id="an2p46c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p46c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p46c1p3">
<span class="pali m-text">Parisākasaṭo ca parisāmaṇḍo ca.</span><br />
<span class="sujato m-text">An assembly of the dregs and an assembly of the cream.</span><br />
</p>
<p id="an2p46c1p4">
<span class="pali m-text">Katamo ca, bhikkhave, parisākasaṭo?</span><br />
<span class="sujato m-text">And what is an assembly of the dregs?</span><br />
</p>
<p id="an2p46c1p5">
<span class="pali m-text">Idha, bhikkhave, yassaṁ parisāyaṁ bhikkhū chandāgatiṁ gacchanti, dosāgatiṁ gacchanti, mohāgatiṁ gacchanti, bhayāgatiṁ gacchanti.</span><br />
<span class="sujato m-text">An assembly where the mendicants make decisions prejudiced by favoritism, hostility, stupidity, and cowardice.</span><br />
</p>
<p id="an2p46c1p6">
<span class="pali m-text">Ayaṁ vuccati, bhikkhave, parisākasaṭo.</span><br />
<span class="sujato m-text">This is called an assembly of the dregs.</span><br />
</p>
<p id="an2p46c2p1">
<span class="pali m-text">Katamo ca, bhikkhave, parisāmaṇḍo?</span><br />
<span class="sujato m-text">And what is an assembly of the cream?</span><br />
</p>
<p id="an2p46c2p2">
<span class="pali m-text">Idha, bhikkhave, yassaṁ parisāyaṁ bhikkhū na chandāgatiṁ gacchanti, na dosāgatiṁ gacchanti, na mohāgatiṁ gacchanti, na bhayāgatiṁ gacchanti.</span><br />
<span class="sujato m-text">An assembly where the mendicants make decisions unprejudiced by favoritism, hostility, stupidity, and cowardice.</span><br />
</p>
<p id="an2p46c2p3">
<span class="pali m-text">Ayaṁ vuccati, bhikkhave, parisāmaṇḍo.</span><br />
<span class="sujato m-text">This is called an assembly of the cream.</span><br />
</p>
<p id="an2p46c2p4">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p46c2p5">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ parisāmaṇḍo”ti.</span><br />
<span class="sujato m-text">The better of these two assemblies is the assembly of the cream.”</span><br />
</p>
<p id="an2p47c1p0">
<span class="pali m-text">47</span><br />
<span class="sujato m-text">47</span><br />
</p>
<p id="an2p47c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p47c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p47c1p3">
<span class="pali m-text">Okkācitavinītā parisā nopaṭipucchāvinītā, paṭipucchāvinītā parisā nookkācitavinītā.</span><br />
<span class="sujato m-text">An assembly educated in fancy talk, not in questioning, and an assembly educated in questioning, not in fancy talk.</span><br />
</p>
<p id="an2p47c1p4">
<span class="pali m-text">Katamā ca, bhikkhave, okkācitavinītā parisā nopaṭipucchāvinītā?</span><br />
<span class="sujato m-text">And what is an assembly educated in fancy talk, not in questioning?</span><br />
</p>
<p id="an2p47c1p5">
<span class="pali m-text">Idha, bhikkhave, yassaṁ parisāyaṁ bhikkhū ye te suttantā tathāgatabhāsitā gambhīrā gambhīratthā lokuttarā suññatāpaṭisaṁyuttā tesu bhaññamānesu na sussūsanti na sotaṁ odahanti na aññā cittaṁ upaṭṭhapenti na ca te dhamme uggahetabbaṁ pariyāpuṇitabbaṁ maññanti.</span><br />
<span class="sujato m-text">It is an assembly where, when discourses spoken by the Realized One—deep, profound, transcendent, dealing with emptiness—are being recited the mendicants do not want to listen. They don’t pay attention or apply their minds to understand them, nor do they think those teachings are worth learning and memorizing.</span><br />
</p>
<p id="an2p47c1p6">
<span class="pali m-text">Ye pana te suttantā kavitā kāveyyā cittakkharā cittabyañjanā bāhirakā sāvakabhāsitā tesu bhaññamānesu sussūsanti sotaṁ odahanti aññā cittaṁ upaṭṭhapenti, te dhamme uggahetabbaṁ pariyāpuṇitabbaṁ maññanti, te ca taṁ dhammaṁ pariyāpuṇitvā na ceva aññamaññaṁ paṭipucchanti na ca paṭivicaranti:</span><br />
<span class="sujato m-text">But when discourses composed by poets—poetry, with fancy words and phrases, composed by outsiders or spoken by disciples—are being recited the mendicants do want to listen. They pay attention and apply their minds to understand them, and they think those teachings are worth learning and memorizing. But when they’ve learned those teachings they don’t question or examine each other, saying:</span><br />
</p>
<p id="an2p47c1p7">
<span class="pali m-text">‘idaṁ kathaṁ, imassa ko attho’ti?</span><br />
<span class="sujato m-text">‘Why does it say this? What does that mean?’</span><br />
</p>
<p id="an2p47c1p8">
<span class="pali m-text">Te avivaṭañceva na vivaranti, anuttānīkatañca na uttānīkaronti, anekavihitesu ca kaṅkhāṭhāniyesu dhammesu kaṅkhaṁ na paṭivinodenti.</span><br />
<span class="sujato m-text">So they don’t clarify what is unclear, or reveal what is obscure, or dispel doubt regarding the many doubtful matters.</span><br />
</p>
<p id="an2p47c1p9">
<span class="pali m-text">Ayaṁ vuccati, bhikkhave, okkācitavinītā parisā no paṭipucchāvinītā.</span><br />
<span class="sujato m-text">This is called an assembly educated in fancy talk, not in questioning.</span><br />
</p>
<p id="an2p47c2p1">
<span class="pali m-text">Katamā ca, bhikkhave, paṭipucchāvinītā parisā nookkācitavinītā?</span><br />
<span class="sujato m-text">And what is an assembly educated in questioning, not in fancy talk?</span><br />
</p>
<p id="an2p47c2p2">
<span class="pali m-text">Idha, bhikkhave, yassaṁ parisāyaṁ bhikkhū ye te suttantā kavitā kāveyyā cittakkharā cittabyañjanā bāhirakā sāvakabhāsitā tesu bhaññamānesu na sussūsanti na sotaṁ odahanti na aññā cittaṁ upaṭṭhapenti, na ca te dhamme uggahetabbaṁ pariyāpuṇitabbaṁ maññanti.</span><br />
<span class="sujato m-text">It is an assembly where, when discourses composed by poets—poetry, with fancy words and phrases, composed by outsiders or spoken by disciples—are being recited the mendicants do not want to listen. They don’t pay attention or apply their minds to understand them, nor do they think those teachings are worth learning and memorizing.</span><br />
</p>
<p id="an2p47c2p3">
<span class="pali m-text">Ye pana te suttantā tathāgatabhāsitā gambhīrā gambhīratthā lokuttarā suññatāpaṭisaṁyuttā tesu bhaññamānesu sussūsanti sotaṁ odahanti aññā cittaṁ upaṭṭhapenti, te ca dhamme uggahetabbaṁ pariyāpuṇitabbaṁ maññanti.</span><br />
<span class="sujato m-text">But when discourses spoken by the Realized One—deep, profound, transcendent, dealing with emptiness—are being recited the mendicants do want to listen. They pay attention and apply their minds to understand them, and they think those teachings are worth learning and memorizing.</span><br />
</p>
<p id="an2p47c2p4">
<span class="pali m-text">Te taṁ dhammaṁ pariyāpuṇitvā aññamaññaṁ paṭipucchanti paṭivicaranti:</span><br />
<span class="sujato m-text">And when they’ve learned those teachings they question and examine each other, saying:</span><br />
</p>
<p id="an2p47c2p5">
<span class="pali m-text">‘idaṁ kathaṁ, imassa ko attho’ti?</span><br />
<span class="sujato m-text">‘Why does it say this? What does that mean?’</span><br />
</p>
<p id="an2p47c2p6">
<span class="pali m-text">Te avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti.</span><br />
<span class="sujato m-text">So they clarify what is unclear, reveal what is obscure, and dispel doubt regarding the many doubtful matters.</span><br />
</p>
<p id="an2p47c2p7">
<span class="pali m-text">Ayaṁ vuccati, bhikkhave, paṭipucchāvinītā parisā nookkācitavinītā.</span><br />
<span class="sujato m-text">This is called an assembly educated in questioning, not in fancy talk.</span><br />
</p>
<p id="an2p47c2p8">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p47c2p9">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ paṭipucchāvinītā parisā nookkācitavinītā”ti.</span><br />
<span class="sujato m-text">The better of these two assemblies is the assembly educated in questioning, not in fancy talk.”</span><br />
</p>
<p id="an2p48c1p0">
<span class="pali m-text">48</span><br />
<span class="sujato m-text">48</span><br />
</p>
<p id="an2p48c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p48c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p48c1p3">
<span class="pali m-text">Āmisagaru parisā no saddhammagaru, saddhammagaru parisā no āmisagaru.</span><br />
<span class="sujato m-text">An assembly that values material things, not the true teaching, and an assembly that values the true teaching, not material things.</span><br />
</p>
<p id="an2p48c1p4">
<span class="pali m-text">Katamā ca, bhikkhave, āmisagaru parisā no saddhammagaru?</span><br />
<span class="sujato m-text">And what is an assembly that values material things, not the true teaching?</span><br />
</p>
<p id="an2p48c1p5">
<span class="pali m-text">Idha, bhikkhave, yassaṁ parisāyaṁ bhikkhū gihīnaṁ odātavasanānaṁ sammukhā aññamaññassa vaṇṇaṁ bhāsanti:</span><br />
<span class="sujato m-text">It is an assembly where the mendicants praise each other in front of the white-clothed laypeople, saying:</span><br />
</p>
<p id="an2p48c1p6">
<span class="pali m-text">‘asuko bhikkhu ubhatobhāgavimutto, asuko paññāvimutto, asuko kāyasakkhī, asuko diṭṭhippatto, asuko saddhāvimutto, asuko dhammānusārī, asuko saddhānusārī, asuko sīlavā kalyāṇadhammo, asuko dussīlo pāpadhammo’ti.</span><br />
<span class="sujato m-text">‘The mendicant so-and-so is freed both ways; so-and-so is freed by wisdom; so-and-so is a personal witness; so-and-so is attained to view; so-and-so is freed by faith; so-and-so is a follower of the teachings; so-and-so is a follower by faith; so-and-so is ethical, of good character; so-and-so is unethical, of bad character.’</span><br />
</p>
<p id="an2p48c1p7">
<span class="pali m-text">Te tena lābhaṁ labhanti.</span><br />
<span class="sujato m-text">In this way they get material things.</span><br />
</p>
<p id="an2p48c1p8">
<span class="pali m-text">Te taṁ lābhaṁ labhitvā gathitā mucchitā ajjhopannā anādīnavadassāvino anissaraṇapaññā paribhuñjanti.</span><br />
<span class="sujato m-text">And when they get these things, they use them tied, infatuated, attached, blind to the drawbacks, and not understanding the escape.</span><br />
</p>
<p id="an2p48c1p9">
<span class="pali m-text">Ayaṁ vuccati, bhikkhave, āmisagaru parisā no saddhammagaru.</span><br />
<span class="sujato m-text">This is called an assembly that values material things, not the true teaching.</span><br />
</p>
<p id="an2p48c2p1">
<span class="pali m-text">Katamā ca, bhikkhave, saddhammagaru parisā noāmisagaru?</span><br />
<span class="sujato m-text">And what is an assembly that values the true teaching, not material things?</span><br />
</p>
<p id="an2p48c2p2">
<span class="pali m-text">Idha, bhikkhave, yassaṁ parisāyaṁ bhikkhū gihīnaṁ odātavasanānaṁ sammukhā aññamaññassa vaṇṇaṁ na bhāsanti:</span><br />
<span class="sujato m-text">It is an assembly where the mendicants don’t praise each other in front of the white-clothed laypeople, saying:</span><br />
</p>
<p id="an2p48c2p3">
<span class="pali m-text">‘asuko bhikkhu ubhatobhāgavimutto, asuko paññāvimutto, asuko kāyasakkhī, asuko diṭṭhippatto, asuko saddhāvimutto, asuko dhammānusārī, asuko saddhānusārī, asuko sīlavā kalyāṇadhammo, asuko dussīlo pāpadhammo’ti.</span><br />
<span class="sujato m-text">‘The mendicant so-and-so is freed both ways; so-and-so is freed by wisdom; so-and-so is a personal witness; so-and-so is attained to view; so-and-so is freed by faith; so-and-so is a follower of the teachings; so-and-so is a follower by faith; so-and-so is ethical, of good character; so-and-so is unethical, of bad character.’</span><br />
</p>
<p id="an2p48c2p4">
<span class="pali m-text">Te tena lābhaṁ labhanti.</span><br />
<span class="sujato m-text">In this way they get material things.</span><br />
</p>
<p id="an2p48c2p5">
<span class="pali m-text">Te taṁ lābhaṁ labhitvā agathitā amucchitā anajjhosannā ādīnavadassāvino nissaraṇapaññā paribhuñjanti.</span><br />
<span class="sujato m-text">And when they get these things, they use them untied, uninfatuated, unattached, seeing the drawbacks, and understanding the escape.</span><br />
</p>
<p id="an2p48c2p6">
<span class="pali m-text">Ayaṁ vuccati, bhikkhave, saddhammagaru parisā noāmisagaru.</span><br />
<span class="sujato m-text">This is called an assembly that values the true teaching, not material things.</span><br />
</p>
<p id="an2p48c2p7">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p48c2p8">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ saddhammagaru parisā noāmisagarū”ti.</span><br />
<span class="sujato m-text">The better of these two assemblies is the assembly that values the true teaching, not material things.”</span><br />
</p>
<p id="an2p49c1p0">
<span class="pali m-text">49</span><br />
<span class="sujato m-text">49</span><br />
</p>
<p id="an2p49c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p49c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p49c1p3">
<span class="pali m-text">Visamā ca parisā samā ca parisā.</span><br />
<span class="sujato m-text">An unjust assembly and a just assembly.</span><br />
</p>
<p id="an2p49c1p4">
<span class="pali m-text">Katamā ca, bhikkhave, visamā parisā?</span><br />
<span class="sujato m-text">And what is an unjust assembly?</span><br />
</p>
<p id="an2p49c1p5">
<span class="pali m-text">Idha, bhikkhave, yassaṁ parisāyaṁ adhammakammāni pavattanti dhammakammāni nappavattanti, avinayakammāni pavattanti vinayakammāni nappavattanti, adhammakammāni dippanti dhammakammāni na dippanti, avinayakammāni dippanti vinayakammāni na dippanti.</span><br />
<span class="sujato m-text">An assembly where legal acts against the teaching proceed, while legal acts in line with the teaching don’t proceed. Legal acts against the training proceed, while legal acts in line with the training don’t proceed. Legal acts against the teaching are explained, while legal acts in line with the teaching aren’t explained. Legal acts against the training are explained, while legal acts in line with the training aren’t explained.</span><br />
</p>
<p id="an2p49c1p6">
<span class="pali m-text">Ayaṁ vuccati, bhikkhave, visamā parisā. (…)</span><br />
<span class="sujato m-text">This is called an unjust assembly.</span><br />
</p>
<p id="an2p49c2p1">
<span class="pali m-text">Katamā ca, bhikkhave, samā parisā?</span><br />
<span class="sujato m-text">And what is a just assembly?</span><br />
</p>
<p id="an2p49c2p2">
<span class="pali m-text">Idha, bhikkhave, yassaṁ parisāyaṁ dhammakammāni pavattanti adhammakammāni nappavattanti, vinayakammāni pavattanti avinayakammāni nappavattanti, dhammakammāni dippanti adhammakammāni na dippanti, vinayakammāni dippanti avinayakammāni na dippanti.</span><br />
<span class="sujato m-text">An assembly where legal acts in line with the teaching proceed, while legal acts against the teaching don’t proceed. Legal acts in line with the training proceed, while legal acts against the training don’t proceed. Legal acts in line with the teaching are explained, while legal acts against the teaching aren’t explained. Legal acts in line with the training are explained, while legal acts against the training aren’t explained.</span><br />
</p>
<p id="an2p49c2p3">
<span class="pali m-text">Ayaṁ vuccati, bhikkhave, samā parisā. (…)</span><br />
<span class="sujato m-text">This is called a just assembly.</span><br />
</p>
<p id="an2p49c2p4">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p49c2p5">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ samā parisā”ti.</span><br />
<span class="sujato m-text">The better of these two assemblies is the just assembly.”</span><br />
</p>
<p id="an2p50c1p0">
<span class="pali m-text">50</span><br />
<span class="sujato m-text">50</span><br />
</p>
<p id="an2p50c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p50c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p50c1p3">
<span class="pali m-text">Adhammikā ca parisā dhammikā ca parisā …pe… imā kho, bhikkhave, dve parisā.</span><br />
<span class="sujato m-text">An unprincipled assembly and a principled assembly …</span><br />
</p>
<p id="an2p50c1p4">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ dhammikā parisā”ti.</span><br />
<span class="sujato m-text">The better of these two assemblies is the principled assembly.”</span><br />
</p>
<p id="an2p51c1p0">
<span class="pali m-text">51</span><br />
<span class="sujato m-text">51</span><br />
</p>
<p id="an2p51c1p1">
<span class="pali m-text">“Dvemā, bhikkhave, parisā.</span><br />
<span class="sujato m-text">“There are, mendicants, these two assemblies.</span><br />
</p>
<p id="an2p51c1p2">
<span class="pali m-text">Katamā dve?</span><br />
<span class="sujato m-text">What two?</span><br />
</p>
<p id="an2p51c1p3">
<span class="pali m-text">Adhammavādinī ca parisā dhammavādinī ca parisā.</span><br />
<span class="sujato m-text">An assembly with unprincipled speech, and an assembly with principled speech.</span><br />
</p>
<p id="an2p51c1p4">
<span class="pali m-text">Katamā ca, bhikkhave, adhammavādinī parisā?</span><br />
<span class="sujato m-text">And what is an assembly with unprincipled speech?</span><br />
</p>
<p id="an2p51c1p5">
<span class="pali m-text">Idha, bhikkhave, yassaṁ parisāyaṁ bhikkhū adhikaraṇaṁ ādiyanti dhammikaṁ vā adhammikaṁ vā.</span><br />
<span class="sujato m-text">It is an assembly where the mendicants take up disciplinary issues, whether legitimate or not.</span><br />
</p>
<p id="an2p51c1p6">
<span class="pali m-text">Te taṁ adhikaraṇaṁ ādiyitvā na ceva aññamaññaṁ saññāpenti na ca saññattiṁ upagacchanti, na ca nijjhāpenti na ca nijjhattiṁ upagacchanti.</span><br />
<span class="sujato m-text">But they don’t persuade each other or allow themselves to be persuaded, nor do they convince each other or allow themselves to be convinced.</span><br />
</p>
<p id="an2p51c1p7">
<span class="pali m-text">Te asaññattibalā anijjhattibalā appaṭinissaggamantino tameva adhikaraṇaṁ thāmasā parāmāsā abhinivissa voharanti:</span><br />
<span class="sujato m-text">Unable to persuade or convince each other, they can’t let go of their opinions. They obstinately stick to that disciplinary issue, insisting that:</span><br />
</p>
<p id="an2p51c1p8">
<span class="pali m-text">‘idameva saccaṁ moghamaññan’ti.</span><br />
<span class="sujato m-text">‘This is the only truth, other ideas are silly.’</span><br />
</p>
<p id="an2p51c1p9">
<span class="pali m-text">Ayaṁ vuccati, bhikkhave, adhammavādinī parisā.</span><br />
<span class="sujato m-text">This is called an assembly with unprincipled speech.</span><br />
</p>
<p id="an2p51c2p1">
<span class="pali m-text">Katamā ca, bhikkhave, dhammavādinī parisā?</span><br />
<span class="sujato m-text">And what is an assembly with principled speech?</span><br />
</p>
<p id="an2p51c2p2">
<span class="pali m-text">Idha, bhikkhave, yassaṁ parisāyaṁ bhikkhū adhikaraṇaṁ ādiyanti dhammikaṁ vā adhammikaṁ vā.</span><br />
<span class="sujato m-text">It is an assembly where the mendicants take up disciplinary issues, whether legitimate or not.</span><br />
</p>
<p id="an2p51c2p3">
<span class="pali m-text">Te taṁ adhikaraṇaṁ ādiyitvā aññamaññaṁ saññāpenti ceva saññattiñca upagacchanti, nijjhāpenti ceva nijjhattiñca upagacchanti.</span><br />
<span class="sujato m-text">Then they persuade each other or allow themselves to be persuaded, and they convince each other or allow themselves to be convinced.</span><br />
</p>
<p id="an2p51c2p4">
<span class="pali m-text">Te saññattibalā nijjhattibalā paṭinissaggamantino, na tameva adhikaraṇaṁ thāmasā parāmāsā abhinivissa voharanti:</span><br />
<span class="sujato m-text">Since they are able to persuade and convince each other, they let go of their opinions. They don’t obstinately stick to that disciplinary issue or insist that:</span><br />
</p>
<p id="an2p51c2p5">
<span class="pali m-text">‘idameva saccaṁ moghamaññan’ti.</span><br />
<span class="sujato m-text">‘This is the only truth, other ideas are silly.’</span><br />
</p>
<p id="an2p51c2p6">
<span class="pali m-text">Ayaṁ vuccati, bhikkhave, dhammavādinī parisā.</span><br />
<span class="sujato m-text">This is called an assembly with principled speech.</span><br />
</p>
<p id="an2p51c2p7">
<span class="pali m-text">Imā kho, bhikkhave, dve parisā.</span><br />
<span class="sujato m-text">These are the two assemblies.</span><br />
</p>
<p id="an2p51c2p8">
<span class="pali m-text">Etadaggaṁ, bhikkhave, imāsaṁ dvinnaṁ parisānaṁ yadidaṁ dhammavādinī parisā”ti.</span><br />
<span class="sujato m-text">The better of these two assemblies is the assembly with principled speech.”</span><br />
</p>
<p id="an2p51c2p9">
<span class="pali m-text">Parisavaggo pañcamo.</span><br />
</p>
<p id="an2p51c3p0">
<span class="pali m-text">Tassuddānaṁ</span><br />
</p>
<p id="an2p51c3p1">
<span class="pali m-text">Uttānā vaggā aggavatī,</span><br />
</p>
<p id="an2p51c3p2">
<span class="pali m-text">Ariyā kasaṭo ca pañcamo;</span><br />
</p>
<p id="an2p51c3p3">
<span class="pali m-text">Okkācitaāmisañceva,</span><br />
</p>
<p id="an2p51c3p4">
<span class="pali m-text">Visamā adhammādhammiyena cāti.</span><br />
</p>
<p id="an2p51c3p5">
<span class="pali m-text">Paṭhamo paṇṇāsako samatto.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>