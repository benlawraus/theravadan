<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv1 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy001p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy001p008z.html" />
  <meta property="og:description" content="Mahāpaṇṇāsaka Paṭhamavagga Ekaccaṁatthītikathā Atītādiekaccakathā Atītaṁ atthīti? Ekaccaṁ atthi, ekaccaṁ natthīti. Ekaccaṁ niruddhaṁ, ekaccaṁ na niruddhaṁ; ekaccaṁ vigataṁ, ekaccaṁ avigataṁ; ekaccaṁ atthaṅgataṁ, ekaccaṁ na atthaṅgataṁ; ekaccaṁ abbhatthaṅgataṁ, ekaccaṁ na abbhatthaṅgatanti? Na hevaṁ vattabbe …pe…. Atītaṁ ekaccaṁ atthi, ekaccaṁ natthīti? Āmantā. Atītā avipakkavipākā dhammā ekacce …" />
  <meta name="twitter:description" content="Mahāpaṇṇāsaka Paṭhamavagga Ekaccaṁatthītikathā Atītādiekaccakathā Atītaṁ atthīti? Ekaccaṁ atthi, ekaccaṁ natthīti. Ekaccaṁ niruddhaṁ, ekaccaṁ na niruddhaṁ; ekaccaṁ vigataṁ, ekaccaṁ avigataṁ; ekaccaṁ atthaṅgataṁ, ekaccaṁ na atthaṅgataṁ; ekaccaṁ abbhatthaṅgataṁ, ekaccaṁ na abbhatthaṅgatanti? Na hevaṁ vattabbe …pe…. Atītaṁ ekaccaṁ atthi, ekaccaṁ natthīti? Āmantā. Atītā avipakkavipākā dhammā ekacce …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv1-index.html">kv1</a> &raquo;
          </span>
          Kathāvatthu
        </h1>
<!-- content -->
<p id="kv1p8c0p2">
<span class="m-text m-primary">Mahāpaṇṇāsaka</span><br />
</p>
<p id="kv1p8c0p3">
<span class="m-text m-primary">Paṭhamavagga</span><br />
</p>
<p id="kv1p8c0p4">
<span class="m-text m-primary">Ekaccaṁatthītikathā</span><br />
</p>
<p id="kv1p8c1p0">
<span class="m-text m-primary">Atītādiekaccakathā</span><br />
</p>
<p id="kv1p8c1p1">
<span class="m-text m-primary">Atītaṁ atthīti?</span><br />
</p>
<p id="kv1p8c1p2">
<span class="m-text m-primary">Ekaccaṁ atthi, ekaccaṁ natthīti.</span><br />
</p>
<p id="kv1p8c1p3">
<span class="m-text m-primary">Ekaccaṁ niruddhaṁ, ekaccaṁ na niruddhaṁ;</span><br />
</p>
<p id="kv1p8c1p4">
<span class="m-text m-primary">ekaccaṁ vigataṁ, ekaccaṁ avigataṁ;</span><br />
</p>
<p id="kv1p8c1p5">
<span class="m-text m-primary">ekaccaṁ atthaṅgataṁ, ekaccaṁ na atthaṅgataṁ;</span><br />
</p>
<p id="kv1p8c1p6">
<span class="m-text m-primary">ekaccaṁ abbhatthaṅgataṁ, ekaccaṁ na abbhatthaṅgatanti?</span><br />
</p>
<p id="kv1p8c1p7">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c2p1">
<span class="m-text m-primary">Atītaṁ ekaccaṁ atthi, ekaccaṁ natthīti?</span><br />
</p>
<p id="kv1p8c2p2">
<span class="m-text m-primary">Āmantā.</span><br />
</p>
<p id="kv1p8c2p3">
<span class="m-text m-primary">Atītā avipakkavipākā dhammā ekacce atthi, ekacce natthīti?</span><br />
</p>
<p id="kv1p8c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c2p5">
<span class="m-text m-primary">atītaṁ ekaccaṁ atthi, ekaccaṁ natthīti?</span><br />
</p>
<p id="kv1p8c2p6">
<span class="m-text m-primary">Āmantā.</span><br />
</p>
<p id="kv1p8c2p7">
<span class="m-text m-primary">Atītā vipakkavipākā dhammā ekacce atthi, ekacce natthīti?</span><br />
</p>
<p id="kv1p8c2p8">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c2p9">
<span class="m-text m-primary">atītaṁ ekaccaṁ atthi, ekaccaṁ natthīti?</span><br />
</p>
<p id="kv1p8c2p10">
<span class="m-text m-primary">Āmantā.</span><br />
</p>
<p id="kv1p8c2p11">
<span class="m-text m-primary">Atītā avipākā dhammā ekacce atthi ekacce natthīti?</span><br />
</p>
<p id="kv1p8c2p12">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c3p1">
<span class="m-text m-primary">Atītaṁ ekaccaṁ atthi ekaccaṁ natthīti?</span><br />
</p>
<p id="kv1p8c3p2">
<span class="m-text m-primary">Āmantā.</span><br />
</p>
<p id="kv1p8c3p3">
<span class="m-text m-primary">Kiṁ atthi kiṁ natthīti?</span><br />
</p>
<p id="kv1p8c3p4">
<span class="m-text m-primary">Atītā avipakkavipākā dhammā—</span><br />
</p>
<p id="kv1p8c3p5">
<span class="m-text m-primary">te atthi;</span><br />
</p>
<p id="kv1p8c3p6">
<span class="m-text m-primary">atītā vipakkavipākā dhammā—</span><br />
</p>
<p id="kv1p8c3p7">
<span class="m-text m-primary">te natthīti.</span><br />
</p>
<p id="kv1p8c3p8">
<span class="m-text m-primary">Atītā avipakkavipākā dhammā—</span><br />
</p>
<p id="kv1p8c3p9">
<span class="m-text m-primary">te atthīti?</span><br />
</p>
<p id="kv1p8c3p10">
<span class="m-text m-primary">Āmantā.</span><br />
</p>
<p id="kv1p8c3p11">
<span class="m-text m-primary">Atītā vipakkavipākā dhammā—</span><br />
</p>
<p id="kv1p8c3p12">
<span class="m-text m-primary">te atthīti?</span><br />
</p>
<p id="kv1p8c3p13">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c3p14">
<span class="m-text m-primary">atītā avipakkavipākā dhammā—</span><br />
</p>
<p id="kv1p8c3p15">
<span class="m-text m-primary">te atthīti?</span><br />
</p>
<p id="kv1p8c3p16">
<span class="m-text m-primary">Āmantā.</span><br />
</p>
<p id="kv1p8c3p17">
<span class="m-text m-primary">Atītā avipākā dhammā—</span><br />
</p>
<p id="kv1p8c3p18">
<span class="m-text m-primary">te atthīti?</span><br />
</p>
<p id="kv1p8c3p19">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c4p1">
<span class="m-text m-primary">Atītā vipakkavipākā dhammā—</span><br />
</p>
<p id="kv1p8c4p2">
<span class="m-text m-primary">te natthīti?</span><br />
</p>
<p id="kv1p8c4p3">
<span class="m-text m-primary">Āmantā.</span><br />
</p>
<p id="kv1p8c4p4">
<span class="m-text m-primary">Atītā avipakkavipākā dhammā—</span><br />
</p>
<p id="kv1p8c4p5">
<span class="m-text m-primary">te natthīti?</span><br />
</p>
<p id="kv1p8c4p6">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c5p1">
<span class="m-text m-primary">Atītā avipākā dhammā—</span><br />
</p>
<p id="kv1p8c5p2">
<span class="m-text m-primary">te natthīti?</span><br />
</p>
<p id="kv1p8c5p3">
<span class="m-text m-primary">Āmantā.</span><br />
</p>
<p id="kv1p8c5p4">
<span class="m-text m-primary">Atītā avipakkavipākā dhammā—</span><br />
</p>
<p id="kv1p8c5p5">
<span class="m-text m-primary">te natthīti?</span><br />
</p>
<p id="kv1p8c5p6">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c6p1">
<span class="m-text m-primary">Atītā avipakkavipākā dhammā—</span><br />
</p>
<p id="kv1p8c6p2">
<span class="m-text m-primary">te atthīti?</span><br />
</p>
<p id="kv1p8c6p3">
<span class="m-text m-primary">Āmantā.</span><br />
</p>
<p id="kv1p8c6p4">
<span class="m-text m-primary">Nanu atītā avipakkavipākā dhammā niruddhāti?</span><br />
</p>
<p id="kv1p8c6p5">
<span class="m-text m-primary">Āmantā.</span><br />
</p>
<p id="kv1p8c6p6">
<span class="m-text m-primary">Hañci atītā avipakkavipākā dhammā niruddhā, no ca vata re vattabbe—</span><br />
</p>
<p id="kv1p8c6p7">
<span class="m-text m-primary">“atītā avipakkavipākā dhammā—</span><br />
</p>
<p id="kv1p8c6p8">
<span class="m-text m-primary">te atthī”ti.</span><br />
</p>
<p id="kv1p8c7p1">
<span class="m-text m-primary">Atītā avipakkavipākā dhammā niruddhā—</span><br />
</p>
<p id="kv1p8c7p2">
<span class="m-text m-primary">te atthīti?</span><br />
</p>
<p id="kv1p8c7p3">
<span class="m-text m-primary">Āmantā.</span><br />
</p>
<p id="kv1p8c7p4">
<span class="m-text m-primary">Atītā vipakkavipākā dhammā niruddhā—</span><br />
</p>
<p id="kv1p8c7p5">
<span class="m-text m-primary">te atthīti?</span><br />
</p>
<p id="kv1p8c7p6">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c7p7">
<span class="m-text m-primary">atītā avipakkavipākā dhammā niruddhā—</span><br />
</p>
<p id="kv1p8c7p8">
<span class="m-text m-primary">te atthīti?</span><br />
</p>
<p id="kv1p8c7p9">
<span class="m-text m-primary">Āmantā.</span><br />
</p>
<p id="kv1p8c7p10">
<span class="m-text m-primary">Atītā avipākā dhammā niruddhā—</span><br />
</p>
<p id="kv1p8c7p11">
<span class="m-text m-primary">te atthīti?</span><br />
</p>
<p id="kv1p8c7p12">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c8p1">
<span class="m-text m-primary">Atītā vipakkavipākā dhammā niruddhā—</span><br />
</p>
<p id="kv1p8c8p2">
<span class="m-text m-primary">te natthīti?</span><br />
</p>
<p id="kv1p8c8p3">
<span class="m-text m-primary">Āmantā.</span><br />
</p>
<p id="kv1p8c8p4">
<span class="m-text m-primary">Atītā avipakkavipākā dhammā niruddhā—</span><br />
</p>
<p id="kv1p8c8p5">
<span class="m-text m-primary">te natthīti?</span><br />
</p>
<p id="kv1p8c8p6">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c9p1">
<span class="m-text m-primary">Atītā avipākā dhammā niruddhā—</span><br />
</p>
<p id="kv1p8c9p2">
<span class="m-text m-primary">te natthīti?</span><br />
</p>
<p id="kv1p8c9p3">
<span class="m-text m-primary">Āmantā.</span><br />
</p>
<p id="kv1p8c9p4">
<span class="m-text m-primary">Atītā avipakkavipākā dhammā niruddhā—</span><br />
</p>
<p id="kv1p8c9p5">
<span class="m-text m-primary">te natthīti?</span><br />
</p>
<p id="kv1p8c9p6">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c10p1">
<span class="m-text m-primary">Atītā avipakkavipākā dhammā niruddhā—</span><br />
</p>
<p id="kv1p8c10p2">
<span class="m-text m-primary">te atthīti?</span><br />
</p>
<p id="kv1p8c10p3">
<span class="m-text m-primary">Āmantā.</span><br />
</p>
<p id="kv1p8c10p4">
<span class="m-text m-primary">Atītā vipakkavipākā dhammā niruddhā—</span><br />
</p>
<p id="kv1p8c10p5">
<span class="m-text m-primary">te natthīti?</span><br />
</p>
<p id="kv1p8c10p6">
<span class="m-text m-primary">Āmantā.</span><br />
</p>
<p id="kv1p8c10p7">
<span class="m-text m-primary">Atītā ekadesaṁ vipakkavipākā dhammā ekadesaṁ avipakkavipākā dhammā niruddhā—</span><br />
</p>
<p id="kv1p8c10p8">
<span class="m-text m-primary">te ekacce atthi ekacce natthīti?</span><br />
</p>
<p id="kv1p8c10p9">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c11p1">
<span class="m-text m-primary">Na vattabbaṁ—</span><br />
</p>
<p id="kv1p8c11p2">
<span class="m-text m-primary">“atītā avipakkavipākā dhammā—</span><br />
</p>
<p id="kv1p8c11p3">
<span class="m-text m-primary">te atthī”ti?</span><br />
</p>
<p id="kv1p8c11p4">
<span class="m-text m-primary">Āmantā.</span><br />
</p>
<p id="kv1p8c11p5">
<span class="m-text m-primary">Nanu atītā avipakkavipākā dhammā vipaccissantīti?</span><br />
</p>
<p id="kv1p8c11p6">
<span class="m-text m-primary">Āmantā.</span><br />
</p>
<p id="kv1p8c11p7">
<span class="m-text m-primary">Hañci atītā avipakkavipākā dhammā vipaccissanti, tena vata re vattabbe—</span><br />
</p>
<p id="kv1p8c11p8">
<span class="m-text m-primary">“atītā avipakkavipākā dhammā—</span><br />
</p>
<p id="kv1p8c11p9">
<span class="m-text m-primary">te atthī”ti.</span><br />
</p>
<p id="kv1p8c12p1">
<span class="m-text m-primary">Atītā avipakkavipākā dhammā vipaccissantīti katvā te atthīti?</span><br />
</p>
<p id="kv1p8c12p2">
<span class="m-text m-primary">Āmantā.</span><br />
</p>
<p id="kv1p8c12p3">
<span class="m-text m-primary">Vipaccissantīti katvā paccuppannāti?</span><br />
</p>
<p id="kv1p8c12p4">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c12p5">
<span class="m-text m-primary">vipaccissantīti katvā paccuppannāti?</span><br />
</p>
<p id="kv1p8c12p6">
<span class="m-text m-primary">Āmantā.</span><br />
</p>
<p id="kv1p8c12p7">
<span class="m-text m-primary">Paccuppannā dhammā nirujjhissantīti katvā te natthīti?</span><br />
</p>
<p id="kv1p8c12p8">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c13p0">
<span class="m-text m-primary">Anāgatādiekaccakathā</span><br />
</p>
<p id="kv1p8c13p1">
<span class="m-text m-primary">Anāgataṁ atthīti?</span><br />
</p>
<p id="kv1p8c13p2">
<span class="m-text m-primary">Ekaccaṁ atthi, ekaccaṁ natthīti.</span><br />
</p>
<p id="kv1p8c13p3">
<span class="m-text m-primary">Ekaccaṁ jātaṁ, ekaccaṁ ajātaṁ;</span><br />
</p>
<p id="kv1p8c13p4">
<span class="m-text m-primary">ekaccaṁ sañjātaṁ, ekaccaṁ asañjātaṁ;</span><br />
</p>
<p id="kv1p8c13p5">
<span class="m-text m-primary">ekaccaṁ nibbattaṁ, ekaccaṁ anibbattaṁ;</span><br />
</p>
<p id="kv1p8c13p6">
<span class="m-text m-primary">ekaccaṁ pātubhūtaṁ, ekaccaṁ apātubhūtanti?</span><br />
</p>
<p id="kv1p8c13p7">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c14p1">
<span class="m-text m-primary">Anāgataṁ ekaccaṁ atthi, ekaccaṁ natthīti?</span><br />
</p>
<p id="kv1p8c14p2">
<span class="m-text m-primary">Āmantā.</span><br />
</p>
<p id="kv1p8c14p3">
<span class="m-text m-primary">Anāgatā uppādino dhammā ekacce atthi, ekacce natthīti?</span><br />
</p>
<p id="kv1p8c14p4">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c14p5">
<span class="m-text m-primary">anāgataṁ ekaccaṁ atthi, ekaccaṁ natthīti?</span><br />
</p>
<p id="kv1p8c14p6">
<span class="m-text m-primary">Āmantā.</span><br />
</p>
<p id="kv1p8c14p7">
<span class="m-text m-primary">Anāgatā anuppādino dhammā ekacce atthi, ekacce natthīti?</span><br />
</p>
<p id="kv1p8c14p8">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c15p1">
<span class="m-text m-primary">Anāgataṁ ekaccaṁ atthi, ekaccaṁ natthīti?</span><br />
</p>
<p id="kv1p8c15p2">
<span class="m-text m-primary">Āmantā.</span><br />
</p>
<p id="kv1p8c15p3">
<span class="m-text m-primary">Kiṁ atthi, kiṁ natthīti?</span><br />
</p>
<p id="kv1p8c15p4">
<span class="m-text m-primary">Anāgatā uppādino dhammā—</span><br />
</p>
<p id="kv1p8c15p5">
<span class="m-text m-primary">te atthi;</span><br />
</p>
<p id="kv1p8c15p6">
<span class="m-text m-primary">anāgatā anuppādino dhammā—</span><br />
</p>
<p id="kv1p8c15p7">
<span class="m-text m-primary">te natthīti.</span><br />
</p>
<p id="kv1p8c15p8">
<span class="m-text m-primary">Anāgatā uppādino dhammā—</span><br />
</p>
<p id="kv1p8c15p9">
<span class="m-text m-primary">te atthīti?</span><br />
</p>
<p id="kv1p8c15p10">
<span class="m-text m-primary">Āmantā.</span><br />
</p>
<p id="kv1p8c15p11">
<span class="m-text m-primary">Anāgatā anuppādino dhammā—</span><br />
</p>
<p id="kv1p8c15p12">
<span class="m-text m-primary">te atthīti?</span><br />
</p>
<p id="kv1p8c15p13">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c15p14">
<span class="m-text m-primary">anāgatā anuppādino dhammā—</span><br />
</p>
<p id="kv1p8c15p15">
<span class="m-text m-primary">te natthīti?</span><br />
</p>
<p id="kv1p8c15p16">
<span class="m-text m-primary">Āmantā.</span><br />
</p>
<p id="kv1p8c15p17">
<span class="m-text m-primary">Anāgatā uppādino dhammā—</span><br />
</p>
<p id="kv1p8c15p18">
<span class="m-text m-primary">te natthīti?</span><br />
</p>
<p id="kv1p8c15p19">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c16p1">
<span class="m-text m-primary">Anāgatā uppādino dhammā—</span><br />
</p>
<p id="kv1p8c16p2">
<span class="m-text m-primary">te atthīti?</span><br />
</p>
<p id="kv1p8c16p3">
<span class="m-text m-primary">Āmantā.</span><br />
</p>
<p id="kv1p8c16p4">
<span class="m-text m-primary">Nanu anāgatā uppādino dhammā ajātāti?</span><br />
</p>
<p id="kv1p8c16p5">
<span class="m-text m-primary">Āmantā.</span><br />
</p>
<p id="kv1p8c16p6">
<span class="m-text m-primary">Hañci anāgatā uppādino dhammā ajātā, no ca vata re vattabbe—</span><br />
</p>
<p id="kv1p8c16p7">
<span class="m-text m-primary">“anāgatā uppādino dhammā—</span><br />
</p>
<p id="kv1p8c16p8">
<span class="m-text m-primary">te atthī”ti.</span><br />
</p>
<p id="kv1p8c17p1">
<span class="m-text m-primary">Anāgatā uppādino dhammā ajātā—</span><br />
</p>
<p id="kv1p8c17p2">
<span class="m-text m-primary">te atthīti?</span><br />
</p>
<p id="kv1p8c17p3">
<span class="m-text m-primary">Āmantā.</span><br />
</p>
<p id="kv1p8c17p4">
<span class="m-text m-primary">Anāgatā anuppādino dhammā ajātā—</span><br />
</p>
<p id="kv1p8c17p5">
<span class="m-text m-primary">te atthīti?</span><br />
</p>
<p id="kv1p8c17p6">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c17p7">
<span class="m-text m-primary">anāgatā anuppādino dhammā ajātā—</span><br />
</p>
<p id="kv1p8c17p8">
<span class="m-text m-primary">te natthīti?</span><br />
</p>
<p id="kv1p8c17p9">
<span class="m-text m-primary">Āmantā.</span><br />
</p>
<p id="kv1p8c17p10">
<span class="m-text m-primary">Anāgatā uppādino dhammā ajātā—</span><br />
</p>
<p id="kv1p8c17p11">
<span class="m-text m-primary">te natthīti?</span><br />
</p>
<p id="kv1p8c17p12">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c18p1">
<span class="m-text m-primary">Na vattabbaṁ—</span><br />
</p>
<p id="kv1p8c18p2">
<span class="m-text m-primary">“anāgatā uppādino dhammā—</span><br />
</p>
<p id="kv1p8c18p3">
<span class="m-text m-primary">te atthī”ti?</span><br />
</p>
<p id="kv1p8c18p4">
<span class="m-text m-primary">Āmantā.</span><br />
</p>
<p id="kv1p8c18p5">
<span class="m-text m-primary">Nanu anāgatā uppādino dhammā uppajjissantīti?</span><br />
</p>
<p id="kv1p8c18p6">
<span class="m-text m-primary">Āmantā.</span><br />
</p>
<p id="kv1p8c18p7">
<span class="m-text m-primary">Hañci anāgatā uppādino dhammā uppajjissanti, tena vata re vattabbe—</span><br />
</p>
<p id="kv1p8c18p8">
<span class="m-text m-primary">“anāgatā uppādino dhammā—</span><br />
</p>
<p id="kv1p8c18p9">
<span class="m-text m-primary">te atthī”ti.</span><br />
</p>
<p id="kv1p8c19p1">
<span class="m-text m-primary">Anāgatā uppādino dhammā uppajjissantīti katvā te atthīti?</span><br />
</p>
<p id="kv1p8c19p2">
<span class="m-text m-primary">Āmantā.</span><br />
</p>
<p id="kv1p8c19p3">
<span class="m-text m-primary">Uppajjissantīti katvā paccuppannāti?</span><br />
</p>
<p id="kv1p8c19p4">
<span class="m-text m-primary">Na hevaṁ vattabbe …pe…</span><br />
</p>
<p id="kv1p8c19p5">
<span class="m-text m-primary">uppajjissantīti katvā paccuppannāti?</span><br />
</p>
<p id="kv1p8c19p6">
<span class="m-text m-primary">Āmantā.</span><br />
</p>
<p id="kv1p8c19p7">
<span class="m-text m-primary">Paccuppannā dhammā nirujjhissantīti katvā te natthīti?</span><br />
</p>
<p id="kv1p8c19p8">
<span class="m-text m-primary">Na hevaṁ vattabbe …pe….</span><br />
</p>
<p id="kv1p8c19p9">
<span class="m-text m-primary">Ekaccaṁ atthītikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>