<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv15 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0015p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv15-index.html">kv15</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0015p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0015p0003.html">Next</a></div>
</div>
<p id="kv15p2c0p2">
<span class="pali m-text">Mahāpaṇṇāsaka</span><br />
</p>
<p id="kv15p2c0p3">
<span class="pali m-text">Pannarasamavagga</span><br />
</p>
<section id="annamannapaccayakatha">
<span id="kv15p2c0p4"></span><h2><span class="pali m-text">Aññamaññapaccayakathā</span></h2>
<p id="kv15p2c1p1">
<span class="pali m-text">Avijjāpaccayāva saṅkhārā, na vattabbaṁ—</span><br />
</p>
<p id="kv15p2c1p2">
<span class="pali m-text">“saṅkhārapaccayāpi avijjā”ti?</span><br />
</p>
<p id="kv15p2c1p3">
<span class="pali m-text">Āmantā.</span><br />
</p>
<p id="kv15p2c1p4">
<span class="pali m-text">Nanu avijjā saṅkhārena sahajātāti?</span><br />
</p>
<p id="kv15p2c1p5">
<span class="pali m-text">Āmantā.</span><br />
</p>
<p id="kv15p2c1p6">
<span class="pali m-text">Hañci avijjā saṅkhārena sahajātā, tena vata re vattabbe—</span><br />
</p>
<p id="kv15p2c1p7">
<span class="pali m-text">“avijjāpaccayāpi saṅkhārā, saṅkhārapaccayāpi avijjā”ti.</span><br />
</p>
<p id="kv15p2c2p1">
<span class="pali m-text">Taṇhāpaccayāva upādānaṁ, na vattabbaṁ—</span><br />
</p>
<p id="kv15p2c2p2">
<span class="pali m-text">“upādānapaccayāpi taṇhā”ti?</span><br />
</p>
<p id="kv15p2c2p3">
<span class="pali m-text">Āmantā.</span><br />
</p>
<p id="kv15p2c2p4">
<span class="pali m-text">Nanu taṇhā upādānena sahajātāti?</span><br />
</p>
<p id="kv15p2c2p5">
<span class="pali m-text">Āmantā.</span><br />
</p>
<p id="kv15p2c2p6">
<span class="pali m-text">Hañci taṇhā upādānena sahajātā, tena vata re vattabbe—</span><br />
</p>
<p id="kv15p2c2p7">
<span class="pali m-text">“taṇhāpaccayāpi upādānaṁ, upādānapaccayāpi taṇhā”ti.</span><br />
</p>
<p id="kv15p2c3p1">
<span class="pali m-text">“Jarāmaraṇapaccayā, bhikkhave, jāti, jātipaccayā bhavo”ti—</span><br />
</p>
<p id="kv15p2c3p2">
<span class="pali m-text">attheva suttantoti?</span><br />
</p>
<p id="kv15p2c3p3">
<span class="pali m-text">Natthi.</span><br />
</p>
<p id="kv15p2c3p4">
<span class="pali m-text">Tena hi avijjāpaccayāva saṅkhārā, na vattabbaṁ—</span><br />
</p>
<p id="kv15p2c3p5">
<span class="pali m-text">“saṅkhārapaccayāpi avijjā”ti.</span><br />
</p>
<p id="kv15p2c3p6">
<span class="pali m-text">Taṇhāpaccayāva upādānaṁ, na vattabbaṁ—</span><br />
</p>
<p id="kv15p2c3p7">
<span class="pali m-text">“upādānapaccayāpi taṇhā”ti.</span><br />
</p>
<p id="kv15p2c4p1">
<span class="pali m-text">“Viññāṇapaccayā, bhikkhave, nāmarūpaṁ, nāmarūpapaccayāpi viññāṇan”ti—</span><br />
</p>
<p id="kv15p2c4p2">
<span class="pali m-text">attheva suttantoti?</span><br />
</p>
<p id="kv15p2c4p3">
<span class="pali m-text">Āmantā.</span><br />
</p>
<p id="kv15p2c4p4">
<span class="pali m-text">Tena hi avijjāpaccayāpi saṅkhārā, saṅkhārapaccayāpi avijjā;</span><br />
</p>
<p id="kv15p2c4p5">
<span class="pali m-text">taṇhāpaccayāpi upādānaṁ, upādānapaccayāpi taṇhāti.</span><br />
</p>
<p id="kv15p2c4p6">
<span class="pali m-text">Aññamaññapaccayakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0015p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0015p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>