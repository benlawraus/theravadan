<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv16 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0016p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv16-index.html">kv16</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0016p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0016p0008.html">Next</a></div>
</div>
<p id="kv16p7c0p2">
<span class="pali m-text">Mahāpaṇṇāsaka</span><br />
</p>
<p id="kv16p7c0p3">
<span class="pali m-text">Soḷasamavagga</span><br />
</p>
<section id="rupankusalakusalantikatha">
<span id="kv16p7c0p4"></span><h2><span class="pali m-text">Rūpaṅkusalākusalantikathā</span></h2>
<p id="kv16p7c1p1">
<span class="pali m-text">Rūpaṁ kusalanti?</span><br />
</p>
<p id="kv16p7c1p2">
<span class="pali m-text">Āmantā.</span><br />
</p>
<p id="kv16p7c1p3">
<span class="pali m-text">Sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c1p4">
<span class="pali m-text">Na hevaṁ vattabbe …pe…</span><br />
</p>
<p id="kv16p7c1p5">
<span class="pali m-text">nanu anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c1p6">
<span class="pali m-text">Āmantā.</span><br />
</p>
<p id="kv16p7c1p7">
<span class="pali m-text">Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br />
</p>
<p id="kv16p7c1p8">
<span class="pali m-text">“rūpaṁ kusalan”ti.</span><br />
</p>
<p id="kv16p7c2p1">
<span class="pali m-text">Alobho kusalo sārammaṇo, atthi tassa āvaṭṭanā …pe… paṇidhīti?</span><br />
</p>
<p id="kv16p7c2p2">
<span class="pali m-text">Āmantā.</span><br />
</p>
<p id="kv16p7c2p3">
<span class="pali m-text">Rūpaṁ kusalaṁ sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c2p4">
<span class="pali m-text">Na hevaṁ vattabbe …pe….</span><br />
</p>
<p id="kv16p7c3p1">
<span class="pali m-text">Adoso kusalo …pe…</span><br />
</p>
<p id="kv16p7c3p2">
<span class="pali m-text">amoho kusalo …pe…</span><br />
</p>
<p id="kv16p7c3p3">
<span class="pali m-text">saddhā …</span><br />
</p>
<p id="kv16p7c3p4">
<span class="pali m-text">vīriyaṁ …</span><br />
</p>
<p id="kv16p7c3p5">
<span class="pali m-text">sati …</span><br />
</p>
<p id="kv16p7c3p6">
<span class="pali m-text">samādhi …pe…</span><br />
</p>
<p id="kv16p7c3p7">
<span class="pali m-text">paññā kusalā sārammaṇā, atthi tāya āvaṭṭanā …pe… paṇidhīti?</span><br />
</p>
<p id="kv16p7c3p8">
<span class="pali m-text">Āmantā.</span><br />
</p>
<p id="kv16p7c3p9">
<span class="pali m-text">Rūpaṁ kusalaṁ sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c3p10">
<span class="pali m-text">Na hevaṁ vattabbe …pe….</span><br />
</p>
<p id="kv16p7c4p1">
<span class="pali m-text">Rūpaṁ kusalaṁ anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c4p2">
<span class="pali m-text">Āmantā.</span><br />
</p>
<p id="kv16p7c4p3">
<span class="pali m-text">Alobho kusalo anārammaṇo, natthi tassa āvaṭṭanā …pe… paṇidhīti?</span><br />
</p>
<p id="kv16p7c4p4">
<span class="pali m-text">Na hevaṁ vattabbe …pe….</span><br />
</p>
<p id="kv16p7c5p1">
<span class="pali m-text">Rūpaṁ kusalaṁ anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c5p2">
<span class="pali m-text">Āmantā.</span><br />
</p>
<p id="kv16p7c5p3">
<span class="pali m-text">Adoso kusalo …pe…</span><br />
</p>
<p id="kv16p7c5p4">
<span class="pali m-text">paññā kusalā anārammaṇā, natthi tāya āvaṭṭanā …pe… paṇidhīti?</span><br />
</p>
<p id="kv16p7c5p5">
<span class="pali m-text">Na hevaṁ vattabbe …pe….</span><br />
</p>
<p id="kv16p7c6p1">
<span class="pali m-text">Rūpaṁ akusalanti?</span><br />
</p>
<p id="kv16p7c6p2">
<span class="pali m-text">Āmantā.</span><br />
</p>
<p id="kv16p7c6p3">
<span class="pali m-text">Sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c6p4">
<span class="pali m-text">Na hevaṁ vattabbe …pe…</span><br />
</p>
<p id="kv16p7c6p5">
<span class="pali m-text">nanu anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c6p6">
<span class="pali m-text">Āmantā.</span><br />
</p>
<p id="kv16p7c6p7">
<span class="pali m-text">Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br />
</p>
<p id="kv16p7c6p8">
<span class="pali m-text">“rūpaṁ akusalan”ti …pe….</span><br />
</p>
<p id="kv16p7c7p1">
<span class="pali m-text">Lobho akusalo sārammaṇo, atthi tassa āvaṭṭanā …pe… paṇidhīti?</span><br />
</p>
<p id="kv16p7c7p2">
<span class="pali m-text">Āmantā.</span><br />
</p>
<p id="kv16p7c7p3">
<span class="pali m-text">Rūpaṁ akusalaṁ sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c7p4">
<span class="pali m-text">Na hevaṁ vattabbe …pe…</span><br />
</p>
<p id="kv16p7c7p5">
<span class="pali m-text">doso …</span><br />
</p>
<p id="kv16p7c7p6">
<span class="pali m-text">moho …</span><br />
</p>
<p id="kv16p7c7p7">
<span class="pali m-text">māno …pe…</span><br />
</p>
<p id="kv16p7c7p8">
<span class="pali m-text">anottappaṁ akusalaṁ sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c7p9">
<span class="pali m-text">Āmantā.</span><br />
</p>
<p id="kv16p7c7p10">
<span class="pali m-text">Rūpaṁ akusalaṁ sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p7c7p11">
<span class="pali m-text">Na hevaṁ vattabbe …pe….</span><br />
</p>
<p id="kv16p7c8p1">
<span class="pali m-text">Rūpaṁ akusalaṁ anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c8p2">
<span class="pali m-text">Āmantā.</span><br />
</p>
<p id="kv16p7c8p3">
<span class="pali m-text">Lobho akusalo anārammaṇo, natthi tassa āvaṭṭanā …pe… paṇidhīti?</span><br />
</p>
<p id="kv16p7c8p4">
<span class="pali m-text">Na hevaṁ vattabbe …pe…</span><br />
</p>
<p id="kv16p7c8p5">
<span class="pali m-text">rūpaṁ akusalaṁ anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c8p6">
<span class="pali m-text">Āmantā.</span><br />
</p>
<p id="kv16p7c8p7">
<span class="pali m-text">Doso …</span><br />
</p>
<p id="kv16p7c8p8">
<span class="pali m-text">moho …pe…</span><br />
</p>
<p id="kv16p7c8p9">
<span class="pali m-text">anottappaṁ akusalaṁ anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p7c8p10">
<span class="pali m-text">Na hevaṁ vattabbe …pe….</span><br />
</p>
<p id="kv16p7c9p1">
<span class="pali m-text">Na vattabbaṁ—</span><br />
</p>
<p id="kv16p7c9p2">
<span class="pali m-text">“rūpaṁ kusalampi akusalampī”ti?</span><br />
</p>
<p id="kv16p7c9p3">
<span class="pali m-text">Āmantā.</span><br />
</p>
<p id="kv16p7c9p4">
<span class="pali m-text">Nanu kāyakammaṁ vacīkammaṁ kusalampi akusalampīti?</span><br />
</p>
<p id="kv16p7c9p5">
<span class="pali m-text">Āmantā.</span><br />
</p>
<p id="kv16p7c9p6">
<span class="pali m-text">Hañci kāyakammaṁ vacīkammaṁ kusalampi akusalampi, tena vata re vattabbe—</span><br />
</p>
<p id="kv16p7c9p7">
<span class="pali m-text">“rūpaṁ kusalampi akusalampī”ti.</span><br />
</p>
<p id="kv16p7c9p8">
<span class="pali m-text">Rūpaṁ kusalākusalantikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0016p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0016p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>