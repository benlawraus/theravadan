<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0078.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0077.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0079.html">Next</a></div>
</div>
<p id="vv78c0p2">
<span class="pali m-text">Purisavimāna</span><br />
</p>
<p id="vv78c0p3">
<span class="pali m-text">Sunikkhittavagga</span><br />
</p>
<section id="suvannavimanavatthu">
<span id="vv78c0p4"></span><h2><span class="pali m-text">4. Suvaṇṇavimānavatthu</span></h2>
<p id="vv78c1p1">
<span class="pali m-text">“Sovaṇṇamaye pabbatasmiṁ,</span><br />
</p>
<p id="vv78c1p2">
<span class="pali m-text">vimānaṁ sabbatopabhaṁ;</span><br />
</p>
<p id="vv78c1p3">
<span class="pali m-text">Hemajālapaṭicchannaṁ,</span><br />
</p>
<p id="vv78c1p4">
<span class="pali m-text">kiṅkiṇijālakappitaṁ.</span><br />
</p>
<p id="vv78c2p1">
<span class="pali m-text">Aṭṭhaṁsā sukatā thambhā,</span><br />
</p>
<p id="vv78c2p2">
<span class="pali m-text">sabbe veḷuriyāmayā;</span><br />
</p>
<p id="vv78c2p3">
<span class="pali m-text">Ekamekāya aṁsiyā,</span><br />
</p>
<p id="vv78c2p4">
<span class="pali m-text">ratanā satta nimmitā.</span><br />
</p>
<p id="vv78c3p1">
<span class="pali m-text">Veḷuriyasuvaṇṇassa,</span><br />
</p>
<p id="vv78c3p2">
<span class="pali m-text">phalikā rūpiyassa ca;</span><br />
</p>
<p id="vv78c3p3">
<span class="pali m-text">Masāragallamuttāhi,</span><br />
</p>
<p id="vv78c3p4">
<span class="pali m-text">lohitaṅgamaṇīhi ca.</span><br />
</p>
<p id="vv78c4p1">
<span class="pali m-text">Citrā manoramā bhūmi,</span><br />
</p>
<p id="vv78c4p2">
<span class="pali m-text">na tatthuddhaṁsatī rajo;</span><br />
</p>
<p id="vv78c4p3">
<span class="pali m-text">Gopānasīgaṇā pītā,</span><br />
</p>
<p id="vv78c4p4">
<span class="pali m-text">kūṭaṁ dhārenti nimmitā.</span><br />
</p>
<p id="vv78c5p1">
<span class="pali m-text">Sopānāni ca cattāri,</span><br />
</p>
<p id="vv78c5p2">
<span class="pali m-text">nimmitā caturo disā;</span><br />
</p>
<p id="vv78c5p3">
<span class="pali m-text">Nānāratanagabbhehi,</span><br />
</p>
<p id="vv78c5p4">
<span class="pali m-text">ādiccova virocati.</span><br />
</p>
<p id="vv78c6p1">
<span class="pali m-text">Vediyā catasso tattha,</span><br />
</p>
<p id="vv78c6p2">
<span class="pali m-text">vibhattā bhāgaso mitā;</span><br />
</p>
<p id="vv78c6p3">
<span class="pali m-text">Daddallamānā ābhanti,</span><br />
</p>
<p id="vv78c6p4">
<span class="pali m-text">samantā caturo disā.</span><br />
</p>
<p id="vv78c7p1">
<span class="pali m-text">Tasmiṁ vimāne pavare,</span><br />
</p>
<p id="vv78c7p2">
<span class="pali m-text">devaputto mahappabho;</span><br />
</p>
<p id="vv78c7p3">
<span class="pali m-text">Atirocasi vaṇṇena,</span><br />
</p>
<p id="vv78c7p4">
<span class="pali m-text">udayantova bhāṇumā.</span><br />
</p>
<p id="vv78c8p1">
<span class="pali m-text">Dānassa te idaṁ phalaṁ,</span><br />
</p>
<p id="vv78c8p2">
<span class="pali m-text">atho sīlassa vā pana;</span><br />
</p>
<p id="vv78c8p3">
<span class="pali m-text">Atho añjalikammassa,</span><br />
</p>
<p id="vv78c8p4">
<span class="pali m-text">taṁ me akkhāhi pucchito”.</span><br />
</p>
<p id="vv78c9p1">
<span class="pali m-text">So devaputto attamano,</span><br />
</p>
<p id="vv78c9p2">
<span class="pali m-text">…pe…</span><br />
</p>
<p id="vv78c9p3">
<span class="pali m-text">yassa kammassidaṁ phalaṁ.</span><br />
</p>
<p id="vv78c10p1">
<span class="pali m-text">“Ahaṁ andhakavindasmiṁ,</span><br />
</p>
<p id="vv78c10p2">
<span class="pali m-text">buddhassādiccabandhuno;</span><br />
</p>
<p id="vv78c10p3">
<span class="pali m-text">Vihāraṁ satthu kāresiṁ,</span><br />
</p>
<p id="vv78c10p4">
<span class="pali m-text">pasanno sehi pāṇibhi.</span><br />
</p>
<p id="vv78c11p1">
<span class="pali m-text">Tattha gandhañca mālañca,</span><br />
</p>
<p id="vv78c11p2">
<span class="pali m-text">paccayañca vilepanaṁ;</span><br />
</p>
<p id="vv78c11p3">
<span class="pali m-text">Vihāraṁ satthu adāsiṁ,</span><br />
</p>
<p id="vv78c11p4">
<span class="pali m-text">vippasannena cetasā;</span><br />
</p>
<p id="vv78c11p5">
<span class="pali m-text">Tena mayhaṁ idaṁ laddhaṁ,</span><br />
</p>
<p id="vv78c11p6">
<span class="pali m-text">vasaṁ vattemi nandane.</span><br />
</p>
<p id="vv78c12p1">
<span class="pali m-text">Nandane ca vane ramme,</span><br />
</p>
<p id="vv78c12p2">
<span class="pali m-text">nānādijagaṇāyute;</span><br />
</p>
<p id="vv78c12p3">
<span class="pali m-text">Ramāmi naccagītehi,</span><br />
</p>
<p id="vv78c12p4">
<span class="pali m-text">accharāhi purakkhato”ti.</span><br />
</p>
<p id="vv78c13p1">
<span class="pali m-text">Suvaṇṇavimānaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0077.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0079.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>