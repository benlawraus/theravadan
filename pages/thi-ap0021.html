<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0021.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0020.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0022.html">Next</a></div>
</div>
<p id="thi-ap21c0p2">
<span class="pali m-text">Kuṇḍalakesīvagga</span><br />
</p>
<section id="kundalakesatheriapadana">
<span id="thi-ap21c0p3"></span><h2><span class="pali m-text">1 Kuṇḍalakesātherīapadāna</span></h2>
<p id="thi-ap21c1p1">
<span class="pali m-text">“Padumuttaro nāma jino,</span><br />
</p>
<p id="thi-ap21c1p2">
<span class="pali m-text">sabbadhammāna pāragū;</span><br />
</p>
<p id="thi-ap21c1p3">
<span class="pali m-text">Ito satasahassamhi,</span><br />
</p>
<p id="thi-ap21c1p4">
<span class="pali m-text">kappe uppajji nāyako.</span><br />
</p>
<p id="thi-ap21c2p1">
<span class="pali m-text">Tadāhaṁ haṁsavatiyaṁ,</span><br />
</p>
<p id="thi-ap21c2p2">
<span class="pali m-text">jātā seṭṭhikule ahuṁ;</span><br />
</p>
<p id="thi-ap21c2p3">
<span class="pali m-text">Nānāratanapajjote,</span><br />
</p>
<p id="thi-ap21c2p4">
<span class="pali m-text">mahāsukhasamappitā.</span><br />
</p>
<p id="thi-ap21c3p1">
<span class="pali m-text">Upetvā taṁ mahāvīraṁ,</span><br />
</p>
<p id="thi-ap21c3p2">
<span class="pali m-text">assosiṁ dhammadesanaṁ;</span><br />
</p>
<p id="thi-ap21c3p3">
<span class="pali m-text">Tato jātappasādāhaṁ,</span><br />
</p>
<p id="thi-ap21c3p4">
<span class="pali m-text">upesiṁ saraṇaṁ jinaṁ.</span><br />
</p>
<p id="thi-ap21c4p1">
<span class="pali m-text">Tadā mahākāruṇiko,</span><br />
</p>
<p id="thi-ap21c4p2">
<span class="pali m-text">padumuttaranāmako;</span><br />
</p>
<p id="thi-ap21c4p3">
<span class="pali m-text">Khippābhiññānamagganti,</span><br />
</p>
<p id="thi-ap21c4p4">
<span class="pali m-text">ṭhapesi bhikkhuniṁ subhaṁ.</span><br />
</p>
<p id="thi-ap21c5p1">
<span class="pali m-text">Taṁ sutvā muditā hutvā,</span><br />
</p>
<p id="thi-ap21c5p2">
<span class="pali m-text">dānaṁ datvā mahesino;</span><br />
</p>
<p id="thi-ap21c5p3">
<span class="pali m-text">Nipacca sirasā pāde,</span><br />
</p>
<p id="thi-ap21c5p4">
<span class="pali m-text">taṁ ṭhānamabhipatthayiṁ.</span><br />
</p>
<p id="thi-ap21c6p1">
<span class="pali m-text">Anumodi mahāvīro,</span><br />
</p>
<p id="thi-ap21c6p2">
<span class="pali m-text">‘bhadde yaṁ tebhipatthitaṁ;</span><br />
</p>
<p id="thi-ap21c6p3">
<span class="pali m-text">Samijjhissati taṁ sabbaṁ,</span><br />
</p>
<p id="thi-ap21c6p4">
<span class="pali m-text">sukhinī hohi nibbutā.</span><br />
</p>
<p id="thi-ap21c7p1">
<span class="pali m-text">Satasahassito kappe,</span><br />
</p>
<p id="thi-ap21c7p2">
<span class="pali m-text">okkākakulasambhavo;</span><br />
</p>
<p id="thi-ap21c7p3">
<span class="pali m-text">Gotamo nāma gottena,</span><br />
</p>
<p id="thi-ap21c7p4">
<span class="pali m-text">satthā loke bhavissati.</span><br />
</p>
<p id="thi-ap21c8p1">
<span class="pali m-text">Tassa dhammesu dāyādā,</span><br />
</p>
<p id="thi-ap21c8p2">
<span class="pali m-text">orasā dhammanimmitā;</span><br />
</p>
<p id="thi-ap21c8p3">
<span class="pali m-text">Bhaddākuṇḍalakesāti,</span><br />
</p>
<p id="thi-ap21c8p4">
<span class="pali m-text">hessati satthu sāvikā’.</span><br />
</p>
<p id="thi-ap21c9p1">
<span class="pali m-text">Tena kammena sukatena,</span><br />
</p>
<p id="thi-ap21c9p2">
<span class="pali m-text">cetanāpaṇidhīhi ca;</span><br />
</p>
<p id="thi-ap21c9p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap21c9p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap21c10p1">
<span class="pali m-text">Tato cutā yāmamagaṁ,</span><br />
</p>
<p id="thi-ap21c10p2">
<span class="pali m-text">tatohaṁ tusitaṁ gatā;</span><br />
</p>
<p id="thi-ap21c10p3">
<span class="pali m-text">Tato ca nimmānaratiṁ,</span><br />
</p>
<p id="thi-ap21c10p4">
<span class="pali m-text">vasavattipuraṁ tato.</span><br />
</p>
<p id="thi-ap21c11p1">
<span class="pali m-text">Yattha yatthūpapajjāmi,</span><br />
</p>
<p id="thi-ap21c11p2">
<span class="pali m-text">tassa kammassa vāhasā;</span><br />
</p>
<p id="thi-ap21c11p3">
<span class="pali m-text">Tattha tattheva rājūnaṁ,</span><br />
</p>
<p id="thi-ap21c11p4">
<span class="pali m-text">mahesittamakārayiṁ.</span><br />
</p>
<p id="thi-ap21c12p1">
<span class="pali m-text">Tato cutā manussesu,</span><br />
</p>
<p id="thi-ap21c12p2">
<span class="pali m-text">rājūnaṁ cakkavattinaṁ;</span><br />
</p>
<p id="thi-ap21c12p3">
<span class="pali m-text">Maṇḍalīnañca rājūnaṁ,</span><br />
</p>
<p id="thi-ap21c12p4">
<span class="pali m-text">mahesittamakārayiṁ.</span><br />
</p>
<p id="thi-ap21c13p1">
<span class="pali m-text">Sampattiṁ anubhotvāna,</span><br />
</p>
<p id="thi-ap21c13p2">
<span class="pali m-text">devesu mānusesu ca;</span><br />
</p>
<p id="thi-ap21c13p3">
<span class="pali m-text">Sabbattha sukhitā hutvā,</span><br />
</p>
<p id="thi-ap21c13p4">
<span class="pali m-text">nekakappesu saṁsariṁ.</span><br />
</p>
<p id="thi-ap21c14p1">
<span class="pali m-text">Imamhi bhaddake kappe,</span><br />
</p>
<p id="thi-ap21c14p2">
<span class="pali m-text">brahmabandhu mahāyaso;</span><br />
</p>
<p id="thi-ap21c14p3">
<span class="pali m-text">Kassapo nāma gottena,</span><br />
</p>
<p id="thi-ap21c14p4">
<span class="pali m-text">uppajji vadataṁ varo.</span><br />
</p>
<p id="thi-ap21c15p1">
<span class="pali m-text">Upaṭṭhāko mahesissa,</span><br />
</p>
<p id="thi-ap21c15p2">
<span class="pali m-text">tadā āsi narissaro;</span><br />
</p>
<p id="thi-ap21c15p3">
<span class="pali m-text">Kāsirājā kikī nāma,</span><br />
</p>
<p id="thi-ap21c15p4">
<span class="pali m-text">bārāṇasipuruttame.</span><br />
</p>
<p id="thi-ap21c16p1">
<span class="pali m-text">Tassa dhītā catutthāsiṁ,</span><br />
</p>
<p id="thi-ap21c16p2">
<span class="pali m-text">bhikkhudāyīti vissutā;</span><br />
</p>
<p id="thi-ap21c16p3">
<span class="pali m-text">Dhammaṁ sutvā jinaggassa,</span><br />
</p>
<p id="thi-ap21c16p4">
<span class="pali m-text">pabbajjaṁ samarocayiṁ.</span><br />
</p>
<p id="thi-ap21c17p1">
<span class="pali m-text">Anujāni na no tāto,</span><br />
</p>
<p id="thi-ap21c17p2">
<span class="pali m-text">agāreva tadā mayaṁ;</span><br />
</p>
<p id="thi-ap21c17p3">
<span class="pali m-text">Vīsavassasahassāni,</span><br />
</p>
<p id="thi-ap21c17p4">
<span class="pali m-text">vicarimha atanditā.</span><br />
</p>
<p id="thi-ap21c18p1">
<span class="pali m-text">Komāribrahmacariyaṁ,</span><br />
</p>
<p id="thi-ap21c18p2">
<span class="pali m-text">rājakaññā sukhedhitā;</span><br />
</p>
<p id="thi-ap21c18p3">
<span class="pali m-text">Buddhopaṭṭhānaniratā,</span><br />
</p>
<p id="thi-ap21c18p4">
<span class="pali m-text">muditā satta dhītaro.</span><br />
</p>
<p id="thi-ap21c19p1">
<span class="pali m-text">Samaṇī samaṇaguttā ca,</span><br />
</p>
<p id="thi-ap21c19p2">
<span class="pali m-text">bhikkhunī bhikkhudāyikā;</span><br />
</p>
<p id="thi-ap21c19p3">
<span class="pali m-text">Dhammā ceva sudhammā ca,</span><br />
</p>
<p id="thi-ap21c19p4">
<span class="pali m-text">sattamī saṅghadāyikā.</span><br />
</p>
<p id="thi-ap21c20p1">
<span class="pali m-text">Khemā uppalavaṇṇā ca,</span><br />
</p>
<p id="thi-ap21c20p2">
<span class="pali m-text">paṭācārā ahaṁ tadā;</span><br />
</p>
<p id="thi-ap21c20p3">
<span class="pali m-text">Kisāgotamī dhammadinnā,</span><br />
</p>
<p id="thi-ap21c20p4">
<span class="pali m-text">visākhā hoti sattamī.</span><br />
</p>
<p id="thi-ap21c21p1">
<span class="pali m-text">Tehi kammehi sukatehi,</span><br />
</p>
<p id="thi-ap21c21p2">
<span class="pali m-text">cetanāpaṇidhīhi ca;</span><br />
</p>
<p id="thi-ap21c21p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap21c21p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap21c22p1">
<span class="pali m-text">Pacchime ca bhave dāni,</span><br />
</p>
<p id="thi-ap21c22p2">
<span class="pali m-text">giribbajapuruttame;</span><br />
</p>
<p id="thi-ap21c22p3">
<span class="pali m-text">Jātā seṭṭhikule phīte,</span><br />
</p>
<p id="thi-ap21c22p4">
<span class="pali m-text">yadāhaṁ yobbane ṭhitā.</span><br />
</p>
<p id="thi-ap21c23p1">
<span class="pali m-text">Coraṁ vadhatthaṁ nīyantaṁ,</span><br />
</p>
<p id="thi-ap21c23p2">
<span class="pali m-text">disvā rattā tahiṁ ahaṁ;</span><br />
</p>
<p id="thi-ap21c23p3">
<span class="pali m-text">Pitā me taṁ sahassena,</span><br />
</p>
<p id="thi-ap21c23p4">
<span class="pali m-text">mocayitvā vadhā tato.</span><br />
</p>
<p id="thi-ap21c24p1">
<span class="pali m-text">Adāsi tassa maṁ tāto,</span><br />
</p>
<p id="thi-ap21c24p2">
<span class="pali m-text">viditvāna manaṁ mama;</span><br />
</p>
<p id="thi-ap21c24p3">
<span class="pali m-text">Tassāhamāsiṁ visaṭṭhā,</span><br />
</p>
<p id="thi-ap21c24p4">
<span class="pali m-text">atīva dayitā hitā.</span><br />
</p>
<p id="thi-ap21c25p1">
<span class="pali m-text">So me bhūsanalobhena,</span><br />
</p>
<p id="thi-ap21c25p2">
<span class="pali m-text">balimajjhāsayo diso;</span><br />
</p>
<p id="thi-ap21c25p3">
<span class="pali m-text">Corappapātaṁ netvāna,</span><br />
</p>
<p id="thi-ap21c25p4">
<span class="pali m-text">pabbataṁ cetayī vadhaṁ.</span><br />
</p>
<p id="thi-ap21c26p1">
<span class="pali m-text">Tadāhaṁ paṇamitvāna,</span><br />
</p>
<p id="thi-ap21c26p2">
<span class="pali m-text">sattukaṁ sukatañjalī;</span><br />
</p>
<p id="thi-ap21c26p3">
<span class="pali m-text">Rakkhantī attano pāṇaṁ,</span><br />
</p>
<p id="thi-ap21c26p4">
<span class="pali m-text">idaṁ vacanamabraviṁ.</span><br />
</p>
<p id="thi-ap21c27p1">
<span class="pali m-text">‘Idaṁ suvaṇṇakeyūraṁ,</span><br />
</p>
<p id="thi-ap21c27p2">
<span class="pali m-text">muttā veḷuriyā bahū;</span><br />
</p>
<p id="thi-ap21c27p3">
<span class="pali m-text">Sabbaṁ harassu bhaddante,</span><br />
</p>
<p id="thi-ap21c27p4">
<span class="pali m-text">mañca dāsīti sāvaya’.</span><br />
</p>
<p id="thi-ap21c28p1">
<span class="pali m-text">‘Oropayassu kalyāṇī,</span><br />
</p>
<p id="thi-ap21c28p2">
<span class="pali m-text">mā bāḷhaṁ paridevasi;</span><br />
</p>
<p id="thi-ap21c28p3">
<span class="pali m-text">Na cāhaṁ abhijānāmi,</span><br />
</p>
<p id="thi-ap21c28p4">
<span class="pali m-text">ahantvā dhanamābhataṁ’.</span><br />
</p>
<p id="thi-ap21c29p1">
<span class="pali m-text">‘Yato sarāmi attānaṁ,</span><br />
</p>
<p id="thi-ap21c29p2">
<span class="pali m-text">yato pattosmi viññutaṁ;</span><br />
</p>
<p id="thi-ap21c29p3">
<span class="pali m-text">Na cāhaṁ abhijānāmi,</span><br />
</p>
<p id="thi-ap21c29p4">
<span class="pali m-text">aññaṁ piyataraṁ tayā.</span><br />
</p>
<p id="thi-ap21c30p1">
<span class="pali m-text">Ehi taṁ upagūhissaṁ,</span><br />
</p>
<p id="thi-ap21c30p2">
<span class="pali m-text">katvāna taṁ padakkhiṇaṁ;</span><br />
</p>
<p id="thi-ap21c30p3">
<span class="pali m-text">Na ca dāni puno atthi,</span><br />
</p>
<p id="thi-ap21c30p4">
<span class="pali m-text">mama tuyhañca saṅgamo’.</span><br />
</p>
<p id="thi-ap21c31p1">
<span class="pali m-text">‘Na hi sabbesu ṭhānesu,</span><br />
</p>
<p id="thi-ap21c31p2">
<span class="pali m-text">puriso hoti paṇḍito;</span><br />
</p>
<p id="thi-ap21c31p3">
<span class="pali m-text">Itthīpi paṇḍitā hoti,</span><br />
</p>
<p id="thi-ap21c31p4">
<span class="pali m-text">tattha tattha vicakkhaṇā.</span><br />
</p>
<p id="thi-ap21c32p1">
<span class="pali m-text">Na hi sabbesu ṭhānesu,</span><br />
</p>
<p id="thi-ap21c32p2">
<span class="pali m-text">puriso hoti paṇḍito;</span><br />
</p>
<p id="thi-ap21c32p3">
<span class="pali m-text">Itthīpi paṇḍitā hoti,</span><br />
</p>
<p id="thi-ap21c32p4">
<span class="pali m-text">lahuṁ atthavicintikā’.</span><br />
</p>
<p id="thi-ap21c33p1">
<span class="pali m-text">Lahuñca vata khippañca,</span><br />
</p>
<p id="thi-ap21c33p2">
<span class="pali m-text">nikaṭṭhe samacetayiṁ;</span><br />
</p>
<p id="thi-ap21c33p3">
<span class="pali m-text">Migaṁ uṇṇā yathā evaṁ,</span><br />
</p>
<p id="thi-ap21c33p4">
<span class="pali m-text">tadāhaṁ sattukaṁ vadhiṁ.</span><br />
</p>
<p id="thi-ap21c34p1">
<span class="pali m-text">Yo ca uppatitaṁ atthaṁ,</span><br />
</p>
<p id="thi-ap21c34p2">
<span class="pali m-text">na khippamanubujjhati;</span><br />
</p>
<p id="thi-ap21c34p3">
<span class="pali m-text">So haññate mandamati,</span><br />
</p>
<p id="thi-ap21c34p4">
<span class="pali m-text">corova girigabbhare.</span><br />
</p>
<p id="thi-ap21c35p1">
<span class="pali m-text">Yo ca uppatitaṁ atthaṁ,</span><br />
</p>
<p id="thi-ap21c35p2">
<span class="pali m-text">khippameva nibodhati;</span><br />
</p>
<p id="thi-ap21c35p3">
<span class="pali m-text">Muccate sattusambādhā,</span><br />
</p>
<p id="thi-ap21c35p4">
<span class="pali m-text">tadāhaṁ sattukā yathā.</span><br />
</p>
<p id="thi-ap21c36p1">
<span class="pali m-text">Tadāhaṁ pātayitvāna,</span><br />
</p>
<p id="thi-ap21c36p2">
<span class="pali m-text">giriduggamhi sattukaṁ;</span><br />
</p>
<p id="thi-ap21c36p3">
<span class="pali m-text">Santikaṁ setavatthānaṁ,</span><br />
</p>
<p id="thi-ap21c36p4">
<span class="pali m-text">upetvā pabbajiṁ ahaṁ.</span><br />
</p>
<p id="thi-ap21c37p1">
<span class="pali m-text">Saṇḍāsena ca kese me,</span><br />
</p>
<p id="thi-ap21c37p2">
<span class="pali m-text">luñcitvā sabbaso tadā;</span><br />
</p>
<p id="thi-ap21c37p3">
<span class="pali m-text">Pabbajitvāna samayaṁ,</span><br />
</p>
<p id="thi-ap21c37p4">
<span class="pali m-text">ācikkhiṁsu nirantaraṁ.</span><br />
</p>
<p id="thi-ap21c38p1">
<span class="pali m-text">Tato taṁ uggahetvāhaṁ,</span><br />
</p>
<p id="thi-ap21c38p2">
<span class="pali m-text">nisīditvāna ekikā;</span><br />
</p>
<p id="thi-ap21c38p3">
<span class="pali m-text">Samayaṁ taṁ vicintesiṁ,</span><br />
</p>
<p id="thi-ap21c38p4">
<span class="pali m-text">suvāno mānusaṁ karaṁ.</span><br />
</p>
<p id="thi-ap21c39p1">
<span class="pali m-text">Chinnaṁ gayha samīpe me,</span><br />
</p>
<p id="thi-ap21c39p2">
<span class="pali m-text">pātayitvā apakkami;</span><br />
</p>
<p id="thi-ap21c39p3">
<span class="pali m-text">Disvā nimittamalabhiṁ,</span><br />
</p>
<p id="thi-ap21c39p4">
<span class="pali m-text">hatthaṁ taṁ puḷavākulaṁ.</span><br />
</p>
<p id="thi-ap21c40p1">
<span class="pali m-text">Tato uṭṭhāya saṁviggā,</span><br />
</p>
<p id="thi-ap21c40p2">
<span class="pali m-text">apucchiṁ sahadhammike;</span><br />
</p>
<p id="thi-ap21c40p3">
<span class="pali m-text">Te avocuṁ ‘vijānanti,</span><br />
</p>
<p id="thi-ap21c40p4">
<span class="pali m-text">taṁ atthaṁ sakyabhikkhavo’.</span><br />
</p>
<p id="thi-ap21c41p1">
<span class="pali m-text">Sāhaṁ tamatthaṁ pucchissaṁ,</span><br />
</p>
<p id="thi-ap21c41p2">
<span class="pali m-text">upetvā buddhasāvake;</span><br />
</p>
<p id="thi-ap21c41p3">
<span class="pali m-text">Te mamādāya gacchiṁsu,</span><br />
</p>
<p id="thi-ap21c41p4">
<span class="pali m-text">buddhaseṭṭhassa santikaṁ.</span><br />
</p>
<p id="thi-ap21c42p1">
<span class="pali m-text">So me dhammamadesesi,</span><br />
</p>
<p id="thi-ap21c42p2">
<span class="pali m-text">khandhāyatanadhātuyo;</span><br />
</p>
<p id="thi-ap21c42p3">
<span class="pali m-text">Asubhāniccadukkhāti,</span><br />
</p>
<p id="thi-ap21c42p4">
<span class="pali m-text">anattāti ca nāyako.</span><br />
</p>
<p id="thi-ap21c43p1">
<span class="pali m-text">Tassa dhammaṁ suṇitvāhaṁ,</span><br />
</p>
<p id="thi-ap21c43p2">
<span class="pali m-text">dhammacakkhuṁ visodhayiṁ;</span><br />
</p>
<p id="thi-ap21c43p3">
<span class="pali m-text">Tato viññātasaddhammā,</span><br />
</p>
<p id="thi-ap21c43p4">
<span class="pali m-text">pabbajjaṁ upasampadaṁ.</span><br />
</p>
<p id="thi-ap21c44p1">
<span class="pali m-text">Āyācito tadā āha,</span><br />
</p>
<p id="thi-ap21c44p2">
<span class="pali m-text">‘ehi bhadde’ti nāyako;</span><br />
</p>
<p id="thi-ap21c44p3">
<span class="pali m-text">Tadāhaṁ upasampannā,</span><br />
</p>
<p id="thi-ap21c44p4">
<span class="pali m-text">parittaṁ toyamaddasaṁ.</span><br />
</p>
<p id="thi-ap21c45p1">
<span class="pali m-text">Pādapakkhālanenāhaṁ,</span><br />
</p>
<p id="thi-ap21c45p2">
<span class="pali m-text">ñatvā saudayabbayaṁ;</span><br />
</p>
<p id="thi-ap21c45p3">
<span class="pali m-text">Tathā sabbepi saṅkhāre,</span><br />
</p>
<p id="thi-ap21c45p4">
<span class="pali m-text">īdisaṁ cintayiṁ tadā.</span><br />
</p>
<p id="thi-ap21c46p1">
<span class="pali m-text">Tato cittaṁ vimucci me,</span><br />
</p>
<p id="thi-ap21c46p2">
<span class="pali m-text">anupādāya sabbaso;</span><br />
</p>
<p id="thi-ap21c46p3">
<span class="pali m-text">Khippābhiññānamaggaṁ me,</span><br />
</p>
<p id="thi-ap21c46p4">
<span class="pali m-text">tadā paññāpayī jino.</span><br />
</p>
<p id="thi-ap21c47p1">
<span class="pali m-text">Iddhīsu ca vasī homi,</span><br />
</p>
<p id="thi-ap21c47p2">
<span class="pali m-text">dibbāya sotadhātuyā;</span><br />
</p>
<p id="thi-ap21c47p3">
<span class="pali m-text">Paracittāni jānāmi,</span><br />
</p>
<p id="thi-ap21c47p4">
<span class="pali m-text">satthusāsanakārikā.</span><br />
</p>
<p id="thi-ap21c48p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap21c48p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap21c48p3">
<span class="pali m-text">Khepetvā āsave sabbe,</span><br />
</p>
<p id="thi-ap21c48p4">
<span class="pali m-text">visuddhāsiṁ sunimmalā.</span><br />
</p>
<p id="thi-ap21c49p1">
<span class="pali m-text">Pariciṇṇo mayā satthā,</span><br />
</p>
<p id="thi-ap21c49p2">
<span class="pali m-text">kataṁ buddhassa sāsanaṁ;</span><br />
</p>
<p id="thi-ap21c49p3">
<span class="pali m-text">Ohito garuko bhāro,</span><br />
</p>
<p id="thi-ap21c49p4">
<span class="pali m-text">bhavanetti samūhatā.</span><br />
</p>
<p id="thi-ap21c50p1">
<span class="pali m-text">Yassatthāya pabbajitā,</span><br />
</p>
<p id="thi-ap21c50p2">
<span class="pali m-text">agārasmānagāriyaṁ;</span><br />
</p>
<p id="thi-ap21c50p3">
<span class="pali m-text">So me attho anuppatto,</span><br />
</p>
<p id="thi-ap21c50p4">
<span class="pali m-text">sabbasaṁyojanakkhayo.</span><br />
</p>
<p id="thi-ap21c51p1">
<span class="pali m-text">Atthadhammaniruttīsu,</span><br />
</p>
<p id="thi-ap21c51p2">
<span class="pali m-text">paṭibhāne tatheva ca;</span><br />
</p>
<p id="thi-ap21c51p3">
<span class="pali m-text">Ñāṇaṁ me vimalaṁ suddhaṁ,</span><br />
</p>
<p id="thi-ap21c51p4">
<span class="pali m-text">buddhaseṭṭhassa sāsane.</span><br />
</p>
<p id="thi-ap21c52p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap21c52p2">
<span class="pali m-text">bhavā sabbe samūhatā;</span><br />
</p>
<p id="thi-ap21c52p3">
<span class="pali m-text">Nāgīva bandhanaṁ chetvā,</span><br />
</p>
<p id="thi-ap21c52p4">
<span class="pali m-text">viharāmi anāsavā.</span><br />
</p>
<p id="thi-ap21c53p1">
<span class="pali m-text">Svāgataṁ vata me āsi,</span><br />
</p>
<p id="thi-ap21c53p2">
<span class="pali m-text">mama buddhassa santike;</span><br />
</p>
<p id="thi-ap21c53p3">
<span class="pali m-text">Tisso vijjā anuppattā,</span><br />
</p>
<p id="thi-ap21c53p4">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap21c54p1">
<span class="pali m-text">Paṭisambhidā catasso,</span><br />
</p>
<p id="thi-ap21c54p2">
<span class="pali m-text">vimokkhāpi ca aṭṭhime;</span><br />
</p>
<p id="thi-ap21c54p3">
<span class="pali m-text">Chaḷabhiññā sacchikatā,</span><br />
</p>
<p id="thi-ap21c54p4">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap21c55p1">
<span class="pali m-text">Itthaṁ sudaṁ bhaddākuṇḍalakesā bhikkhunī imā gāthāyo abhāsitthāti.</span><br />
</p>
<p id="thi-ap21c56p1">
<span class="pali m-text">Kuṇḍalakesātheriyāpadānaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0020.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0022.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>