<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn55 &raquo; Saṁyutta Nikāya 55.7 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0055p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn55-index.html">sn55</a> &raquo;
          </span>
          Saṁyutta Nikāya 55.7
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0055p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0055p0008.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 55.7</span></p>
<p id="sn55p7c0p2">
<span class="pali m-text">1. Veḷudvāravagga</span><br />
<span class="sujato m-text">1. At Bamboo Gate</span><br />
</p>
<section id="veludvareyyasutta">
<span id="sn55p7c0p3"></span><h2><span class="pali m-text">Veḷudvāreyyasutta</span></h2>
<p><span class="sujato m-text">The People of Bamboo Gate</span></p>
<p id="sn55p7c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="sn55p7c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena veḷudvāraṁ nāma kosalānaṁ brāhmaṇagāmo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Bamboo Gate.</span><br />
</p>
<p id="sn55p7c1p3">
<span class="pali m-text">Assosuṁ kho te veḷudvāreyyakā brāhmaṇagahapatikā:</span><br />
<span class="sujato m-text">The brahmins and householders of Bamboo Gate heard:</span><br />
</p>
<p id="sn55p7c1p4">
<span class="pali m-text">“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ veḷudvāraṁ anuppatto.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—has arrived at Bamboo Gate, together with a large Saṅgha of mendicants.</span><br />
</p>
<p id="sn55p7c1p5">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="sn55p7c1p6">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="sn55p7c1p7">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="sn55p7c1p8">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="sn55p7c1p9">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="sn55p7c2p1">
<span class="pali m-text">Atha kho te veḷudvāreyyakā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu. Appekacce bhagavatā saddhiṁ sammodiṁsu; sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Appekacce yena bhagavā tenañjaliṁ paṇāmetvā ekamantaṁ nisīdiṁsu. Appekacce bhagavato santike nāmagottaṁ sāvetvā ekamantaṁ nisīdiṁsu. Appekacce tuṇhībhūtā ekamantaṁ nisīdiṁsu. Ekamantaṁ nisinnā kho te veḷudvāreyyakā brāhmaṇagahapatikā bhagavantaṁ etadavocuṁ:</span><br />
<span class="sujato m-text">Then the brahmins and householders of Bamboo Gate went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Seated to one side they said to the Buddha:</span><br />
</p>
<p id="sn55p7c2p2">
<span class="pali m-text">“mayaṁ, bho gotama, evaṅkāmā evaṁchandā evaṁadhippāyā—</span><br />
<span class="sujato m-text">“Master Gotama, these are our wishes, desires, and hopes.</span><br />
</p>
<p id="sn55p7c2p3">
<span class="pali m-text">puttasambādhasayanaṁ ajjhāvaseyyāma, kāsikacandanaṁ paccanubhaveyyāma, mālāgandhavilepanaṁ dhāreyyāma, jātarūparajataṁ sādiyeyyāma, kāyassa bhedā paraṁ maraṇā sugatiṁ saggaṁ lokaṁ upapajjeyyāma.</span><br />
<span class="sujato m-text">We wish to live at home with our children; to use sandalwood imported from Kāsi; to wear garlands, perfumes, and makeup; and to accept gold and money. And when our body breaks up, after death, we wish to be reborn in a good place, a heavenly realm.</span><br />
</p>
<p id="sn55p7c2p4">
<span class="pali m-text">Tesaṁ no bhavaṁ gotamo amhākaṁ evaṅkāmānaṁ evaṁchandānaṁ evaṁadhippāyānaṁ tathā dhammaṁ desetu yathā mayaṁ puttasambādhasayanaṁ ajjhāvaseyyāma …pe… sugatiṁ saggaṁ lokaṁ upapajjeyyāmā”ti.</span><br />
<span class="sujato m-text">Given that we have such wishes, may the Buddha teach us the Dhamma so that we may achieve them.”</span><br />
</p>
<p id="sn55p7c3p1">
<span class="pali m-text">“Attupanāyikaṁ vo, gahapatayo, dhammapariyāyaṁ desessāmi.</span><br />
<span class="sujato m-text">“Householders, I will teach you an explanation of the Dhamma that applies to oneself.</span><br />
</p>
<p id="sn55p7c3p2">
<span class="pali m-text">Taṁ suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">Listen and pay close attention, I will speak.”</span><br />
</p>
<p id="sn55p7c3p3">
<span class="pali m-text">“Evaṁ, bho”ti kho te veḷudvāreyyakā brāhmaṇagahapatikā bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="sn55p7c3p4">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="sn55p7c4p1">
<span class="pali m-text">“Katamo ca, gahapatayo, attupanāyiko dhammapariyāyo?</span><br />
<span class="sujato m-text">“And what is the explanation of the Dhamma that applies to oneself?</span><br />
</p>
<p id="sn55p7c4p2">
<span class="pali m-text">Idha, gahapatayo, ariyasāvako iti paṭisañcikkhati:</span><br />
<span class="sujato m-text">It’s when a noble disciple reflects:</span><br />
</p>
<p id="sn55p7c4p3">
<span class="pali m-text">‘ahaṁ khosmi jīvitukāmo amaritukāmo sukhakāmo dukkhappaṭikūlo.</span><br />
<span class="sujato m-text">‘I want to live and don’t want to die; I want to be happy and recoil from pain.</span><br />
</p>
<p id="sn55p7c4p4">
<span class="pali m-text">Yo kho maṁ jīvitukāmaṁ amaritukāmaṁ sukhakāmaṁ dukkhappaṭikūlaṁ jīvitā voropeyya, na metaṁ assa piyaṁ manāpaṁ.</span><br />
<span class="sujato m-text">Since this is so, if someone were to take my life, I wouldn’t like that.</span><br />
</p>
<p id="sn55p7c4p5">
<span class="pali m-text">Ahañceva kho pana paraṁ jīvitukāmaṁ amaritukāmaṁ sukhakāmaṁ dukkhappaṭikūlaṁ jīvitā voropeyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But others also want to live and don’t want to die; they want to be happy and recoil from pain. So if I were to take the life of someone else, they wouldn’t like that either.</span><br />
</p>
<p id="sn55p7c4p6">
<span class="pali m-text">Yo kho myāyaṁ dhammo appiyo amanāpo, parassa peso dhammo appiyo amanāpo.</span><br />
<span class="sujato m-text">The thing that is disliked by me is also disliked by others.</span><br />
</p>
<p id="sn55p7c4p7">
<span class="pali m-text">Yo kho myāyaṁ dhammo appiyo amanāpo, kathāhaṁ paraṁ tena saṁyojeyyan’ti.</span><br />
<span class="sujato m-text">Since I dislike this thing, how can I inflict it on someone else?’</span><br />
</p>
<p id="sn55p7c4p8">
<span class="pali m-text">So iti paṭisaṅkhāya attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca vaṇṇaṁ bhāsati.</span><br />
<span class="sujato m-text">Reflecting in this way, they give up killing living creatures themselves. And they encourage others to give up killing living creatures, praising the giving up of killing living creatures.</span><br />
</p>
<p id="sn55p7c4p9">
<span class="pali m-text">Evamassāyaṁ kāyasamācāro tikoṭiparisuddho hoti.</span><br />
<span class="sujato m-text">So their bodily behavior is purified in three points.</span><br />
</p>
<p id="sn55p7c5p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c5p2">
<span class="pali m-text">‘yo kho me adinnaṁ theyyasaṅkhātaṁ ādiyeyya, na metaṁ assa piyaṁ manāpaṁ.</span><br />
<span class="sujato m-text">‘If someone were to steal from me, I wouldn’t like that.</span><br />
</p>
<p id="sn55p7c5p3">
<span class="pali m-text">Ahañceva kho pana parassa adinnaṁ theyyasaṅkhātaṁ ādiyeyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But if I were to steal from someone else, they wouldn’t like that either.</span><br />
</p>
<p id="sn55p7c5p4">
<span class="pali m-text">Yo kho myāyaṁ dhammo appiyo amanāpo, parassa peso dhammo appiyo amanāpo.</span><br />
<span class="sujato m-text">The thing that is disliked by me is also disliked by others.</span><br />
</p>
<p id="sn55p7c5p5">
<span class="pali m-text">Yo kho myāyaṁ dhammo appiyo amanāpo, kathāhaṁ paraṁ tena saṁyojeyyan’ti.</span><br />
<span class="sujato m-text">Since I dislike this thing, how can I inflict it on someone else?’</span><br />
</p>
<p id="sn55p7c5p6">
<span class="pali m-text">So iti paṭisaṅkhāya attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca vaṇṇaṁ bhāsati.</span><br />
<span class="sujato m-text">Reflecting in this way, they give up stealing themselves. And they encourage others to give up stealing, praising the giving up of stealing.</span><br />
</p>
<p id="sn55p7c5p7">
<span class="pali m-text">Evamassāyaṁ kāyasamācāro tikoṭiparisuddho hoti.</span><br />
<span class="sujato m-text">So their bodily behavior is purified in three points.</span><br />
</p>
<p id="sn55p7c6p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c6p2">
<span class="pali m-text">‘yo kho me dāresu cārittaṁ āpajjeyya, na metaṁ assa piyaṁ manāpaṁ.</span><br />
<span class="sujato m-text">‘If someone were to have sexual relations with my wives, I wouldn’t like it.</span><br />
</p>
<p id="sn55p7c6p3">
<span class="pali m-text">Ahañceva kho pana parassa dāresu cārittaṁ āpajjeyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But if I were to have sexual relations with someone else’s wives, he wouldn’t like that either.</span><br />
</p>
<p id="sn55p7c6p4">
<span class="pali m-text">Yo kho myāyaṁ dhammo appiyo amanāpo, parassa peso dhammo appiyo amanāpo.</span><br />
<span class="sujato m-text">The thing that is disliked by me is also disliked by others.</span><br />
</p>
<p id="sn55p7c6p5">
<span class="pali m-text">Yo kho myāyaṁ dhammo appiyo amanāpo, kathāhaṁ paraṁ tena saṁyojeyyan’ti.</span><br />
<span class="sujato m-text">Since I dislike this thing, how can I inflict it on others?’</span><br />
</p>
<p id="sn55p7c6p6">
<span class="pali m-text">So iti paṭisaṅkhāya attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti, kāmesumicchācārā veramaṇiyā ca vaṇṇaṁ bhāsati.</span><br />
<span class="sujato m-text">Reflecting in this way, they give up sexual misconduct themselves. And they encourage others to give up sexual misconduct, praising the giving up of sexual misconduct.</span><br />
</p>
<p id="sn55p7c6p7">
<span class="pali m-text">Evamassāyaṁ kāyasamācāro tikoṭiparisuddho hoti.</span><br />
<span class="sujato m-text">So their bodily behavior is purified in three points.</span><br />
</p>
<p id="sn55p7c7p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c7p2">
<span class="pali m-text">‘yo kho me musāvādena atthaṁ bhañjeyya, na metaṁ assa piyaṁ manāpaṁ.</span><br />
<span class="sujato m-text">‘If someone were to distort my meaning by lying, I wouldn’t like it.</span><br />
</p>
<p id="sn55p7c7p3">
<span class="pali m-text">Ahañceva kho pana parassa musāvādena atthaṁ bhañjeyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But if I were to distort someone else’s meaning by lying, they wouldn’t like it either.</span><br />
</p>
<p id="sn55p7c7p4">
<span class="pali m-text">Yo kho myāyaṁ dhammo appiyo amanāpo, parassa peso dhammo appiyo amanāpo.</span><br />
<span class="sujato m-text">The thing that is disliked by me is also disliked by someone else.</span><br />
</p>
<p id="sn55p7c7p5">
<span class="pali m-text">Yo kho myāyaṁ dhammo appiyo amanāpo, kathāhaṁ paraṁ tena saṁyojeyyan’ti.</span><br />
<span class="sujato m-text">Since I dislike this thing, how can I inflict it on others?’</span><br />
</p>
<p id="sn55p7c7p6">
<span class="pali m-text">So iti paṭisaṅkhāya attanā ca musāvādā paṭivirato hoti, parañca musāvādā veramaṇiyā samādapeti, musāvādā veramaṇiyā ca vaṇṇaṁ bhāsati.</span><br />
<span class="sujato m-text">Reflecting in this way, they give up lying themselves. And they encourage others to give up lying, praising the giving up of lying.</span><br />
</p>
<p id="sn55p7c7p7">
<span class="pali m-text">Evamassāyaṁ vacīsamācāro tikoṭiparisuddho hoti.</span><br />
<span class="sujato m-text">So their verbal behavior is purified in three points.</span><br />
</p>
<p id="sn55p7c8p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c8p2">
<span class="pali m-text">“yo kho maṁ pisuṇāya vācāya mitte bhindeyya, na metaṁ assa piyaṁ manāpaṁ.</span><br />
<span class="sujato m-text">‘If someone were to break me up from my friends by divisive speech, I wouldn’t like it.</span><br />
</p>
<p id="sn55p7c8p3">
<span class="pali m-text">Ahañceva kho pana paraṁ pisuṇāya vācāya mitte bhindeyyaṁ, parassapi taṁ assa appiyaṁ amanāpaṁ …pe…</span><br />
<span class="sujato m-text">But if I were to break someone else from their friends by divisive speech, they wouldn’t like it either. …’</span><br />
</p>
<p id="sn55p7c8p4">
<span class="pali m-text">evamassāyaṁ vacīsamācāro tikoṭiparisuddho hoti.</span><br />
<span class="sujato m-text">So their verbal behavior is purified in three points.</span><br />
</p>
<p id="sn55p7c9p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c9p2">
<span class="pali m-text">“yo kho maṁ pharusāya vācāya samudācareyya, na metaṁ assa piyaṁ manāpaṁ.</span><br />
<span class="sujato m-text">‘If someone were to attack me with harsh speech, I wouldn’t like it.</span><br />
</p>
<p id="sn55p7c9p3">
<span class="pali m-text">Ahañceva kho pana paraṁ pharusāya vācāya samudācareyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But if I were to attack someone else with harsh speech, they wouldn’t like it either. …’</span><br />
</p>
<p id="sn55p7c9p4">
<span class="pali m-text">Yo kho myāyaṁ dhammo …pe…</span><br />
</p>
<p id="sn55p7c9p5">
<span class="pali m-text">evamassāyaṁ vacīsamācāro tikoṭiparisuddho hoti.</span><br />
<span class="sujato m-text">So their verbal behavior is purified in three points.</span><br />
</p>
<p id="sn55p7c10p1">
<span class="pali m-text">Puna caparaṁ, gahapatayo, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects:</span><br />
</p>
<p id="sn55p7c10p2">
<span class="pali m-text">‘yo kho maṁ samphabhāsena samphappalāpabhāsena samudācareyya, na metaṁ assa piyaṁ manāpaṁ.</span><br />
<span class="sujato m-text">‘If someone were to annoy me by talking silliness and nonsense, I wouldn’t like it.</span><br />
</p>
<p id="sn55p7c10p3">
<span class="pali m-text">Ahañceva kho pana paraṁ samphabhāsena samphappalāpabhāsena samudācareyyaṁ, parassapi taṁ assa appiyaṁ amanāpaṁ.</span><br />
<span class="sujato m-text">But if I were to annoy someone else by talking silliness and nonsense, they wouldn’t like it either.’</span><br />
</p>
<p id="sn55p7c10p4">
<span class="pali m-text">Yo kho myāyaṁ dhammo appiyo amanāpo, parassa peso dhammo appiyo amanāpo.</span><br />
<span class="sujato m-text">The thing that is disliked by me is also disliked by another.</span><br />
</p>
<p id="sn55p7c10p5">
<span class="pali m-text">Yo kho myāyaṁ dhammo appiyo amanāpo, kathāhaṁ paraṁ tena saṁyojeyyan’ti.</span><br />
<span class="sujato m-text">Since I dislike this thing, how can I inflict it on another?’</span><br />
</p>
<p id="sn55p7c10p6">
<span class="pali m-text">So iti paṭisaṅkhāya attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca vaṇṇaṁ bhāsati.</span><br />
<span class="sujato m-text">Reflecting in this way, they give up talking nonsense themselves. And they encourage others to give up talking nonsense, praising the giving up of talking nonsense.</span><br />
</p>
<p id="sn55p7c10p7">
<span class="pali m-text">Evamassāyaṁ vacīsamācāro tikoṭiparisuddho hoti.</span><br />
<span class="sujato m-text">So their verbal behavior is purified in three points.</span><br />
</p>
<p id="sn55p7c11p1">
<span class="pali m-text">So buddhe aveccappasādena samannāgato hoti—</span><br />
<span class="sujato m-text">And they have experiential confidence in the Buddha …</span><br />
</p>
<p id="sn55p7c11p2">
<span class="pali m-text">itipi so bhagavā …pe… satthā devamanussānaṁ buddho bhagavāti;</span><br />
</p>
<p id="sn55p7c11p3">
<span class="pali m-text">dhamme …pe…</span><br />
<span class="sujato m-text">the teaching …</span><br />
</p>
<p id="sn55p7c11p4">
<span class="pali m-text">saṅghe aveccappasādena samannāgato hoti suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti.</span><br />
<span class="sujato m-text">the Saṅgha …</span><br />
</p>
<p id="sn55p7c11p5">
<span class="pali m-text">ariyakantehi sīlehi samannāgato hoti akhaṇḍehi …pe… samādhisaṁvattanikehi.</span><br />
<span class="sujato m-text">And they have the ethical conduct loved by the noble ones … leading to immersion.</span><br />
</p>
<p id="sn55p7c11p6">
<span class="pali m-text">Yato kho, gahapatayo, ariyasāvako imehi sattahi saddhammehi samannāgato hoti imehi catūhi ākaṅkhiyehi ṭhānehi, so ākaṅkhamāno attanāva attānaṁ byākareyya:</span><br />
<span class="sujato m-text">When a noble disciple has these seven good qualities and these four desirable states they may, if they wish, declare of themselves:</span><br />
</p>
<p id="sn55p7c11p7">
<span class="pali m-text">‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’”ti.</span><br />
<span class="sujato m-text">‘I’ve finished with rebirth in hell, the animal realm, and the ghost realm. I’ve finished with all places of loss, bad places, the underworld. I am a stream-enterer! I’m not liable to be reborn in the underworld, and am bound for awakening.’”</span><br />
</p>
<p id="sn55p7c12p1">
<span class="pali m-text">Evaṁ vutte, veḷudvāreyyakā brāhmaṇagahapatikā bhagavantaṁ etadavocuṁ:</span><br />
<span class="sujato m-text">When he had spoken, the brahmins and householders of Bamboo Gate said to the Buddha,</span><br />
</p>
<p id="sn55p7c12p2">
<span class="pali m-text">“abhikkantaṁ, bho gotama …pe…</span><br />
<span class="sujato m-text">“Excellent, Master Gotama! …</span><br />
</p>
<p id="sn55p7c12p3">
<span class="pali m-text">ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca.</span><br />
<span class="sujato m-text">We go for refuge to Master Gotama, to the teaching, and to the mendicant Saṅgha.</span><br />
</p>
<p id="sn55p7c12p4">
<span class="pali m-text">Upāsake no bhavaṁ gotamo dhāretu ajjatagge pāṇupete saraṇaṁ gate”ti.</span><br />
<span class="sujato m-text">From this day forth, may Master Gotama remember us as lay followers who have gone for refuge for life.”</span><br />
</p>
<p id="sn55p7c12p5">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0055p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0055p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>