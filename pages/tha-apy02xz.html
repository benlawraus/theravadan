<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy02xz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy02xz.html" />
  <meta property="og:description" content="Timiravagga 1. Timirapupphiyattheraapadāna “Candabhāgānadītīre, anusotaṁ vajāmahaṁ; Nisinnaṁ samaṇaṁ disvā, vippasannamanāvilaṁ. Tattha cittaṁ pasādetvā, evaṁ cintesahaṁ tadā; Tārayissati tiṇṇoyaṁ, dantoyaṁ damayissati. Assāsissati assattho, santo ca samayissati; Mocayissati mutto ca, nibbāpessati nibbuto. Evāhaṁ cintayitvāna, siddhatthassa mahesino; Gahetvā timirapupphaṁ, matthake okiriṁ ahaṁ. Añjaliṁ paggahetvāna, katvā ca naṁ padakkhiṇaṁ; Vanditvā satthuno …" />
  <meta name="twitter:description" content="Timiravagga 1. Timirapupphiyattheraapadāna “Candabhāgānadītīre, anusotaṁ vajāmahaṁ; Nisinnaṁ samaṇaṁ disvā, vippasannamanāvilaṁ. Tattha cittaṁ pasādetvā, evaṁ cintesahaṁ tadā; Tārayissati tiṇṇoyaṁ, dantoyaṁ damayissati. Assāsissati assattho, santo ca samayissati; Mocayissati mutto ca, nibbāpessati nibbuto. Evāhaṁ cintayitvāna, siddhatthassa mahesino; Gahetvā timirapupphaṁ, matthake okiriṁ ahaṁ. Añjaliṁ paggahetvāna, katvā ca naṁ padakkhiṇaṁ; Vanditvā satthuno …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="timiravagga">
<h2><a href="#timiravagga">Timiravagga</a></h2>
<section id="timirapupphiyattheraapadana">
<h3><a href="#timirapupphiyattheraapadana">1. Timirapupphiyattheraapadāna</a></h3>
<p id="tha-ap83c1p1">
<span class="m-text m-primary">“Candabhāgānadītīre,</span><br />
</p>
<p id="tha-ap83c1p2">
<span class="m-text m-primary">anusotaṁ vajāmahaṁ;</span><br />
</p>
<p id="tha-ap83c1p3">
<span class="m-text m-primary">Nisinnaṁ samaṇaṁ disvā,</span><br />
</p>
<p id="tha-ap83c1p4">
<span class="m-text m-primary">vippasannamanāvilaṁ.</span><br />
</p>
<p id="tha-ap83c2p1">
<span class="m-text m-primary">Tattha cittaṁ pasādetvā,</span><br />
</p>
<p id="tha-ap83c2p2">
<span class="m-text m-primary">evaṁ cintesahaṁ tadā;</span><br />
</p>
<p id="tha-ap83c2p3">
<span class="m-text m-primary">Tārayissati tiṇṇoyaṁ,</span><br />
</p>
<p id="tha-ap83c2p4">
<span class="m-text m-primary">dantoyaṁ damayissati.</span><br />
</p>
<p id="tha-ap83c3p1">
<span class="m-text m-primary">Assāsissati assattho,</span><br />
</p>
<p id="tha-ap83c3p2">
<span class="m-text m-primary">santo ca samayissati;</span><br />
</p>
<p id="tha-ap83c3p3">
<span class="m-text m-primary">Mocayissati mutto ca,</span><br />
</p>
<p id="tha-ap83c3p4">
<span class="m-text m-primary">nibbāpessati nibbuto.</span><br />
</p>
<p id="tha-ap83c4p1">
<span class="m-text m-primary">Evāhaṁ cintayitvāna,</span><br />
</p>
<p id="tha-ap83c4p2">
<span class="m-text m-primary">siddhatthassa mahesino;</span><br />
</p>
<p id="tha-ap83c4p3">
<span class="m-text m-primary">Gahetvā timirapupphaṁ,</span><br />
</p>
<p id="tha-ap83c4p4">
<span class="m-text m-primary">matthake okiriṁ ahaṁ.</span><br />
</p>
<p id="tha-ap83c5p1">
<span class="m-text m-primary">Añjaliṁ paggahetvāna,</span><br />
</p>
<p id="tha-ap83c5p2">
<span class="m-text m-primary">katvā ca naṁ padakkhiṇaṁ;</span><br />
</p>
<p id="tha-ap83c5p3">
<span class="m-text m-primary">Vanditvā satthuno pāde,</span><br />
</p>
<p id="tha-ap83c5p4">
<span class="m-text m-primary">pakkāmiṁ aparaṁ disaṁ.</span><br />
</p>
<p id="tha-ap83c6p1">
<span class="m-text m-primary">Aciraṁ gatamattaṁ maṁ,</span><br />
</p>
<p id="tha-ap83c6p2">
<span class="m-text m-primary">migarājā viheṭhayi;</span><br />
</p>
<p id="tha-ap83c6p3">
<span class="m-text m-primary">Papātamanugacchanto,</span><br />
</p>
<p id="tha-ap83c6p4">
<span class="m-text m-primary">tattheva papatiṁ ahaṁ.</span><br />
</p>
<p id="tha-ap83c7p1">
<span class="m-text m-primary">Catunnavutito kappe,</span><br />
</p>
<p id="tha-ap83c7p2">
<span class="m-text m-primary">yaṁ pupphamabhiropayiṁ;</span><br />
</p>
<p id="tha-ap83c7p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap83c7p4">
<span class="m-text m-primary">pupphapūjāyidaṁ phalaṁ.</span><br />
</p>
<p id="tha-ap83c8p1">
<span class="m-text m-primary">Chappaññāsamhi kappamhi,</span><br />
</p>
<p id="tha-ap83c8p2">
<span class="m-text m-primary">sattevāsuṁ mahāyasā;</span><br />
</p>
<p id="tha-ap83c8p3">
<span class="m-text m-primary">Sattaratanasampannā,</span><br />
</p>
<p id="tha-ap83c8p4">
<span class="m-text m-primary">cakkavattī mahabbalā.</span><br />
</p>
<p id="tha-ap83c9p1">
<span class="m-text m-primary">Paṭisambhidā catasso,</span><br />
</p>
<p id="tha-ap83c9p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap83c9p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap83c9p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap83c10p1">
<span class="m-text m-primary">Itthaṁ sudaṁ āyasmā timirapupphiyo thero imā gāthāyo abhāsitthāti.</span><br />
</p>
<p id="tha-ap83c11p1">
<span class="m-text m-primary">Timirapupphiyattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>