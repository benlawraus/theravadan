<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.60 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0060.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an10-index.html">an10</a> &raquo;
          </span>
          Aṅguttara Nikāya 10.60
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0059.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0061.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.60</span></p>
<p id="an10p60c0p2">
<span class="pali m-text">6. Sacittavagga</span><br />
<span class="sujato m-text">6. Your Own Mind</span><br />
</p>
<section id="girimanandasutta">
<span id="an10p60c0p3"></span><h2><span class="pali m-text">Girimānandasutta</span></h2>
<p><span class="sujato m-text">With Girimānanda</span></p>
<p id="an10p60c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an10p60c1p2">
<span class="pali m-text">Tena kho pana samayena āyasmā girimānando ābādhiko hoti dukkhito bāḷhagilāno.</span><br />
<span class="sujato m-text">Now at that time Venerable Girimānanda was sick, suffering, gravely ill.</span><br />
</p>
<p id="an10p60c1p3">
<span class="pali m-text">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="sujato m-text">Then Venerable Ānanda went up to the Buddha, bowed, sat down to one side, and said to him:</span><br />
</p>
<p id="an10p60c2p1">
<span class="pali m-text">“Āyasmā, bhante, girimānando ābādhiko hoti dukkhito bāḷhagilāno.</span><br />
<span class="sujato m-text">“Sir, Venerable Girimānanda is sick, suffering, gravely ill.</span><br />
</p>
<p id="an10p60c2p2">
<span class="pali m-text">Sādhu, bhante, bhagavā yenāyasmā girimānando tenupasaṅkamatu anukampaṁ upādāyā”ti.</span><br />
<span class="sujato m-text">Sir, please go to Venerable Girimānanda out of sympathy.”</span><br />
</p>
<p id="an10p60c2p3">
<span class="pali m-text">“Sace kho tvaṁ, ānanda, girimānandassa bhikkhuno dasa saññā bhāseyyāsi, ṭhānaṁ kho panetaṁ vijjati yaṁ girimānandassa bhikkhuno dasa saññā sutvā so ābādho ṭhānaso paṭippassambheyya.</span><br />
<span class="sujato m-text">“Ānanda, if you were to recite to the mendicant Girimānanda these ten perceptions, it’s possible that after hearing them his illness will die down on the spot.</span><br />
</p>
<p id="an10p60c3p1">
<span class="pali m-text">Katamā dasa?</span><br />
<span class="sujato m-text">What ten?</span><br />
</p>
<p id="an10p60c3p2">
<span class="pali m-text">Aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā, sabbaloke anabhiratasaññā, sabbasaṅkhāresu anicchāsaññā, ānāpānassati.</span><br />
<span class="sujato m-text">The perceptions of impermanence, not-self, ugliness, drawbacks, giving up, fading away, cessation, dissatisfaction with the whole world, impermanence of all conditions, and mindfulness of breathing.</span><br />
</p>
<p id="an10p60c4p1">
<span class="pali m-text">Katamā cānanda, aniccasaññā?</span><br />
<span class="sujato m-text">And what is the perception of impermanence?</span><br />
</p>
<p id="an10p60c4p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this:</span><br />
</p>
<p id="an10p60c4p3">
<span class="pali m-text">‘rūpaṁ aniccaṁ, vedanā aniccā, saññā aniccā, saṅkhārā aniccā, viññāṇaṁ aniccan’ti.</span><br />
<span class="sujato m-text">‘Form, feeling, perception, choices, and consciousness are impermanent.’</span><br />
</p>
<p id="an10p60c4p4">
<span class="pali m-text">Iti imesu pañcasu upādānakkhandhesu aniccānupassī viharati.</span><br />
<span class="sujato m-text">And so they meditate observing impermanence in the five grasping aggregates.</span><br />
</p>
<p id="an10p60c4p5">
<span class="pali m-text">Ayaṁ vuccatānanda, aniccasaññā.</span><br />
<span class="sujato m-text">This is called the perception of impermanence.</span><br />
</p>
<p id="an10p60c5p1">
<span class="pali m-text">Katamā cānanda, anattasaññā?</span><br />
<span class="sujato m-text">And what is the perception of not-self?</span><br />
</p>
<p id="an10p60c5p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this:</span><br />
</p>
<p id="an10p60c5p3">
<span class="pali m-text">‘cakkhu anattā, rūpā anattā, sotaṁ anattā, saddā anattā, ghānaṁ anattā, gandhā anattā, jivhā anattā, rasā anattā, kāyā anattā, phoṭṭhabbā anattā, mano anattā, dhammā anattā’ti.</span><br />
<span class="sujato m-text">‘The eye and sights, ear and sounds, nose and smells, tongue and tastes, body and touches, and mind and ideas are not-self.’</span><br />
</p>
<p id="an10p60c5p4">
<span class="pali m-text">Iti imesu chasu ajjhattikabāhiresu āyatanesu anattānupassī viharati.</span><br />
<span class="sujato m-text">And so they meditate observing not-self in the six interior and exterior sense fields.</span><br />
</p>
<p id="an10p60c5p5">
<span class="pali m-text">Ayaṁ vuccatānanda, anattasaññā.</span><br />
<span class="sujato m-text">This is called the perception of not-self.</span><br />
</p>
<p id="an10p60c6p1">
<span class="pali m-text">Katamā cānanda, asubhasaññā?</span><br />
<span class="sujato m-text">And what is the perception of ugliness?</span><br />
</p>
<p id="an10p60c6p2">
<span class="pali m-text">Idhānanda, bhikkhu imameva kāyaṁ uddhaṁ pādatalā adho kesamatthakā tacapariyantaṁ pūraṁ nānāppakārassa asucino paccavekkhati:</span><br />
<span class="sujato m-text">It’s when a mendicant examines their own body up from the soles of the feet and down from the tips of the hairs, wrapped in skin and full of many kinds of filth.</span><br />
</p>
<p id="an10p60c6p3">
<span class="pali m-text">‘atthi imasmiṁ kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ, hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ semhaṁ pubbo lohitaṁ sedo medo, assu vasā kheḷo siṅghāṇikā lasikā muttan’ti.</span><br />
<span class="sujato m-text">‘In this body there is head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces, bile, phlegm, pus, blood, sweat, fat, tears, grease, saliva, snot, synovial fluid, urine.’</span><br />
</p>
<p id="an10p60c6p4">
<span class="pali m-text">Iti imasmiṁ kāye asubhānupassī viharati.</span><br />
<span class="sujato m-text">And so they meditate observing ugliness in this body.</span><br />
</p>
<p id="an10p60c6p5">
<span class="pali m-text">Ayaṁ vuccatānanda, asubhasaññā.</span><br />
<span class="sujato m-text">This is called the perception of ugliness.</span><br />
</p>
<p id="an10p60c7p1">
<span class="pali m-text">Katamā cānanda, ādīnavasaññā?</span><br />
<span class="sujato m-text">And what is the perception of drawbacks?</span><br />
</p>
<p id="an10p60c7p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this:</span><br />
</p>
<p id="an10p60c7p3">
<span class="pali m-text">‘bahudukkho kho ayaṁ kāyo bahuādīnavo. Iti imasmiṁ kāye vividhā ābādhā uppajjanti, seyyathidaṁ—</span><br />
<span class="sujato m-text">‘This body has much suffering and many drawbacks. For this body is beset with many kinds of affliction, such as the following.</span><br />
</p>
<p id="an10p60c7p4">
<span class="pali m-text">cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo oṭṭharogo kāso sāso pināso ḍāho jaro kucchirogo mucchā pakkhandikā sūlā visūcikā kuṭṭhaṁ gaṇḍo kilāso soso apamāro daddu kaṇḍu kacchu nakhasā vitacchikā lohitaṁ pittaṁ madhumeho aṁsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā opakkamikā ābādhā kammavipākajā ābādhā sītaṁ uṇhaṁ jighacchā pipāsā uccāro passāvo’ti.</span><br />
<span class="sujato m-text">Diseases of the eye, inner ear, nose, tongue, body, head, outer ear, mouth, teeth, and lips. Cough, asthma, catarrh, inflammation, fever, stomach ache, fainting, dysentery, gastric pain, cholera, leprosy, boils, eczema, tuberculosis, epilepsy, herpes, itch, scabs, smallpox, scabies, hemorrhage, diabetes, piles, pimples, and ulcers. Afflictions stemming from disorders of bile, phlegm, wind, or their conjunction. Afflictions caused by change in weather, by not taking care of yourself, by overexertion, or as the result of past deeds. Cold, heat, hunger, thirst, defecation, and urination.’</span><br />
</p>
<p id="an10p60c7p5">
<span class="pali m-text">Iti imasmiṁ kāye ādīnavānupassī viharati.</span><br />
<span class="sujato m-text">And so they meditate observing drawbacks in this body.</span><br />
</p>
<p id="an10p60c7p6">
<span class="pali m-text">Ayaṁ vuccatānanda, ādīnavasaññā.</span><br />
<span class="sujato m-text">This is called the perception of drawbacks.</span><br />
</p>
<p id="an10p60c8p1">
<span class="pali m-text">Katamā cānanda, pahānasaññā?</span><br />
<span class="sujato m-text">And what is the perception of giving up?</span><br />
</p>
<p id="an10p60c8p2">
<span class="pali m-text">Idhānanda, bhikkhu uppannaṁ kāmavitakkaṁ nādhivāseti, pajahati, vinodeti, byantīkaroti, anabhāvaṁ gameti. Uppannaṁ byāpādavitakkaṁ nādhivāseti, pajahati, vinodeti, byantīkaroti, anabhāvaṁ gameti. Uppannaṁ vihiṁsāvitakkaṁ nādhivāseti, pajahati, vinodeti, byantīkaroti, anabhāvaṁ gameti. Uppannuppanne pāpake akusale dhamme nādhivāseti, pajahati, vinodeti, byantīkaroti, anabhāvaṁ gameti.</span><br />
<span class="sujato m-text">It’s when a mendicant doesn’t tolerate a sensual, malicious, or cruel thought that has arisen, and they don’t tolerate any bad, unskillful qualities that have arisen, but give them up, get rid of them, eliminate them, and obliterate them.</span><br />
</p>
<p id="an10p60c8p3">
<span class="pali m-text">Ayaṁ vuccatānanda, pahānasaññā.</span><br />
<span class="sujato m-text">This is called the perception of giving up.</span><br />
</p>
<p id="an10p60c9p1">
<span class="pali m-text">Katamā cānanda, virāgasaññā?</span><br />
<span class="sujato m-text">And what is the perception of fading away?</span><br />
</p>
<p id="an10p60c9p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this:</span><br />
</p>
<p id="an10p60c9p3">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhippaṭinissaggo taṇhākkhayo virāgo nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, extinguishment.’</span><br />
</p>
<p id="an10p60c9p4">
<span class="pali m-text">Ayaṁ vuccatānanda, virāgasaññā.</span><br />
<span class="sujato m-text">This is called the perception of fading away.</span><br />
</p>
<p id="an10p60c10p1">
<span class="pali m-text">Katamā cānanda, nirodhasaññā?</span><br />
<span class="sujato m-text">And what is the perception of cessation?</span><br />
</p>
<p id="an10p60c10p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this:</span><br />
</p>
<p id="an10p60c10p3">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhippaṭinissaggo taṇhākkhayo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, cessation, extinguishment.’</span><br />
</p>
<p id="an10p60c10p4">
<span class="pali m-text">Ayaṁ vuccatānanda, nirodhasaññā.</span><br />
<span class="sujato m-text">This is called the perception of cessation.</span><br />
</p>
<p id="an10p60c11p1">
<span class="pali m-text">Katamā cānanda, sabbaloke anabhiratasaññā?</span><br />
<span class="sujato m-text">And what is the perception of dissatisfaction with the whole world?</span><br />
</p>
<p id="an10p60c11p2">
<span class="pali m-text">Idhānanda, bhikkhu ye loke upādānā cetaso adhiṭṭhānābhinivesānusayā, te pajahanto viharati anupādiyanto.</span><br />
<span class="sujato m-text">It’s when a mendicant lives giving up and not grasping on to the attraction and grasping to the world, the mental fixation, insistence, and underlying tendencies.</span><br />
</p>
<p id="an10p60c11p3">
<span class="pali m-text">Ayaṁ vuccatānanda, sabbaloke anabhiratasaññā.</span><br />
<span class="sujato m-text">This is called the perception of dissatisfaction with the whole world.</span><br />
</p>
<p id="an10p60c12p1">
<span class="pali m-text">Katamā cānanda, sabbasaṅkhāresu anicchāsaññā?</span><br />
<span class="sujato m-text">And what is the perception of the impermanence of all conditions?</span><br />
</p>
<p id="an10p60c12p2">
<span class="pali m-text">Idhānanda, bhikkhu sabbasaṅkhāresu aṭṭīyati harāyati jigucchati.</span><br />
<span class="sujato m-text">It’s when a mendicant is horrified, repelled, and disgusted with all conditions.</span><br />
</p>
<p id="an10p60c12p3">
<span class="pali m-text">Ayaṁ vuccatānanda, sabbasaṅkhāresu anicchāsaññā.</span><br />
<span class="sujato m-text">This is called the perception of the impermanence of all conditions.</span><br />
</p>
<p id="an10p60c13p1">
<span class="pali m-text">Katamā cānanda, ānāpānassati?</span><br />
<span class="sujato m-text">And what is mindfulness of breathing?</span><br />
</p>
<p id="an10p60c13p2">
<span class="pali m-text">Idhānanda, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, sits down cross-legged, sets their body straight, and establishes mindfulness in their presence.</span><br />
</p>
<p id="an10p60c13p3">
<span class="pali m-text">So satova assasati satova passasati.</span><br />
<span class="sujato m-text">Just mindful, they breathe in. Mindful, they breathe out.</span><br />
</p>
<p id="an10p60c13p4">
<span class="pali m-text">Dīghaṁ vā assasanto ‘dīghaṁ assasāmī’ti pajānāti. Dīghaṁ vā passasanto ‘dīghaṁ passasāmī’ti pajānāti.</span><br />
<span class="sujato m-text">Breathing in heavily they know: ‘I’m breathing in heavily.’ Breathing out heavily they know: ‘I’m breathing out heavily.’</span><br />
</p>
<p id="an10p60c13p5">
<span class="pali m-text">Rassaṁ vā assasanto ‘rassaṁ assasāmī’ti pajānāti. Rassaṁ vā passasanto ‘rassaṁ passasāmī’ti pajānāti.</span><br />
<span class="sujato m-text">When breathing in lightly they know: ‘I’m breathing in lightly.’ Breathing out lightly they know: ‘I’m breathing out lightly.’</span><br />
</p>
<p id="an10p60c13p6">
<span class="pali m-text">‘Sabbakāyapaṭisaṁvedī assasissāmī’ti sikkhati. ‘Sabbakāyapaṭisaṁvedī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in experiencing the whole body.’ They practice like this: ‘I’ll breathe out experiencing the whole body.’</span><br />
</p>
<p id="an10p60c13p7">
<span class="pali m-text">‘Passambhayaṁ kāyasaṅkhāraṁ assasissāmī’ti sikkhati. ‘Passambhayaṁ kāyasaṅkhāraṁ passasissāmī’ti sikkhati.</span><br />
<span class="sujato m-text">They practice like this: ‘I’ll breathe in stilling the physical process.’ They practice like this: ‘I’ll breathe out stilling the physical process.’</span><br />
</p>
<p id="an10p60c13p8">
<span class="pali m-text">‘Pītipaṭisaṁvedī assasissāmī’ti sikkhati. ‘Pītipaṭisaṁvedī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in experiencing rapture.’ They practice like this: ‘I’ll breathe out experiencing rapture.’</span><br />
</p>
<p id="an10p60c13p9">
<span class="pali m-text">‘Sukhapaṭisaṁvedī assasissāmī’ti sikkhati. ‘Sukhapaṭisaṁvedī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in experiencing bliss.’ They practice like this: ‘I’ll breathe out experiencing bliss.’</span><br />
</p>
<p id="an10p60c13p10">
<span class="pali m-text">‘Cittasaṅkhārapaṭisaṁvedī assasissāmī’ti sikkhati. ‘Cittasaṅkhārapaṭisaṁvedī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in experiencing mental processes.’ They practice like this: ‘I’ll breathe out experiencing mental processes.’</span><br />
</p>
<p id="an10p60c13p11">
<span class="pali m-text">‘Passambhayaṁ cittasaṅkhāraṁ assasissāmī’ti sikkhati. ‘Passambhayaṁ cittasaṅkhāraṁ passasissāmī’ti sikkhati.</span><br />
<span class="sujato m-text">They practice like this: ‘I’ll breathe in stilling mental processes.’ They practice like this: ‘I’ll breathe out stilling mental processes.’</span><br />
</p>
<p id="an10p60c13p12">
<span class="pali m-text">‘Cittapaṭisaṁvedī assasissāmī’ti sikkhati. ‘Cittapaṭisaṁvedī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in experiencing the mind.’ They practice like this: ‘I’ll breathe out experiencing the mind.’</span><br />
</p>
<p id="an10p60c13p13">
<span class="pali m-text">Abhippamodayaṁ cittaṁ …pe…</span><br />
<span class="sujato m-text">They practice like this: ‘I’ll breathe in gladdening the mind.’ They practice like this: ‘I’ll breathe out gladdening the mind.’</span><br />
</p>
<p id="an10p60c13p14">
<span class="pali m-text">samādahaṁ cittaṁ …pe…</span><br />
<span class="sujato m-text">They practice like this: ‘I’ll breathe in immersing the mind in samādhi.’ They practice like this: ‘I’ll breathe out immersing the mind in samādhi.’</span><br />
</p>
<p id="an10p60c13p15">
<span class="pali m-text">vimocayaṁ cittaṁ …pe…</span><br />
<span class="sujato m-text">They practice like this: ‘I’ll breathe in freeing the mind.’ They practice like this: ‘I’ll breathe out freeing the mind.’</span><br />
</p>
<p id="an10p60c13p16">
<span class="pali m-text">aniccānupassī …pe…</span><br />
<span class="sujato m-text">They practice like this: ‘I’ll breathe in observing impermanence.’ They practice like this: ‘I’ll breathe out observing impermanence.’</span><br />
</p>
<p id="an10p60c13p17">
<span class="pali m-text">virāgānupassī …pe…</span><br />
<span class="sujato m-text">They practice like this: ‘I’ll breathe in observing fading away.’ They practice like this: ‘I’ll breathe out observing fading away.’</span><br />
</p>
<p id="an10p60c13p18">
<span class="pali m-text">nirodhānupassī …pe…</span><br />
<span class="sujato m-text">They practice like this: ‘I’ll breathe in observing cessation.’ They practice like this: ‘I’ll breathe out observing cessation.’</span><br />
</p>
<p id="an10p60c13p19">
<span class="pali m-text">‘paṭinissaggānupassī assasissāmī’ti sikkhati. ‘Paṭinissaggānupassī passasissāmī’ti sikkhati.</span><br />
<span class="sujato m-text">They practice like this: ‘I’ll breathe in observing letting go.’ They practice like this: ‘I’ll breathe out observing letting go.’</span><br />
</p>
<p id="an10p60c13p20">
<span class="pali m-text">Ayaṁ vuccatānanda, ānāpānassati.</span><br />
<span class="sujato m-text">This is called mindfulness of breathing.</span><br />
</p>
<p id="an10p60c14p1">
<span class="pali m-text">Sace kho tvaṁ, ānanda, girimānandassa bhikkhuno imā dasa saññā bhāseyyāsi, ṭhānaṁ kho panetaṁ vijjati yaṁ girimānandassa bhikkhuno imā dasa saññā sutvā so ābādho ṭhānaso paṭippassambheyyā”ti.</span><br />
<span class="sujato m-text">If you were to recite to the mendicant Girimānanda these ten perceptions, it’s possible that after hearing them his illness will die down on the spot.”</span><br />
</p>
<p id="an10p60c15p1">
<span class="pali m-text">Atha kho āyasmā ānando bhagavato santike imā dasa saññā uggahetvā yenāyasmā girimānando tenupasaṅkami; upasaṅkamitvā āyasmato girimānandassa imā dasa saññā abhāsi.</span><br />
<span class="sujato m-text">Then Ānanda, having learned these ten perceptions from the Buddha himself, went to Girimānanda and recited them.</span><br />
</p>
<p id="an10p60c15p2">
<span class="pali m-text">Atha kho āyasmato girimānandassa dasa saññā sutvā so ābādho ṭhānaso paṭippassambhi.</span><br />
<span class="sujato m-text">Then after Girimānanda heard these ten perceptions his illness died down on the spot.</span><br />
</p>
<p id="an10p60c15p3">
<span class="pali m-text">Vuṭṭhahi cāyasmā girimānando tamhā ābādhā. Tathā pahīno ca panāyasmato girimānandassa so ābādho ahosīti.</span><br />
<span class="sujato m-text">And that’s how he recovered from that illness.</span><br />
</p>
<p id="an10p60c15p4">
<span class="pali m-text">Dasamaṁ.</span><br />
</p>
<p id="an10p60c15p5">
<span class="pali m-text">Sacittavaggo paṭhamo.</span><br />
</p>
<p id="an10p60c16p0">
<span class="pali m-text">Tassuddānaṁ</span><br />
</p>
<p id="an10p60c16p1">
<span class="pali m-text">Sacittañca sāriputta,</span><br />
</p>
<p id="an10p60c16p2">
<span class="pali m-text">ṭhiti ca samathena ca;</span><br />
</p>
<p id="an10p60c16p3">
<span class="pali m-text">Parihāno ca dve saññā,</span><br />
</p>
<p id="an10p60c16p4">
<span class="pali m-text">mūlā pabbajitaṁ girīti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0059.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0061.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>