<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01gp006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 42" />
  <meta name="twitter:title" content="Saṁyutta Nikāya 42" />
  <meta property="og:url" content="https://theravadan.org/pages/sny01gp006z.html" />
  <meta property="og:description" content="Linked Discourses 42 1. Gāmaṇivagga 1. Chiefs 6. Asibandhakaputtasutta 6. With Asibandhaka’s Son Ekaṁ samayaṁ bhagavā nāḷandāyaṁ viharati pāvārikambavane. At one time the Buddha was staying near Nālandā in Pāvārika’s mango grove. Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamanta …" />
  <meta name="twitter:description" content="Linked Discourses 42 1. Gāmaṇivagga 1. Chiefs 6. Asibandhakaputtasutta 6. With Asibandhaka’s Son Ekaṁ samayaṁ bhagavā nāḷandāyaṁ viharati pāvārikambavane. At one time the Buddha was staying near Nālandā in Pāvārika’s mango grove. Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamanta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42
        </h1>
<!-- content -->
<p><span class="m-text">Linked Discourses 42</span></p>
<section id="gamanivagga">
<h2><a href="#gamanivagga">1. Gāmaṇivagga</a></h2>
<p><span class="m-text">1. Chiefs</span></p>
<section id="asibandhakaputtasutta">
<h3><a href="#asibandhakaputtasutta">6. Asibandhakaputtasutta</a></h3>
<p><span class="m-text">6. With Asibandhaka’s Son</span></p>
<p id="sn42p6c1p1">
<span class="m-text m-primary">Ekaṁ samayaṁ bhagavā nāḷandāyaṁ viharati pāvārikambavane.</span><br />
<span class="m-text">At one time the Buddha was staying near Nālandā in Pāvārika’s mango grove.</span><br />
</p>
<p id="sn42p6c1p2">
<span class="m-text m-primary">Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca:</span><br />
<span class="m-text">Then Asibandhaka’s son the chief went up to the Buddha, bowed, sat down to one side, and said to him:</span><br />
</p>
<p id="sn42p6c2p1">
<span class="m-text m-primary">“brāhmaṇā, bhante, pacchā bhūmakā kāmaṇḍalukā sevālamālikā udakorohakā aggiparicārakā.</span><br />
<span class="m-text">“Sir, there are western brahmins draped with moss who carry pitchers, immerse themselves in water, and serve the sacred flame.</span><br />
</p>
<p id="sn42p6c2p2">
<span class="m-text m-primary">Te mataṁ kālaṅkataṁ uyyāpenti nāma saññāpenti nāma saggaṁ nāma okkāmenti.</span><br />
<span class="m-text">When someone has passed away, they truly lift them up, raise them up, and guide them along to heaven.</span><br />
</p>
<p id="sn42p6c2p3">
<span class="m-text m-primary">Bhagavā pana, bhante, arahaṁ sammāsambuddho pahoti tathā kātuṁ yathā sabbo loko kāyassa bhedā paraṁ maraṇā sugatiṁ saggaṁ lokaṁ upapajjeyyā”ti?</span><br />
<span class="m-text">But what about the Blessed One, the perfected one, the fully awakened Buddha: is he able to ensure that the whole world will be reborn in a good place, a heavenly realm when their body breaks up, after death?”</span><br />
</p>
<p id="sn42p6c3p1">
<span class="m-text m-primary">“Tena hi, gāmaṇi, taññevettha paṭipucchissāmi. Yathā te khameyya tathā naṁ byākareyyāsīti.</span><br />
<span class="m-text">“Well then, chief, I’ll ask you about this in return, and you can answer as you like.</span><br />
</p>
<p id="sn42p6c4p1">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c4p2">
<span class="m-text m-primary">idhassa puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko.</span><br />
<span class="m-text">Take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view.</span><br />
</p>
<p id="sn42p6c4p3">
<span class="m-text m-primary">Tamenaṁ mahājanakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">And a large crowd comes together to offer up prayers and praise, circumambulating them with joined palms and saying:</span><br />
</p>
<p id="sn42p6c4p4">
<span class="m-text m-primary">‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.</span><br />
<span class="m-text">‘When this person’s body breaks up, after death, may they be reborn in a good place, a heavenly realm!’</span><br />
</p>
<p id="sn42p6c4p5">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c4p6">
<span class="m-text m-primary">api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā sugatiṁ saggaṁ lokaṁ upapajjeyyā”ti?</span><br />
<span class="m-text">Would that person be reborn in heaven because of their prayers?”</span><br />
</p>
<p id="sn42p6c4p7">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="sn42p6c5p1">
<span class="m-text m-primary">“Seyyathāpi, gāmaṇi, puriso mahatiṁ puthusilaṁ gambhīre udakarahade pakkhipeyya.</span><br />
<span class="m-text">“Chief, suppose a person were to throw a broad rock into a deep lake.</span><br />
</p>
<p id="sn42p6c5p2">
<span class="m-text m-primary">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">And a large crowd was to come together to offer up prayers and praise, circumambulating it with joined palms, and saying:</span><br />
</p>
<p id="sn42p6c5p3">
<span class="m-text m-primary">‘ummujja, bho puthusile, uplava, bho puthusile, thalamuplava, bho puthusile’ti.</span><br />
<span class="m-text">‘Rise, good rock! Float, good rock! Float to shore, good rock!’</span><br />
</p>
<p id="sn42p6c5p4">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c5p5">
<span class="m-text m-primary">api nu sā puthusilā mahato janakāyassa āyācanahetu vā thomanahetu vā pañjalikā anuparisakkanahetu vā ummujjeyya vā uplaveyya vā thalaṁ vā uplaveyyā”ti?</span><br />
<span class="m-text">Would that broad rock rise up or float because of their prayers?”</span><br />
</p>
<p id="sn42p6c5p6">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="sn42p6c5p7">
<span class="m-text m-primary">“Evameva kho, gāmaṇi, yo so puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko.</span><br />
<span class="m-text">“In the same way, take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view.</span><br />
</p>
<p id="sn42p6c5p8">
<span class="m-text m-primary">Kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">Even though a large crowd comes together to offer up prayers and praise …</span><br />
</p>
<p id="sn42p6c5p9">
<span class="m-text m-primary">‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti, atha kho so puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.</span><br />
<span class="m-text">when their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="sn42p6c6p1">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c6p2">
<span class="m-text m-primary">idhassa puriso pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko.</span><br />
<span class="m-text">Take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view.</span><br />
</p>
<p id="sn42p6c6p3">
<span class="m-text m-primary">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">And a large crowd comes together to offer up prayers and praise, circumambulating them with joined palms and saying:</span><br />
</p>
<p id="sn42p6c6p4">
<span class="m-text m-primary">‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti.</span><br />
<span class="m-text">‘When this person’s body breaks up, after death, may they be reborn in a place of loss, a bad place, the underworld, hell!’</span><br />
</p>
<p id="sn42p6c6p5">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c6p6">
<span class="m-text m-primary">api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyā”ti?</span><br />
<span class="m-text">Would that person be reborn in hell because of their prayers?”</span><br />
</p>
<p id="sn42p6c6p7">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="sn42p6c7p1">
<span class="m-text m-primary">“Seyyathāpi, gāmaṇi, puriso sappikumbhaṁ vā telakumbhaṁ vā gambhīre udakarahade ogāhetvā bhindeyya. Tatra yāssa sakkharā vā kaṭhalā vā sā adhogāmī assa; yañca khvassa tatra sappi vā telaṁ vā taṁ uddhaṁ gāmi assa.</span><br />
<span class="m-text">“Chief, suppose a person were to sink a pot of ghee or oil into a deep lake and break it open. Its shards and chips would sink down, while the ghee or oil in it would rise up.</span><br />
</p>
<p id="sn42p6c7p2">
<span class="m-text m-primary">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">And a large crowd was to come together to offer up prayers and praise, circumambulating it with joined palms and saying:</span><br />
</p>
<p id="sn42p6c7p3">
<span class="m-text m-primary">‘osīda, bho sappitela, saṁsīda, bho sappitela, adho gaccha, bho sappitelā’ti.</span><br />
<span class="m-text">‘Sink, good ghee or oil! Descend, good ghee or oil! Go down, good ghee or oil!”</span><br />
</p>
<p id="sn42p6c7p4">
<span class="m-text m-primary">Taṁ kiṁ maññasi, gāmaṇi,</span><br />
<span class="m-text">What do you think, chief?</span><br />
</p>
<p id="sn42p6c7p5">
<span class="m-text m-primary">api nu taṁ sappitelaṁ mahato janakāyassa āyācanahetu vā thomanahetu vā pañjalikā anuparisakkanahetu vā osīdeyya vā saṁsīdeyya vā adho vā gaccheyyā”ti?</span><br />
<span class="m-text">Would that ghee or oil sink and descend because of their prayers?”</span><br />
</p>
<p id="sn42p6c7p6">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="sn42p6c8p1">
<span class="m-text m-primary">“Evameva kho, gāmaṇi, yo so puriso pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu, abyāpannacitto, sammādiṭṭhiko,</span><br />
<span class="m-text">“In the same way, take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view.</span><br />
</p>
<p id="sn42p6c8p2">
<span class="m-text m-primary">kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="m-text">Even though a large crowd comes together to offer up prayers and praise …</span><br />
</p>
<p id="sn42p6c8p3">
<span class="m-text m-primary">‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti, atha kho so puriso kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.</span><br />
<span class="m-text">when their body breaks up, after death, they’re reborn in a good place, a heavenly realm.”</span><br />
</p>
<p id="sn42p6c8p4">
<span class="m-text m-primary">Evaṁ vutte, asibandhakaputto gāmaṇi bhagavantaṁ etadavoca:</span><br />
<span class="m-text">When he said this, Asibandhaka’s son the chief said to the Buddha,</span><br />
</p>
<p id="sn42p6c8p5">
<span class="m-text m-primary">“abhikkantaṁ, bhante …pe…</span><br />
<span class="m-text">“Excellent, sir! …</span><br />
</p>
<p id="sn42p6c8p6">
<span class="m-text m-primary">ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p6c8p7">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>