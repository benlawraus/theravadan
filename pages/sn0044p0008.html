<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn44 &raquo; Saṁyutta Nikāya 44.8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0044p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn44-index.html">sn44</a> &raquo;
          </span>
          Saṁyutta Nikāya 44.8
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0044p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0044p0009.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 44.8</span></p>
<p id="sn44p8c0p2">
<span class="pali m-text">1. Abyākatavagga</span><br />
<span class="sujato m-text">1. The Undeclared Points</span><br />
</p>
<section id="vacchagottasutta">
<span id="sn44p8c0p3"></span><h2><span class="pali m-text">Vacchagottasutta</span></h2>
<p><span class="sujato m-text">With Vacchagotta</span></p>
<p id="sn44p8c1p1">
<span class="pali m-text">Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the wanderer Vacchagotta went up to the Buddha and exchanged greetings with him.</span><br />
</p>
<p id="sn44p8c1p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side, and said to the Buddha:</span><br />
</p>
<p id="sn44p8c1p3">
<span class="pali m-text">“kiṁ nu kho, bho gotama, sassato loko”ti?</span><br />
<span class="sujato m-text">“Mister Gotama, is this right: ‘the cosmos is eternal’?”</span><br />
</p>
<p id="sn44p8c1p4">
<span class="pali m-text">“Abyākataṁ kho etaṁ, vaccha, mayā: ‘sassato loko’ti …pe….</span><br />
<span class="sujato m-text">“This has not been declared by me, Vaccha.” …</span><br />
</p>
<p id="sn44p8c1p5">
<span class="pali m-text">“Kiṁ pana, bho gotama, ‘neva hoti na na hoti tathāgato paraṁ maraṇā’”ti?</span><br />
<span class="sujato m-text">“Then is this right: ‘a realized one neither still exists nor no longer exists after death’?”</span><br />
</p>
<p id="sn44p8c1p6">
<span class="pali m-text">“Etampi kho, vaccha, abyākataṁ mayā:</span><br />
<span class="sujato m-text">“This too has not been declared by me.”</span><br />
</p>
<p id="sn44p8c1p7">
<span class="pali m-text">‘neva hoti na na hoti tathāgato paraṁ maraṇā’”ti.</span><br />
</p>
<p id="sn44p8c2p1">
<span class="pali m-text">“Ko nu kho, bho gotama, hetu, ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti:</span><br />
<span class="sujato m-text">“What’s the cause, Mister Gotama, what’s the reason why, when the wanderers of other religions are asked these questions, they declare one of these to be true?</span><br />
</p>
<p id="sn44p8c2p2">
<span class="pali m-text">‘sassato loko’ti vā …pe…</span><br />
</p>
<p id="sn44p8c2p3">
<span class="pali m-text">‘neva hoti na na hoti tathāgato paraṁ maraṇā’ti vā?</span><br />
</p>
<p id="sn44p8c2p4">
<span class="pali m-text">Ko pana, bho gotama, hetu, ko paccayo, yena bhoto gotamassa evaṁ puṭṭhassa na evaṁ veyyākaraṇaṁ hoti:</span><br />
<span class="sujato m-text">And what’s the reason why, when Mister Gotama is asked these questions, he does not declare one of these to be true?”</span><br />
</p>
<p id="sn44p8c2p5">
<span class="pali m-text">‘sassato loko’tipi …pe…</span><br />
</p>
<p id="sn44p8c2p6">
<span class="pali m-text">‘neva hoti na na hoti tathāgato paraṁ maraṇā’tipī”ti?</span><br />
</p>
<p id="sn44p8c3p1">
<span class="pali m-text">“Aññatitthiyā kho, vaccha, paribbājakā rūpaṁ attato samanupassanti, rūpavantaṁ vā attānaṁ, attani vā rūpaṁ, rūpasmiṁ vā attānaṁ.</span><br />
<span class="sujato m-text">“Vaccha, the wanderers of other religions regard form as self, self as having form, form in self, or self in form.</span><br />
</p>
<p id="sn44p8c3p2">
<span class="pali m-text">Vedanaṁ attato samanupassanti …pe…</span><br />
<span class="sujato m-text">They regard feeling …</span><br />
</p>
<p id="sn44p8c3p3">
<span class="pali m-text">saññaṁ …pe…</span><br />
<span class="sujato m-text">perception …</span><br />
</p>
<p id="sn44p8c3p4">
<span class="pali m-text">saṅkhāre …pe…</span><br />
<span class="sujato m-text">choices …</span><br />
</p>
<p id="sn44p8c3p5">
<span class="pali m-text">viññāṇaṁ attato samanupassanti, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.</span><br />
<span class="sujato m-text">consciousness as self, self as having consciousness, consciousness in self, or self in consciousness.</span><br />
</p>
<p id="sn44p8c3p6">
<span class="pali m-text">Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti:</span><br />
<span class="sujato m-text">That’s why they answer these questions when asked.</span><br />
</p>
<p id="sn44p8c3p7">
<span class="pali m-text">‘sassato loko’ti vā …pe…</span><br />
</p>
<p id="sn44p8c3p8">
<span class="pali m-text">‘neva hoti na na hoti tathāgato paraṁ maraṇā’ti vā.</span><br />
</p>
<p id="sn44p8c3p9">
<span class="pali m-text">Tathāgato ca kho, vaccha, arahaṁ sammāsambuddho na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ.</span><br />
<span class="sujato m-text">The Realized One doesn’t regard form as self, self as having form, form in self, or self in form.</span><br />
</p>
<p id="sn44p8c3p10">
<span class="pali m-text">Na vedanaṁ attato samanupassati …pe…</span><br />
<span class="sujato m-text">He doesn’t regard feeling …</span><br />
</p>
<p id="sn44p8c3p11">
<span class="pali m-text">na saññaṁ …pe…</span><br />
<span class="sujato m-text">perception …</span><br />
</p>
<p id="sn44p8c3p12">
<span class="pali m-text">na saṅkhāre …pe…</span><br />
<span class="sujato m-text">choices …</span><br />
</p>
<p id="sn44p8c3p13">
<span class="pali m-text">na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ.</span><br />
<span class="sujato m-text">consciousness as self, self as having consciousness, consciousness in self, or self in consciousness.</span><br />
</p>
<p id="sn44p8c3p14">
<span class="pali m-text">Tasmā tathāgatassa evaṁ puṭṭhassa na evaṁ veyyākaraṇaṁ hoti:</span><br />
<span class="sujato m-text">That’s why he doesn’t answer these questions when asked.”</span><br />
</p>
<p id="sn44p8c3p15">
<span class="pali m-text">‘sassato loko’tipi …pe…</span><br />
</p>
<p id="sn44p8c3p16">
<span class="pali m-text">‘neva hoti na na hoti tathāgato paraṁ maraṇā’tipī”ti.</span><br />
</p>
<p id="sn44p8c4p1">
<span class="pali m-text">Atha kho vacchagotto paribbājako uṭṭhāyāsanā yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṁ sammodi.</span><br />
<span class="sujato m-text">Then the wanderer Vacchagotta got up from his seat and went to Venerable Mahāmoggallāna, and exchanged greetings with him.</span><br />
</p>
<p id="sn44p8c4p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako āyasmantaṁ mahāmoggallānaṁ etadavoca:</span><br />
<span class="sujato m-text">When the greetings and polite conversation were over, he sat down to one side. He asked Mahāmoggallāna the same questions, and received the same answers.</span><br />
</p>
<p id="sn44p8c4p3">
<span class="pali m-text">“kiṁ nu kho, bho moggallāna, sassato loko”ti?</span><br />
</p>
<p id="sn44p8c4p4">
<span class="pali m-text">“Abyākataṁ kho etaṁ, vaccha, bhagavatā: ‘sassato loko’ti …pe….</span><br />
</p>
<p id="sn44p8c4p5">
<span class="pali m-text">“Kiṁ pana, bho moggallāna, ‘neva hoti na na hoti tathāgato paraṁ maraṇā’”ti?</span><br />
</p>
<p id="sn44p8c4p6">
<span class="pali m-text">“Etampi kho, vaccha, abyākataṁ bhagavatā:</span><br />
</p>
<p id="sn44p8c4p7">
<span class="pali m-text">‘neva hoti na na hoti tathāgato paraṁ maraṇā’”ti.</span><br />
</p>
<p id="sn44p8c5p1">
<span class="pali m-text">“Ko nu kho, bho moggallāna, hetu, ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti:</span><br />
</p>
<p id="sn44p8c5p2">
<span class="pali m-text">‘sassato loko’ti vā …pe…</span><br />
</p>
<p id="sn44p8c5p3">
<span class="pali m-text">‘neva hoti na na hoti tathāgato paraṁ maraṇā’ti vā?</span><br />
</p>
<p id="sn44p8c5p4">
<span class="pali m-text">Ko pana, bho moggallāna, hetu, ko paccayo yena samaṇassa gotamassa evaṁ puṭṭhassa na evaṁ veyyākaraṇaṁ hoti:</span><br />
</p>
<p id="sn44p8c5p5">
<span class="pali m-text">‘sassato loko’tipi …pe…</span><br />
</p>
<p id="sn44p8c5p6">
<span class="pali m-text">‘neva hoti na na hoti tathāgato paraṁ maraṇā’tipī”ti?</span><br />
</p>
<p id="sn44p8c6p1">
<span class="pali m-text">“Aññatitthiyā kho, vaccha, paribbājakā rūpaṁ attato samanupassanti, rūpavantaṁ vā attānaṁ, attani vā rūpaṁ, rūpasmiṁ vā attānaṁ.</span><br />
</p>
<p id="sn44p8c6p2">
<span class="pali m-text">Vedanaṁ attato samanupassanti …pe…</span><br />
</p>
<p id="sn44p8c6p3">
<span class="pali m-text">saññaṁ …pe…</span><br />
</p>
<p id="sn44p8c6p4">
<span class="pali m-text">saṅkhāre …pe…</span><br />
</p>
<p id="sn44p8c6p5">
<span class="pali m-text">viññāṇaṁ attato samanupassanti, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.</span><br />
</p>
<p id="sn44p8c6p6">
<span class="pali m-text">Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti:</span><br />
</p>
<p id="sn44p8c6p7">
<span class="pali m-text">‘sassato loko’ti vā …pe…</span><br />
</p>
<p id="sn44p8c6p8">
<span class="pali m-text">‘neva hoti na na hoti tathāgato paraṁ maraṇā’ti vā.</span><br />
</p>
<p id="sn44p8c6p9">
<span class="pali m-text">Tathāgato ca kho, vaccha, arahaṁ sammāsambuddho na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ.</span><br />
</p>
<p id="sn44p8c6p10">
<span class="pali m-text">Na vedanaṁ attato samanupassati …pe…</span><br />
</p>
<p id="sn44p8c6p11">
<span class="pali m-text">na saññaṁ …pe…</span><br />
</p>
<p id="sn44p8c6p12">
<span class="pali m-text">na saṅkhāre …pe…</span><br />
</p>
<p id="sn44p8c6p13">
<span class="pali m-text">na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ.</span><br />
</p>
<p id="sn44p8c6p14">
<span class="pali m-text">Tasmā tathāgatassa evaṁ puṭṭhassa na evaṁ veyyākaraṇaṁ hoti:</span><br />
</p>
<p id="sn44p8c6p15">
<span class="pali m-text">‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṁ jīvaṁ taṁ sarīran’tipi, ‘aññaṁ jīvaṁ aññaṁ sarīran’tipi, ‘hoti tathāgato paraṁ maraṇā’tipi, ‘na hoti tathāgato paraṁ maraṇā’tipi, ‘hoti ca na ca hoti tathāgato paraṁ maraṇā’tipi, ‘neva hoti na na hoti tathāgato paraṁ maraṇā’tipī”ti.</span><br />
</p>
<p id="sn44p8c7p1">
<span class="pali m-text">“Acchariyaṁ, bho moggallāna, abbhutaṁ, bho moggallāna.</span><br />
<span class="sujato m-text">He said, “It’s incredible, Mister Moggallāna, it’s amazing.</span><br />
</p>
<p id="sn44p8c7p2">
<span class="pali m-text">Yatra hi nāma satthu ca sāvakassa ca atthena attho byañjanena byañjanaṁ saṁsandissati, samessati, na virodhayissati, yadidaṁ aggapadasmiṁ.</span><br />
<span class="sujato m-text">How the meaning and the phrasing of the teacher and the disciple fit together and agree without contradiction when it comes to the chief matter!</span><br />
</p>
<p id="sn44p8c7p3">
<span class="pali m-text">Idānāhaṁ, bho moggallāna, samaṇaṁ gotamaṁ upasaṅkamitvā etamatthaṁ apucchiṁ.</span><br />
<span class="sujato m-text">Just now I went to the ascetic Gotama and asked him about this matter.</span><br />
</p>
<p id="sn44p8c7p4">
<span class="pali m-text">Samaṇopi me gotamo etehi padehi etehi byañjanehi etamatthaṁ byākāsi, seyyathāpi bhavaṁ moggallāno.</span><br />
<span class="sujato m-text">And he explained it to me with these words and phrases, just like Mister Moggallāna.</span><br />
</p>
<p id="sn44p8c7p5">
<span class="pali m-text">Acchariyaṁ, bho moggallāna, abbhutaṁ, bho moggallāna.</span><br />
<span class="sujato m-text">It’s incredible, Mister Moggallāna, it’s amazing!</span><br />
</p>
<p id="sn44p8c7p6">
<span class="pali m-text">Yatra hi nāma satthu ca sāvakassa ca atthena attho byañjanena byañjanaṁ saṁsandissati samessati na virodhayissati, yadidaṁ aggapadasmin”ti.</span><br />
<span class="sujato m-text">How the meaning and the phrasing of the teacher and the disciple fit together and agree without contradiction when it comes to the chief matter!”</span><br />
</p>
<p id="sn44p8c7p7">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0044p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0044p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>