<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0019.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0018.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0020.html">Next</a></div>
</div>
<p id="pv19c0p2">
<span class="pali m-text">Ubbarivagga</span><br />
</p>
<section id="dhanapalasetthipetavatthu">
<span id="pv19c0p3"></span><h2><span class="pali m-text">7. Dhanapālaseṭṭhipetavatthu</span></h2>
<p id="pv19c1p1">
<span class="pali m-text">“Naggo dubbaṇṇarūposi,</span><br />
</p>
<p id="pv19c1p2">
<span class="pali m-text">kiso dhamanisanthato;</span><br />
</p>
<p id="pv19c1p3">
<span class="pali m-text">Upphāsuliko kisiko,</span><br />
</p>
<p id="pv19c1p4">
<span class="pali m-text">ko nu tvamasi mārisa”.</span><br />
</p>
<p id="pv19c2p1">
<span class="pali m-text">“Ahaṁ bhadante petomhi,</span><br />
</p>
<p id="pv19c2p2">
<span class="pali m-text">duggato yamalokiko;</span><br />
</p>
<p id="pv19c2p3">
<span class="pali m-text">Pāpakammaṁ karitvāna,</span><br />
</p>
<p id="pv19c2p4">
<span class="pali m-text">petalokaṁ ito gato”.</span><br />
</p>
<p id="pv19c3p1">
<span class="pali m-text">“Kiṁ nu kāyena vācāya,</span><br />
</p>
<p id="pv19c3p2">
<span class="pali m-text">manasā dukkaṭaṁ kataṁ;</span><br />
</p>
<p id="pv19c3p3">
<span class="pali m-text">Kissa kammavipākena,</span><br />
</p>
<p id="pv19c3p4">
<span class="pali m-text">petalokaṁ ito gato”.</span><br />
</p>
<p id="pv19c4p1">
<span class="pali m-text">“Nagaraṁ atthi paṇṇānaṁ,</span><br />
</p>
<p id="pv19c4p2">
<span class="pali m-text">erakacchanti vissutaṁ;</span><br />
</p>
<p id="pv19c4p3">
<span class="pali m-text">Tattha seṭṭhi pure āsiṁ,</span><br />
</p>
<p id="pv19c4p4">
<span class="pali m-text">dhanapāloti maṁ vidū.</span><br />
</p>
<p id="pv19c5p1">
<span class="pali m-text">Asīti sakaṭavāhānaṁ,</span><br />
</p>
<p id="pv19c5p2">
<span class="pali m-text">hiraññassa ahosi me;</span><br />
</p>
<p id="pv19c5p3">
<span class="pali m-text">Pahūtaṁ me jātarūpaṁ,</span><br />
</p>
<p id="pv19c5p4">
<span class="pali m-text">muttā veḷuriyā bahū.</span><br />
</p>
<p id="pv19c6p1">
<span class="pali m-text">Tāva mahaddhanassāpi,</span><br />
</p>
<p id="pv19c6p2">
<span class="pali m-text">na me dātuṁ piyaṁ ahu;</span><br />
</p>
<p id="pv19c6p3">
<span class="pali m-text">Pidahitvā dvāraṁ bhuñjiṁ,</span><br />
</p>
<p id="pv19c6p4">
<span class="pali m-text">mā maṁ yācanakāddasuṁ.</span><br />
</p>
<p id="pv19c7p1">
<span class="pali m-text">Assaddho maccharī cāsiṁ,</span><br />
</p>
<p id="pv19c7p2">
<span class="pali m-text">kadariyo paribhāsako;</span><br />
</p>
<p id="pv19c7p3">
<span class="pali m-text">Dadantānaṁ karontānaṁ,</span><br />
</p>
<p id="pv19c7p4">
<span class="pali m-text">vārayissaṁ bahū jane.</span><br />
</p>
<p id="pv19c8p1">
<span class="pali m-text">Vipāko natthi dānassa,</span><br />
</p>
<p id="pv19c8p2">
<span class="pali m-text">saṁyamassa kuto phalaṁ;</span><br />
</p>
<p id="pv19c8p3">
<span class="pali m-text">Pokkharaññodapānāni,</span><br />
</p>
<p id="pv19c8p4">
<span class="pali m-text">ārāmāni ca ropite;</span><br />
</p>
<p id="pv19c8p5">
<span class="pali m-text">Papāyo ca vināsesiṁ,</span><br />
</p>
<p id="pv19c8p6">
<span class="pali m-text">dugge saṅkamanāni ca.</span><br />
</p>
<p id="pv19c9p1">
<span class="pali m-text">Svāhaṁ akatakalyāṇo,</span><br />
</p>
<p id="pv19c9p2">
<span class="pali m-text">katapāpo tato cuto;</span><br />
</p>
<p id="pv19c9p3">
<span class="pali m-text">Upapanno pettivisayaṁ,</span><br />
</p>
<p id="pv19c9p4">
<span class="pali m-text">khuppipāsasamappito.</span><br />
</p>
<p id="pv19c10p1">
<span class="pali m-text">Pañcapaṇṇāsavassāni,</span><br />
</p>
<p id="pv19c10p2">
<span class="pali m-text">yato kālaṅkato ahaṁ;</span><br />
</p>
<p id="pv19c10p3">
<span class="pali m-text">Nābhijānāmi bhuttaṁ vā,</span><br />
</p>
<p id="pv19c10p4">
<span class="pali m-text">pītaṁ vā pana pāniyaṁ.</span><br />
</p>
<p id="pv19c11p1">
<span class="pali m-text">Yo saṁyamo so vināso,</span><br />
</p>
<p id="pv19c11p2">
<span class="pali m-text">yo vināso so saṁyamo;</span><br />
</p>
<p id="pv19c11p3">
<span class="pali m-text">Petā hi kira jānanti,</span><br />
</p>
<p id="pv19c11p4">
<span class="pali m-text">yo saṁyamo so vināso.</span><br />
</p>
<p id="pv19c12p1">
<span class="pali m-text">Ahaṁ pure saṁyamissaṁ,</span><br />
</p>
<p id="pv19c12p2">
<span class="pali m-text">nādāsiṁ bahuke dhane;</span><br />
</p>
<p id="pv19c12p3">
<span class="pali m-text">Santesu deyyadhammesu,</span><br />
</p>
<p id="pv19c12p4">
<span class="pali m-text">dīpaṁ nākāsimattano;</span><br />
</p>
<p id="pv19c12p5">
<span class="pali m-text">Svāhaṁ pacchānutappāmi,</span><br />
</p>
<p id="pv19c12p6">
<span class="pali m-text">attakammaphalūpago.</span><br />
</p>
<p id="pv19c13p1">
<span class="pali m-text">Uddhaṁ catūhi māsehi,</span><br />
</p>
<p id="pv19c13p2">
<span class="pali m-text">kālaṅkiriyā bhavissati;</span><br />
</p>
<p id="pv19c13p3">
<span class="pali m-text">Ekantakaṭukaṁ ghoraṁ,</span><br />
</p>
<p id="pv19c13p4">
<span class="pali m-text">nirayaṁ papatissahaṁ.</span><br />
</p>
<p id="pv19c14p1">
<span class="pali m-text">Catukkaṇṇaṁ catudvāraṁ,</span><br />
</p>
<p id="pv19c14p2">
<span class="pali m-text">vibhattaṁ bhāgaso mitaṁ;</span><br />
</p>
<p id="pv19c14p3">
<span class="pali m-text">Ayopākārapariyantaṁ,</span><br />
</p>
<p id="pv19c14p4">
<span class="pali m-text">ayasā paṭikujjitaṁ.</span><br />
</p>
<p id="pv19c15p1">
<span class="pali m-text">Tassa ayomayā bhūmi,</span><br />
</p>
<p id="pv19c15p2">
<span class="pali m-text">jalitā tejasā yutā;</span><br />
</p>
<p id="pv19c15p3">
<span class="pali m-text">Samantā yojanasataṁ,</span><br />
</p>
<p id="pv19c15p4">
<span class="pali m-text">pharitvā tiṭṭhati sabbadā.</span><br />
</p>
<p id="pv19c16p1">
<span class="pali m-text">Tatthāhaṁ dīghamaddhānaṁ,</span><br />
</p>
<p id="pv19c16p2">
<span class="pali m-text">Dukkhaṁ vedissa vedanaṁ;</span><br />
</p>
<p id="pv19c16p3">
<span class="pali m-text">Phalaṁ pāpassa kammassa,</span><br />
</p>
<p id="pv19c16p4">
<span class="pali m-text">Tasmā socāmahaṁ bhusaṁ.</span><br />
</p>
<p id="pv19c17p1">
<span class="pali m-text">Taṁ vo vadāmi bhaddaṁ vo,</span><br />
</p>
<p id="pv19c17p2">
<span class="pali m-text">yāvantettha samāgatā;</span><br />
</p>
<p id="pv19c17p3">
<span class="pali m-text">Mākattha pāpakaṁ kammaṁ,</span><br />
</p>
<p id="pv19c17p4">
<span class="pali m-text">āvi vā yadi vā raho.</span><br />
</p>
<p id="pv19c18p1">
<span class="pali m-text">Sace taṁ pāpakaṁ kammaṁ,</span><br />
</p>
<p id="pv19c18p2">
<span class="pali m-text">karissatha karotha vā;</span><br />
</p>
<p id="pv19c18p3">
<span class="pali m-text">Na vo dukkhā pamutyatthi,</span><br />
</p>
<p id="pv19c18p4">
<span class="pali m-text">uppaccāpi palāyataṁ.</span><br />
</p>
<p id="pv19c19p1">
<span class="pali m-text">Matteyyā hotha petteyyā,</span><br />
</p>
<p id="pv19c19p2">
<span class="pali m-text">kule jeṭṭhāpacāyikā;</span><br />
</p>
<p id="pv19c19p3">
<span class="pali m-text">Sāmaññā hotha brahmaññā,</span><br />
</p>
<p id="pv19c19p4">
<span class="pali m-text">evaṁ saggaṁ gamissathā”ti.</span><br />
</p>
<p id="pv19c20p1">
<span class="pali m-text">Dhanapālaseṭṭhipetavatthu sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0018.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0020.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>