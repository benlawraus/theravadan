<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya2 &raquo; 2 Khandhayamaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ya002p002p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="2 Khandhayamaka" />
  <meta name="twitter:title" content="2 Khandhayamaka" />
  <meta property="og:url" content="https://theravadan.org/pages/ya002p002p002z.html" />
  <meta property="og:description" content="2.2 Pavattivāra 2.2.2. Nirodhavāra 2.2.2.1 Paccuppannavāra 2.2.2.1.1. Anulomapuggala Yassa rūpakkhandho nirujjhati tassa vedanākkhandho nirujjhatīti? Asaññasattā cavantānaṁ tesaṁ rūpakkhandho nirujjhati, no ca tesaṁ vedanākkhandho nirujjhati. Pañcavokārā cavantānaṁ tesaṁ rūpakkhandho ca nirujjhati vedanākkhandho ca nirujjhati. Yassa vā pana vedanākkhandho nirujjhati tassa rūpakkhandho …" />
  <meta name="twitter:description" content="2.2 Pavattivāra 2.2.2. Nirodhavāra 2.2.2.1 Paccuppannavāra 2.2.2.1.1. Anulomapuggala Yassa rūpakkhandho nirujjhati tassa vedanākkhandho nirujjhatīti? Asaññasattā cavantānaṁ tesaṁ rūpakkhandho nirujjhati, no ca tesaṁ vedanākkhandho nirujjhati. Pañcavokārā cavantānaṁ tesaṁ rūpakkhandho ca nirujjhati vedanākkhandho ca nirujjhati. Yassa vā pana vedanākkhandho nirujjhati tassa rūpakkhandho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-ya-index.html">ya</a> &raquo;
            <a href="https://theravadan.org/pages/ms-abhidhamma-ya-ya2-index.html">ya2</a> &raquo;
          </span>
          2 Khandhayamaka
        </h1>
<!-- content -->
<section id="pavattivara">
<h2><a href="#pavattivara">2.2 Pavattivāra</a></h2>
<section id="nirodhavara">
<h3><a href="#nirodhavara">2.2.2. Nirodhavāra</a></h3>
<section id="paccuppannavara">
<h4><a href="#paccuppannavara">2.2.2.1 Paccuppannavāra</a></h4>
<section id="anulomapuggala">
<h5><a href="#anulomapuggala">2.2.2.1.1. Anulomapuggala</a></h5>
<p id="ya2p2p2c1p1">
<span class="m-text m-primary">Yassa rūpakkhandho nirujjhati tassa vedanākkhandho nirujjhatīti?</span><br />
</p>
<p id="ya2p2p2c2p1">
<span class="m-text m-primary">Asaññasattā cavantānaṁ tesaṁ rūpakkhandho nirujjhati, no ca tesaṁ vedanākkhandho nirujjhati. Pañcavokārā cavantānaṁ tesaṁ rūpakkhandho ca nirujjhati vedanākkhandho ca nirujjhati.</span><br />
</p>
<p id="ya2p2p2c3p1">
<span class="m-text m-primary">Yassa vā pana vedanākkhandho nirujjhati tassa rūpakkhandho nirujjhatīti?</span><br />
</p>
<p id="ya2p2p2c4p1">
<span class="m-text m-primary">Arūpā cavantānaṁ tesaṁ vedanākkhandho nirujjhati, no ca tesaṁ rūpakkhandho nirujjhati. Pañcavokārā cavantānaṁ tesaṁ vedanākkhandho ca nirujjhati rūpakkhandho ca nirujjhati.</span><br />
</p>
<p id="ya2p2p2c5p0">
<span class="m-text m-primary">2.2.2.1.2. Anulomaokāsa</span><br />
</p>
<p id="ya2p2p2c5p1">
<span class="m-text m-primary">Yattha rūpakkhandho nirujjhati tattha vedanākkhandho nirujjhatīti?</span><br />
</p>
<p id="ya2p2p2c6p1">
<span class="m-text m-primary">Asaññasatte tattha rūpakkhandho nirujjhati, no ca tattha vedanākkhandho nirujjhati. Pañcavokāre tattha rūpakkhandho ca nirujjhati vedanākkhandho ca nirujjhati.</span><br />
</p>
<p id="ya2p2p2c7p1">
<span class="m-text m-primary">Yattha vā pana vedanākkhandho nirujjhati tattha rūpakkhandho nirujjhatīti?</span><br />
</p>
<p id="ya2p2p2c8p1">
<span class="m-text m-primary">Arūpe tattha vedanākkhandho nirujjhati, no ca tattha rūpakkhandho nirujjhati. Pañcavokāre tattha vedanākkhandho ca nirujjhati rūpakkhandho ca nirujjhati.</span><br />
</p>
<p id="ya2p2p2c9p0">
<span class="m-text m-primary">2.2.2.1.3. Anulomapuggalokāsa</span><br />
</p>
<p id="ya2p2p2c9p1">
<span class="m-text m-primary">Yassa yattha rūpakkhandho nirujjhati tassa tattha vedanākkhandho nirujjhatīti?</span><br />
</p>
<p id="ya2p2p2c10p1">
<span class="m-text m-primary">Asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhati. Pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhati.</span><br />
</p>
<p id="ya2p2p2c11p1">
<span class="m-text m-primary">Yassa vā pana yattha vedanākkhandho nirujjhati tassa tattha rūpakkhandho nirujjhatīti?</span><br />
</p>
<p id="ya2p2p2c12p1">
<span class="m-text m-primary">Arūpā cavantānaṁ tesaṁ tattha vedanākkhandho nirujjhati, no ca tesaṁ tattha rūpakkhandho nirujjhati. Pañcavokārā cavantānaṁ tesaṁ tattha vedanākkhandho ca nirujjhati rūpakkhandho ca nirujjhati.</span><br />
</p>
<p id="ya2p2p2c13p0">
<span class="m-text m-primary">2.2.2.1.4. Paccanīkapuggala</span><br />
</p>
<p id="ya2p2p2c13p1">
<span class="m-text m-primary">Yassa rūpakkhandho na nirujjhati tassa vedanākkhandho na nirujjhatīti?</span><br />
</p>
<p id="ya2p2p2c14p1">
<span class="m-text m-primary">Arūpā cavantānaṁ tesaṁ rūpakkhandho na nirujjhati, no ca tesaṁ vedanākkhandho na nirujjhati. Sabbesaṁ upapajjantānaṁ tesaṁ rūpakkhandho ca na nirujjhati vedanākkhandho ca na nirujjhati.</span><br />
</p>
<p id="ya2p2p2c15p1">
<span class="m-text m-primary">Yassa vā pana vedanākkhandho na nirujjhati tassa rūpakkhandho na nirujjhatīti?</span><br />
</p>
<p id="ya2p2p2c16p1">
<span class="m-text m-primary">Asaññasattā cavantānaṁ tesaṁ vedanākkhandho na nirujjhati, no ca tesaṁ rūpakkhandho na nirujjhati. Sabbesaṁ upapajjantānaṁ tesaṁ vedanākkhandho ca na nirujjhati rūpakkhandho ca na nirujjhati.</span><br />
</p>
<p id="ya2p2p2c17p0">
<span class="m-text m-primary">2.2.2.1.5. Paccanīkaokāsa</span><br />
</p>
<p id="ya2p2p2c17p1">
<span class="m-text m-primary">Yattha rūpakkhandho na nirujjhati tattha vedanākkhandho na nirujjhatīti? Nirujjhati.</span><br />
</p>
<p id="ya2p2p2c18p1">
<span class="m-text m-primary">Yattha vā pana vedanākkhandho na nirujjhati tattha rūpakkhandho na nirujjhatīti? Nirujjhati.</span><br />
</p>
<p id="ya2p2p2c19p0">
<span class="m-text m-primary">2.2.2.1.6. Paccanīkapuggalokāsa</span><br />
</p>
<p id="ya2p2p2c19p1">
<span class="m-text m-primary">Yassa yattha rūpakkhandho na nirujjhati tassa tattha vedanākkhandho na nirujjhatīti?</span><br />
</p>
<p id="ya2p2p2c20p1">
<span class="m-text m-primary">Arūpā cavantānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhati. Sabbesaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhati.</span><br />
</p>
<p id="ya2p2p2c21p1">
<span class="m-text m-primary">Yassa vā pana yattha vedanākkhandho na nirujjhati tassa tattha rūpakkhandho na nirujjhatīti?</span><br />
</p>
<p id="ya2p2p2c22p1">
<span class="m-text m-primary">Asaññasattā cavantānaṁ tesaṁ tattha vedanākkhandho na nirujjhati, no ca tesaṁ tattha rūpakkhandho na nirujjhati. Sabbesaṁ upapajjantānaṁ tesaṁ tattha vedanākkhandho ca na nirujjhati rūpakkhandho ca na nirujjhati.</span><br />
</p>
<p id="ya2p2p2c23p0p1">
<span class="m-text m-primary">2.2.2.2. Atītavāra</span><br />
</p>
<p id="ya2p2p2c23p0p2">
<span class="m-text m-primary">2.2.2.2.1. Anulomapuggala</span><br />
</p>
<p id="ya2p2p2c23p1">
<span class="m-text m-primary">Yassa rūpakkhandho nirujjhittha tassa vedanākkhandho nirujjhitthāti? Āmantā.</span><br />
</p>
<p id="ya2p2p2c24p1">
<span class="m-text m-primary">Yassa vā pana vedanākkhandho nirujjhittha tassa rūpakkhandho nirujjhitthāti? Āmantā.</span><br />
</p>
<p id="ya2p2p2c25p0">
<span class="m-text m-primary">2.2.2.2.2. Anulomaokāsa</span><br />
</p>
<p id="ya2p2p2c25p1">
<span class="m-text m-primary">Yattha rūpakkhandho nirujjhittha tattha vedanākkhandho nirujjhitthāti?</span><br />
</p>
<p id="ya2p2p2c26p1">
<span class="m-text m-primary">Asaññasatte tattha rūpakkhandho nirujjhittha, no ca tattha vedanākkhandho nirujjhittha. Pañcavokāre tattha rūpakkhandho ca nirujjhittha vedanākkhandho ca nirujjhittha.</span><br />
</p>
<p id="ya2p2p2c27p1">
<span class="m-text m-primary">Yattha vā pana vedanākkhandho nirujjhittha tattha rūpakkhandho nirujjhitthāti?</span><br />
</p>
<p id="ya2p2p2c28p1">
<span class="m-text m-primary">Arūpe tattha vedanākkhandho nirujjhittha, no ca tattha rūpakkhandho nirujjhittha. Pañcavokāre tattha vedanākkhandho ca nirujjhittha rūpakkhandho ca nirujjhittha.</span><br />
</p>
<p id="ya2p2p2c29p0">
<span class="m-text m-primary">2.2.2.2.3. Anulomapuggalokāsa</span><br />
</p>
<p id="ya2p2p2c29p1">
<span class="m-text m-primary">Yassa yattha rūpakkhandho nirujjhittha tassa tattha vedanākkhandho nirujjhitthāti?</span><br />
</p>
<p id="ya2p2p2c30p1">
<span class="m-text m-primary">Asaññasattānaṁ tesaṁ tattha rūpakkhandho nirujjhittha, no ca tesaṁ tattha vedanākkhandho nirujjhittha. Pañcavokārānaṁ tesaṁ tattha rūpakkhandho ca nirujjhittha vedanākkhandho ca nirujjhittha.</span><br />
</p>
<p id="ya2p2p2c31p1">
<span class="m-text m-primary">Yassa vā pana yattha vedanākkhandho nirujjhittha tassa tattha rūpakkhandho nirujjhitthāti?</span><br />
</p>
<p id="ya2p2p2c32p1">
<span class="m-text m-primary">Arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho nirujjhittha. Pañcavokārānaṁ tesaṁ tattha vedanākkhandho ca nirujjhittha rūpakkhandho ca nirujjhittha.</span><br />
</p>
<p id="ya2p2p2c33p0">
<span class="m-text m-primary">2.2.2.2.4. Paccanīkapuggala</span><br />
</p>
<p id="ya2p2p2c33p1">
<span class="m-text m-primary">Yassa rūpakkhandho na nirujjhittha tassa vedanākkhandho na nirujjhitthāti? Natthi.</span><br />
</p>
<p id="ya2p2p2c34p1">
<span class="m-text m-primary">Yassa vā pana vedanākkhandho na nirujjhittha tassa rūpakkhandho na nirujjhitthāti? Natthi.</span><br />
</p>
<p id="ya2p2p2c35p0">
<span class="m-text m-primary">2.2.2.2.5. Paccanīkaokāsa</span><br />
</p>
<p id="ya2p2p2c35p1">
<span class="m-text m-primary">Yattha rūpakkhandho na nirujjhittha tattha vedanākkhandho na nirujjhitthāti? Nirujjhittha.</span><br />
</p>
<p id="ya2p2p2c36p1">
<span class="m-text m-primary">Yattha vā pana vedanākkhandho na nirujjhittha tattha rūpakkhandho na nirujjhitthāti? Nirujjhittha.</span><br />
</p>
<p id="ya2p2p2c37p0">
<span class="m-text m-primary">2.2.2.2.6. Paccanīkapuggalokāsa</span><br />
</p>
<p id="ya2p2p2c37p1">
<span class="m-text m-primary">Yassa yattha rūpakkhandho na nirujjhittha tassa tattha vedanākkhandho na nirujjhitthāti?</span><br />
</p>
<p id="ya2p2p2c38p1">
<span class="m-text m-primary">Arūpānaṁ tesaṁ tattha rūpakkhandho na nirujjhittha, no ca tesaṁ tattha vedanākkhandho na nirujjhittha. Suddhāvāsānaṁ tesaṁ tattha rūpakkhandho ca na nirujjhittha vedanākkhandho ca na nirujjhittha.</span><br />
</p>
<p id="ya2p2p2c39p1">
<span class="m-text m-primary">Yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?</span><br />
</p>
<p id="ya2p2p2c40p1">
<span class="m-text m-primary">Asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho na nirujjhittha. Suddhāvāsānaṁ tesaṁ tattha vedanākkhandho ca na nirujjhittha rūpakkhandho ca na nirujjhittha.</span><br />
</p>
<p id="ya2p2p2c41p0p1">
<span class="m-text m-primary">2.2.2.3. Anāgatavāra</span><br />
</p>
<p id="ya2p2p2c41p0p2">
<span class="m-text m-primary">2.2.2.3.1. Anulomapuggala</span><br />
</p>
<p id="ya2p2p2c41p1">
<span class="m-text m-primary">Yassa rūpakkhandho nirujjhissati tassa vedanākkhandho nirujjhissatīti? Āmantā.</span><br />
</p>
<p id="ya2p2p2c42p1">
<span class="m-text m-primary">Yassa vā pana vedanākkhandho nirujjhissati tassa rūpakkhandho nirujjhissatīti?</span><br />
</p>
<p id="ya2p2p2c43p1">
<span class="m-text m-primary">Pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ vedanākkhandho nirujjhissati, no ca tesaṁ rūpakkhandho nirujjhissati. Itaresaṁ tesaṁ vedanākkhandho ca nirujjhissati rūpakkhandho ca nirujjhissati.</span><br />
</p>
<p id="ya2p2p2c44p0">
<span class="m-text m-primary">2.2.2.3.2. Anulomaokāsa</span><br />
</p>
<p id="ya2p2p2c44p1">
<span class="m-text m-primary">Yattha rūpakkhandho nirujjhissati tattha vedanākkhandho nirujjhissatīti?</span><br />
</p>
<p id="ya2p2p2c45p1">
<span class="m-text m-primary">Asaññasatte tattha rūpakkhandho nirujjhissati, no ca tattha vedanākkhandho nirujjhissati. Pañcavokāre tattha rūpakkhandho ca nirujjhissati vedanākkhandho ca nirujjhissati.</span><br />
</p>
<p id="ya2p2p2c46p1">
<span class="m-text m-primary">Yattha vā pana vedanākkhandho nirujjhissati tattha rūpakkhandho nirujjhissatīti?</span><br />
</p>
<p id="ya2p2p2c47p1">
<span class="m-text m-primary">Arūpe tattha vedanākkhandho nirujjhissati, no ca tattha rūpakkhandho nirujjhissati. Pañcavokāre tattha vedanākkhandho ca nirujjhissati rūpakkhandho ca nirujjhissati.</span><br />
</p>
<p id="ya2p2p2c48p0">
<span class="m-text m-primary">2.2.2.3.3. Anulomapuggalokāsa</span><br />
</p>
<p id="ya2p2p2c48p1">
<span class="m-text m-primary">Yassa yattha rūpakkhandho nirujjhissati tassa tattha vedanākkhandho nirujjhissatīti?</span><br />
</p>
<p id="ya2p2p2c49p1">
<span class="m-text m-primary">Asaññasattānaṁ tesaṁ tattha rūpakkhandho nirujjhissati, no ca tesaṁ tattha vedanākkhandho nirujjhissati. Pañcavokārānaṁ tesaṁ tattha rūpakkhandho ca nirujjhissati vedanākkhandho ca nirujjhissati.</span><br />
</p>
<p id="ya2p2p2c50p1">
<span class="m-text m-primary">Yassa vā pana yattha vedanākkhandho nirujjhissati tassa tattha rūpakkhandho nirujjhissatīti?</span><br />
</p>
<p id="ya2p2p2c51p1">
<span class="m-text m-primary">Arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhissati. Pañcavokārānaṁ tesaṁ tattha vedanākkhandho ca nirujjhissati rūpakkhandho ca nirujjhissati.</span><br />
</p>
<p id="ya2p2p2c52p0">
<span class="m-text m-primary">2.2.2.3.4. Paccanīkapuggala</span><br />
</p>
<p id="ya2p2p2c52p1">
<span class="m-text m-primary">Yassa rūpakkhandho na nirujjhissati tassa vedanākkhandho na nirujjhissatīti?</span><br />
</p>
<p id="ya2p2p2c53p1">
<span class="m-text m-primary">Pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpakkhandho na nirujjhissati, no ca tesaṁ vedanākkhandho na nirujjhissati. Parinibbantānaṁ tesaṁ rūpakkhandho ca na nirujjhissati vedanākkhandho ca na nirujjhissati.</span><br />
</p>
<p id="ya2p2p2c54p1">
<span class="m-text m-primary">Yassa vā pana vedanākkhandho na nirujjhissati tassa rūpakkhandho na nirujjhissatīti? Āmantā.</span><br />
</p>
<p id="ya2p2p2c55p0">
<span class="m-text m-primary">2.2.2.3.5. Paccanīkaokāsa</span><br />
</p>
<p id="ya2p2p2c55p1">
<span class="m-text m-primary">Yattha rūpakkhandho na nirujjhissati tattha vedanākkhandho na nirujjhissatīti? Nirujjhissati.</span><br />
</p>
<p id="ya2p2p2c56p1">
<span class="m-text m-primary">Yattha vā pana vedanākkhandho na nirujjhissati tattha rūpakkhandho na nirujjhissatīti? Nirujjhissati.</span><br />
</p>
<p id="ya2p2p2c57p0">
<span class="m-text m-primary">2.2.2.3.6. Paccanīkapuggalokāsa</span><br />
</p>
<p id="ya2p2p2c57p1">
<span class="m-text m-primary">Yassa yattha rūpakkhandho na nirujjhissati tassa tattha vedanākkhandho na nirujjhissatīti?</span><br />
</p>
<p id="ya2p2p2c58p1">
<span class="m-text m-primary">Arūpānaṁ tesaṁ tattha rūpakkhandho na nirujjhissati, no ca tesaṁ tattha vedanākkhandho na nirujjhissati. Parinibbantānaṁ tesaṁ tattha rūpakkhandho ca na nirujjhissati vedanākkhandho ca na nirujjhissati.</span><br />
</p>
<p id="ya2p2p2c59p1">
<span class="m-text m-primary">Yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?</span><br />
</p>
<p id="ya2p2p2c60p1">
<span class="m-text m-primary">Asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhissati. Parinibbantānaṁ tesaṁ tattha vedanākkhandho ca na nirujjhissati rūpakkhandho ca na nirujjhissati.</span><br />
</p>
<p id="ya2p2p2c61p0p1">
<span class="m-text m-primary">2.2.2.4. Paccuppannātītavāra</span><br />
</p>
<p id="ya2p2p2c61p0p2">
<span class="m-text m-primary">2.2.2.4.1. Anulomapuggala</span><br />
</p>
<p id="ya2p2p2c61p1">
<span class="m-text m-primary">Yassa rūpakkhandho nirujjhati tassa vedanākkhandho nirujjhitthāti? Āmantā.</span><br />
</p>
<p id="ya2p2p2c62p1">
<span class="m-text m-primary">Yassa vā pana vedanākkhandho nirujjhittha tassa rūpakkhandho nirujjhatīti?</span><br />
</p>
<p id="ya2p2p2c63p1">
<span class="m-text m-primary">Sabbesaṁ upapajjantānaṁ arūpā cavantānaṁ tesaṁ vedanākkhandho nirujjhittha, no ca tesaṁ rūpakkhandho nirujjhati. Pañcavokārā cavantānaṁ asaññasattā cavantānaṁ tesaṁ vedanākkhandho ca nirujjhittha rūpakkhandho ca nirujjhati.</span><br />
</p>
<p id="ya2p2p2c64p1">
<span class="m-text m-primary">Yassa vedanākkhandho nirujjhati tassa saññākkhandho nirujjhitthāti? Āmantā.</span><br />
</p>
<p id="ya2p2p2c65p1">
<span class="m-text m-primary">Yassa vā pana saññākkhandho nirujjhittha tassa vedanākkhandho nirujjhatīti?</span><br />
</p>
<p id="ya2p2p2c66p1">
<span class="m-text m-primary">Sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhittha, no ca tesaṁ vedanākkhandho nirujjhati. Catuvokārā pañcavokārā cavantānaṁ tesaṁ saññākkhandho ca nirujjhittha vedanākkhandho ca nirujjhati.</span><br />
</p>
<p id="ya2p2p2c67p0">
<span class="m-text m-primary">2.2.2.4.2. Anulomaokāsa</span><br />
</p>
<p id="ya2p2p2c67p1">
<span class="m-text m-primary">Yattha rūpakkhandho nirujjhati tattha vedanākkhandho nirujjhitthāti?</span><br />
</p>
<p id="ya2p2p2c68p1">
<span class="m-text m-primary">Asaññasatte tattha rūpakkhandho nirujjhati, no ca tattha vedanākkhandho nirujjhittha. Pañcavokāre tattha rūpakkhandho ca nirujjhati vedanākkhandho ca nirujjhittha.</span><br />
</p>
<p id="ya2p2p2c69p1">
<span class="m-text m-primary">Yattha vā pana vedanākkhandho nirujjhittha tattha rūpakkhandho nirujjhatīti?</span><br />
</p>
<p id="ya2p2p2c70p1">
<span class="m-text m-primary">Arūpe tattha vedanākkhandho nirujjhittha, no ca tattha rūpakkhandho nirujjhati. Pañcavokāre tattha vedanākkhandho ca nirujjhittha rūpakkhandho ca nirujjhati.</span><br />
</p>
<p id="ya2p2p2c71p1">
<span class="m-text m-primary">Yattha vedanākkhandho nirujjhati tattha saññākkhandho nirujjhitthāti? Āmantā.</span><br />
</p>
<p id="ya2p2p2c72p1">
<span class="m-text m-primary">Yattha vā pana saññākkhandho nirujjhittha tattha vedanākkhandho nirujjhatīti? Āmantā.</span><br />
</p>
<p id="ya2p2p2c73p0">
<span class="m-text m-primary">2.2.2.4.3. Anulomapuggalokāsa</span><br />
</p>
<p id="ya2p2p2c73p1">
<span class="m-text m-primary">Yassa yattha rūpakkhandho nirujjhati tassa tattha vedanākkhandho nirujjhitthāti?</span><br />
</p>
<p id="ya2p2p2c74p1">
<span class="m-text m-primary">Suddhāvāse parinibbantānaṁ asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhittha. Itaresaṁ pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhittha.</span><br />
</p>
<p id="ya2p2p2c75p1">
<span class="m-text m-primary">Yassa vā pana yattha vedanākkhandho nirujjhittha tassa tattha rūpakkhandho nirujjhatīti?</span><br />
</p>
<p id="ya2p2p2c76p1">
<span class="m-text m-primary">Pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho nirujjhati. Pañcavokārā cavantānaṁ tesaṁ tattha vedanākkhandho ca nirujjhittha rūpakkhandho ca nirujjhati.</span><br />
</p>
<p id="ya2p2p2c77p1">
<span class="m-text m-primary">Yassa yattha vedanākkhandho nirujjhati tassa tattha saññākkhandho nirujjhitthāti?</span><br />
</p>
<p id="ya2p2p2c78p1">
<span class="m-text m-primary">Suddhāvāse parinibbantānaṁ tesaṁ tattha vedanākkhandho nirujjhati, no ca tesaṁ tattha saññākkhandho nirujjhittha. Itaresaṁ catuvokārā pañcavokārā cavantānaṁ tesaṁ tattha vedanākkhandho ca nirujjhati saññākkhandho ca nirujjhittha.</span><br />
</p>
<p id="ya2p2p2c79p1">
<span class="m-text m-primary">Yassa vā pana yattha saññākkhandho nirujjhittha tassa tattha vedanākkhandho nirujjhatīti?</span><br />
</p>
<p id="ya2p2p2c80p1">
<span class="m-text m-primary">Catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhittha, no ca tesaṁ tattha vedanākkhandho nirujjhati. Catuvokārā pañcavokārā cavantānaṁ tesaṁ tattha saññākkhandho ca nirujjhittha vedanākkhandho ca nirujjhati.</span><br />
</p>
<p id="ya2p2p2c81p0">
<span class="m-text m-primary">2.2.2.4.4. Paccanīkapuggala</span><br />
</p>
<p id="ya2p2p2c81p1">
<span class="m-text m-primary">Yassa rūpakkhandho na nirujjhati tassa vedanākkhandho na nirujjhitthāti? Nirujjhittha.</span><br />
</p>
<p id="ya2p2p2c82p1">
<span class="m-text m-primary">Yassa vā pana vedanākkhandho na nirujjhittha tassa rūpakkhandho na nirujjhatīti? Natthi.</span><br />
</p>
<p id="ya2p2p2c83p1">
<span class="m-text m-primary">Yassa vedanākkhandho na nirujjhati tassa saññākkhandho na nirujjhitthāti? Nirujjhittha.</span><br />
</p>
<p id="ya2p2p2c84p1">
<span class="m-text m-primary">Yassa vā pana saññākkhandho na nirujjhittha tassa vedanākkhandho na nirujjhatīti? Natthi.</span><br />
</p>
<p id="ya2p2p2c85p0">
<span class="m-text m-primary">2.2.2.4.5. Paccanīkaokāsa</span><br />
</p>
<p id="ya2p2p2c85p1">
<span class="m-text m-primary">Yattha rūpakkhandho na nirujjhati (yatthakaṁ paripuṇṇaṁ kātabbaṁ.)</span><br />
</p>
<p id="ya2p2p2c86p0">
<span class="m-text m-primary">2.2.2.4.6. Paccanīkapuggalokāsa</span><br />
</p>
<p id="ya2p2p2c86p1">
<span class="m-text m-primary">Yassa yattha rūpakkhandho na nirujjhati tassa tattha vedanākkhandho na nirujjhitthāti?</span><br />
</p>
<p id="ya2p2p2c87p1">
<span class="m-text m-primary">Pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhittha. Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhittha.</span><br />
</p>
<p id="ya2p2p2c88p1">
<span class="m-text m-primary">Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?</span><br />
</p>
<p id="ya2p2p2c89p1">
<span class="m-text m-primary">Suddhāvāse parinibbantānaṁ asaññasattā cavantānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho na nirujjhati. Suddhāvāsaṁ upapajjantānaṁ asaññasattaṁ upapajjantānaṁ tesaṁ tattha vedanākkhandho ca na nirujjhittha rūpakkhandho ca na nirujjhati.</span><br />
</p>
<p id="ya2p2p2c90p1">
<span class="m-text m-primary">Yassa yattha vedanākkhandho na nirujjhati tassa tattha saññākkhandho na nirujjhitthāti?</span><br />
</p>
<p id="ya2p2p2c91p1">
<span class="m-text m-primary">Catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha saññākkhandho na nirujjhittha. Suddhāvāsaṁ upapajjantānaṁ asaññasattānaṁ tesaṁ tattha vedanākkhandho ca na nirujjhati saññākkhandho ca na nirujjhittha.</span><br />
</p>
<p id="ya2p2p2c92p1">
<span class="m-text m-primary">Yassa vā pana yattha saññākkhandho na nirujjhittha tassa tattha vedanākkhandho na nirujjhatīti?</span><br />
</p>
<p id="ya2p2p2c93p1">
<span class="m-text m-primary">Suddhāvāse parinibbantānaṁ tesaṁ tattha saññākkhandho na nirujjhittha, no ca tesaṁ tattha vedanākkhandho na nirujjhati. Suddhāvāsaṁ upapajjantānaṁ asaññasattānaṁ tesaṁ tattha saññākkhandho ca na nirujjhittha vedanākkhandho ca na nirujjhati.</span><br />
</p>
<p id="ya2p2p2c94p0p1">
<span class="m-text m-primary">2.2.2.5. Paccuppannānāgatavāra</span><br />
</p>
<p id="ya2p2p2c94p0p2">
<span class="m-text m-primary">2.2.2.5.1. Anulomapuggala</span><br />
</p>
<p id="ya2p2p2c94p1">
<span class="m-text m-primary">Yassa rūpakkhandho nirujjhati tassa vedanākkhandho nirujjhissatīti?</span><br />
</p>
<p id="ya2p2p2c95p1">
<span class="m-text m-primary">Pañcavokāre parinibbantānaṁ tesaṁ rūpakkhandho nirujjhati, no ca tesaṁ vedanākkhandho nirujjhissati. Itaresaṁ pañcavokārā cavantānaṁ asaññasattā cavantānaṁ tesaṁ rūpakkhandho ca nirujjhati vedanākkhandho ca nirujjhissati.</span><br />
</p>
<p id="ya2p2p2c96p1">
<span class="m-text m-primary">Yassa vā pana vedanākkhandho nirujjhissati tassa rūpakkhandho nirujjhatīti?</span><br />
</p>
<p id="ya2p2p2c97p1">
<span class="m-text m-primary">Sabbesaṁ upapajjantānaṁ arūpā cavantānaṁ tesaṁ vedanākkhandho nirujjhissati, no ca tesaṁ rūpakkhandho nirujjhati. Pañcavokārā cavantānaṁ asaññasattā cavantānaṁ tesaṁ vedanākkhandho ca nirujjhissati rūpakkhandho ca nirujjhati.</span><br />
</p>
<p id="ya2p2p2c98p1">
<span class="m-text m-primary">Yassa vedanākkhandho nirujjhati tassa saññākkhandho nirujjhissatīti?</span><br />
</p>
<p id="ya2p2p2c99p1">
<span class="m-text m-primary">Parinibbantānaṁ tesaṁ vedanākkhandho nirujjhati, no ca tesaṁ saññākkhandho nirujjhissati. Itaresaṁ catuvokārā pañcavokārā cavantānaṁ tesaṁ vedanākkhandho ca nirujjhati saññākkhandho ca nirujjhissati.</span><br />
</p>
<p id="ya2p2p2c100p1">
<span class="m-text m-primary">Yassa vā pana saññākkhandho nirujjhissati tassa vedanākkhandho nirujjhatīti?</span><br />
</p>
<p id="ya2p2p2c101p1">
<span class="m-text m-primary">Sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhissati, no ca tesaṁ vedanākkhandho nirujjhati. Catuvokārā pañcavokārā cavantānaṁ tesaṁ saññākkhandho ca nirujjhissati vedanākkhandho ca nirujjhati.</span><br />
</p>
<p id="ya2p2p2c102p0">
<span class="m-text m-primary">2.2.2.5.2. Anulomaokāsa</span><br />
</p>
<p id="ya2p2p2c102p1">
<span class="m-text m-primary">Yattha rūpakkhandho nirujjhati …pe….</span><br />
</p>
<p id="ya2p2p2c103p0">
<span class="m-text m-primary">2.2.2.5.3. Anulomapuggalokāsa</span><br />
</p>
<p id="ya2p2p2c103p1">
<span class="m-text m-primary">Yassa yattha rūpakkhandho nirujjhati tassa tattha vedanākkhandho nirujjhissatīti?</span><br />
</p>
<p id="ya2p2p2c104p1">
<span class="m-text m-primary">Pañcavokāre parinibbantānaṁ asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhissati. Itaresaṁ pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhissati.</span><br />
</p>
<p id="ya2p2p2c105p1">
<span class="m-text m-primary">Yassa vā pana yattha vedanākkhandho nirujjhissati tassa tattha rūpakkhandho nirujjhatīti?</span><br />
</p>
<p id="ya2p2p2c106p1">
<span class="m-text m-primary">Pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhati. Pañcavokārā cavantānaṁ tesaṁ tattha vedanākkhandho ca nirujjhissati rūpakkhandho ca nirujjhati.</span><br />
</p>
<p id="ya2p2p2c107p1">
<span class="m-text m-primary">Yassa yattha vedanākkhandho nirujjhati tassa tattha saññākkhandho nirujjhissatīti?</span><br />
</p>
<p id="ya2p2p2c108p1">
<span class="m-text m-primary">Parinibbantānaṁ tesaṁ tattha vedanākkhandho nirujjhati, no ca tesaṁ tattha saññākkhandho nirujjhissati. Itaresaṁ catuvokārā pañcavokārā cavantānaṁ tesaṁ tattha vedanākkhandho ca nirujjhati saññākkhandho ca nirujjhissati.</span><br />
</p>
<p id="ya2p2p2c109p1">
<span class="m-text m-primary">Yassa vā pana yattha saññākkhandho nirujjhissati tassa tattha vedanākkhandho nirujjhatīti?</span><br />
</p>
<p id="ya2p2p2c110p1">
<span class="m-text m-primary">Catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho nirujjhati. Catuvokārā pañcavokārā cavantānaṁ tesaṁ tattha saññākkhandho ca nirujjhissati vedanākkhandho ca nirujjhati.</span><br />
</p>
<p id="ya2p2p2c111p0">
<span class="m-text m-primary">2.2.2.5.4. Paccanīkapuggala</span><br />
</p>
<p id="ya2p2p2c111p1">
<span class="m-text m-primary">Yassa rūpakkhandho na nirujjhati tassa vedanākkhandho na nirujjhissatīti?</span><br />
</p>
<p id="ya2p2p2c112p1">
<span class="m-text m-primary">Sabbesaṁ upapajjantānaṁ arūpā cavantānaṁ tesaṁ rūpakkhandho na nirujjhati, no ca tesaṁ vedanākkhandho na nirujjhissati. Arūpe parinibbantānaṁ tesaṁ rūpakkhandho ca na nirujjhati vedanākkhandho ca na nirujjhissati.</span><br />
</p>
<p id="ya2p2p2c113p1">
<span class="m-text m-primary">Yassa vā pana vedanākkhandho na nirujjhissati tassa rūpakkhandho na nirujjhatīti?</span><br />
</p>
<p id="ya2p2p2c114p1">
<span class="m-text m-primary">Pañcavokāre parinibbantānaṁ tesaṁ vedanākkhandho na nirujjhissati, no ca tesaṁ rūpakkhandho na nirujjhati. Arūpe parinibbantānaṁ tesaṁ vedanākkhandho ca na nirujjhissati rūpakkhandho ca na nirujjhati.</span><br />
</p>
<p id="ya2p2p2c115p1">
<span class="m-text m-primary">Yassa vedanākkhandho na nirujjhati tassa saññākkhandho na nirujjhissatīti? Nirujjhissati.</span><br />
</p>
<p id="ya2p2p2c116p1">
<span class="m-text m-primary">Yassa vā pana saññākkhandho na nirujjhissati tassa vedanākkhandho na nirujjhatīti? Nirujjhati.</span><br />
</p>
<p id="ya2p2p2c117p0">
<span class="m-text m-primary">2.2.2.5.5. Paccanīkaokāsa</span><br />
</p>
<p id="ya2p2p2c117p1">
<span class="m-text m-primary">Yattha rūpakkhandho na nirujjhati …pe….</span><br />
</p>
<p id="ya2p2p2c118p0">
<span class="m-text m-primary">2.2.2.5.6. Paccanīkapuggalokāsa</span><br />
</p>
<p id="ya2p2p2c118p1">
<span class="m-text m-primary">Yassa yattha rūpakkhandho na nirujjhati tassa tattha vedanākkhandho na nirujjhissatīti?</span><br />
</p>
<p id="ya2p2p2c119p1">
<span class="m-text m-primary">Pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhissati. Arūpe parinibbantānaṁ asaññasattaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhissati.</span><br />
</p>
<p id="ya2p2p2c120p1">
<span class="m-text m-primary">Yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?</span><br />
</p>
<p id="ya2p2p2c121p1">
<span class="m-text m-primary">Pañcavokāre parinibbantānaṁ asaññasattā cavantānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhati. Arūpe parinibbantānaṁ asaññasattaṁ upapajjantānaṁ tesaṁ tattha vedanākkhandho ca na nirujjhissati rūpakkhandho ca na nirujjhati.</span><br />
</p>
<p id="ya2p2p2c122p1">
<span class="m-text m-primary">Yassa yattha vedanākkhandho na nirujjhati tassa tattha saññākkhandho na nirujjhissatīti?</span><br />
</p>
<p id="ya2p2p2c123p1">
<span class="m-text m-primary">Catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha saññākkhandho na nirujjhissati. Asaññasattānaṁ tesaṁ tattha vedanākkhandho ca na nirujjhati saññākkhandho ca na nirujjhissati.</span><br />
</p>
<p id="ya2p2p2c124p1">
<span class="m-text m-primary">Yassa vā pana yattha saññākkhandho na nirujjhissati tassa tattha vedanākkhandho na nirujjhatīti?</span><br />
</p>
<p id="ya2p2p2c125p1">
<span class="m-text m-primary">Parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho na nirujjhati. Asaññasattānaṁ tesaṁ tattha saññākkhandho ca na nirujjhissati vedanākkhandho ca na nirujjhati.</span><br />
</p>
<p id="ya2p2p2c126p0p1">
<span class="m-text m-primary">2.2.2.6. Atītānāgatavāra</span><br />
</p>
<p id="ya2p2p2c126p0p2">
<span class="m-text m-primary">2.2.2.6.1. Anulomapuggala</span><br />
</p>
<p id="ya2p2p2c126p1">
<span class="m-text m-primary">Yassa rūpakkhandho nirujjhittha tassa vedanākkhandho nirujjhissatīti?</span><br />
</p>
<p id="ya2p2p2c127p1">
<span class="m-text m-primary">Parinibbantānaṁ tesaṁ rūpakkhandho nirujjhittha, no ca tesaṁ vedanākkhandho nirujjhissati. Itaresaṁ tesaṁ rūpakkhandho ca nirujjhittha vedanākkhandho ca nirujjhissati.</span><br />
</p>
<p id="ya2p2p2c128p1">
<span class="m-text m-primary">Yassa vā pana vedanākkhandho nirujjhissati tassa rūpakkhandho nirujjhitthāti? Āmantā.</span><br />
</p>
<p id="ya2p2p2c129p1">
<span class="m-text m-primary">Yassa vedanākkhandho nirujjhittha tassa saññākkhandho nirujjhissatīti?</span><br />
</p>
<p id="ya2p2p2c130p1">
<span class="m-text m-primary">Parinibbantānaṁ tesaṁ vedanākkhandho nirujjhittha, no ca tesaṁ saññākkhandho nirujjhissati. Itaresaṁ tesaṁ vedanākkhandho ca nirujjhittha saññākkhandho ca nirujjhissati.</span><br />
</p>
<p id="ya2p2p2c131p1">
<span class="m-text m-primary">Yassa vā pana saññākkhandho nirujjhissati tassa vedanākkhandho nirujjhitthāti? Āmantā.</span><br />
</p>
<p id="ya2p2p2c132p0">
<span class="m-text m-primary">2.2.2.6.2. Anulomaokāsa</span><br />
</p>
<p id="ya2p2p2c132p1">
<span class="m-text m-primary">Yattha rūpakkhandho nirujjhittha …pe….</span><br />
</p>
<p id="ya2p2p2c133p0">
<span class="m-text m-primary">2.2.2.6.3. Anulomapuggalokāsa</span><br />
</p>
<p id="ya2p2p2c133p1">
<span class="m-text m-primary">Yassa yattha rūpakkhandho nirujjhittha tassa tattha vedanākkhandho nirujjhissatīti?</span><br />
</p>
<p id="ya2p2p2c134p1">
<span class="m-text m-primary">Pañcavokāre parinibbantānaṁ asaññasattānaṁ tesaṁ tattha rūpakkhandho nirujjhittha, no ca tesaṁ tattha vedanākkhandho nirujjhissati. Itaresaṁ pañcavokārānaṁ tesaṁ tattha rūpakkhandho ca nirujjhittha vedanākkhandho ca nirujjhissati.</span><br />
</p>
<p id="ya2p2p2c135p1">
<span class="m-text m-primary">Yassa vā pana yattha vedanākkhandho nirujjhissati tassa tattha rūpakkhandho nirujjhitthāti?</span><br />
</p>
<p id="ya2p2p2c136p1">
<span class="m-text m-primary">Suddhāvāsaṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhittha. Itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca nirujjhittha.</span><br />
</p>
<p id="ya2p2p2c137p1">
<span class="m-text m-primary">Yassa yattha vedanākkhandho nirujjhittha tassa tattha saññākkhandho nirujjhissatīti?</span><br />
</p>
<p id="ya2p2p2c138p1">
<span class="m-text m-primary">Parinibbantānaṁ tesaṁ tattha vedanākkhandho nirujjhittha, no ca tesaṁ tattha saññākkhandho nirujjhissati. Itaresaṁ catuvokārānaṁ pañcavokārānaṁ tesaṁ tattha vedanākkhandho ca nirujjhittha saññākkhandho ca nirujjhissati.</span><br />
</p>
<p id="ya2p2p2c139p1">
<span class="m-text m-primary">Yassa vā pana yattha saññākkhandho nirujjhissati tassa tattha vedanākkhandho nirujjhitthāti?</span><br />
</p>
<p id="ya2p2p2c140p1">
<span class="m-text m-primary">Suddhāvāsaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho nirujjhittha. Itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca nirujjhittha.</span><br />
</p>
<p id="ya2p2p2c141p0">
<span class="m-text m-primary">2.2.2.6.4. Paccanīkapuggala</span><br />
</p>
<p id="ya2p2p2c141p1">
<span class="m-text m-primary">Yassa rūpakkhandho na nirujjhittha tassa vedanākkhandho na nirujjhissatīti? Natthi.</span><br />
</p>
<p id="ya2p2p2c142p1">
<span class="m-text m-primary">Yassa vā pana vedanākkhandho na nirujjhissati tassa rūpakkhandho na nirujjhitthāti? Nirujjhittha.</span><br />
</p>
<p id="ya2p2p2c143p1">
<span class="m-text m-primary">Yassa vedanākkhandho na nirujjhittha tassa saññākkhandho na nirujjhissatīti? Natthi.</span><br />
</p>
<p id="ya2p2p2c144p1">
<span class="m-text m-primary">Yassa vā pana saññākkhandho na nirujjhissati tassa vedanākkhandho na nirujjhitthāti? Nirujjhittha.</span><br />
</p>
<p id="ya2p2p2c145p0">
<span class="m-text m-primary">2.2.2.6.5. Paccanīkaokāsa</span><br />
</p>
<p id="ya2p2p2c145p1">
<span class="m-text m-primary">Yattha rūpakkhandho na nirujjhittha …pe….</span><br />
</p>
<p id="ya2p2p2c146p0">
<span class="m-text m-primary">2.2.2.6.6. Paccanīkapuggalokāsa</span><br />
</p>
<p id="ya2p2p2c146p1">
<span class="m-text m-primary">Yassa yattha rūpakkhandho na nirujjhittha tassa tattha vedanākkhandho na nirujjhissatīti?</span><br />
</p>
<p id="ya2p2p2c147p1">
<span class="m-text m-primary">Suddhāvāsaṁ upapajjantānaṁ arūpānaṁ tesaṁ tattha rūpakkhandho na nirujjhittha, no ca tesaṁ tattha vedanākkhandho na nirujjhissati. Suddhāvāse parinibbantānaṁ arūpe parinibbantānaṁ tesaṁ tattha rūpakkhandho ca na nirujjhittha, vedanākkhandho ca na nirujjhissati.</span><br />
</p>
<p id="ya2p2p2c148p1">
<span class="m-text m-primary">Yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?</span><br />
</p>
<p id="ya2p2p2c149p1">
<span class="m-text m-primary">Pañcavokāre parinibbantānaṁ asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhittha. Suddhāvāse parinibbantānaṁ arūpe parinibbantānaṁ tesaṁ tattha vedanākkhandho ca na nirujjhissati rūpakkhandho ca na nirujjhittha.</span><br />
</p>
<p id="ya2p2p2c150p1">
<span class="m-text m-primary">Yassa yattha vedanākkhandho na nirujjhittha tassa tattha saññākkhandho na nirujjhissatīti?</span><br />
</p>
<p id="ya2p2p2c151p1">
<span class="m-text m-primary">Suddhāvāsaṁ upapajjantānaṁ tesaṁ tattha vedanākkhandho na nirujjhittha, no ca tesaṁ tattha saññākkhandho na nirujjhissati. Suddhāvāse parinibbantānaṁ asaññasattānaṁ tesaṁ tattha vedanākkhandho ca na nirujjhittha saññākkhandho ca na nirujjhissati.</span><br />
</p>
<p id="ya2p2p2c152p1">
<span class="m-text m-primary">Yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?</span><br />
</p>
<p id="ya2p2p2c153p1">
<span class="m-text m-primary">Parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho na nirujjhittha. Suddhāvāse parinibbantānaṁ asaññasattānaṁ tesaṁ tattha saññākkhandho ca na nirujjhissati vedanākkhandho ca na nirujjhittha.</span><br />
</p>
<p id="ya2p2p2c154p1">
<span class="m-text m-primary">Nirodhavāro.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>