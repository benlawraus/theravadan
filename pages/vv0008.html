<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0009.html">Next</a></div>
</div>
<p id="vv8c0p2">
<span class="pali m-text">Itthivimāna</span><br />
</p>
<p id="vv8c0p3">
<span class="pali m-text">Pīṭhavagga</span><br />
</p>
<section id="tatiyanavavimanavatthu">
<span id="vv8c0p4"></span><h2><span class="pali m-text">8. Tatiyanāvāvimānavatthu</span></h2>
<p id="vv8c1p1">
<span class="pali m-text">“Suvaṇṇacchadanaṁ nāvaṁ,</span><br />
</p>
<p id="vv8c1p2">
<span class="pali m-text">Nāri āruyha tiṭṭhasi;</span><br />
</p>
<p id="vv8c1p3">
<span class="pali m-text">Ogāhasi pokkharaṇiṁ,</span><br />
</p>
<p id="vv8c1p4">
<span class="pali m-text">Padmaṁ chindasi pāṇinā.</span><br />
</p>
<p id="vv8c2p1">
<span class="pali m-text">Kūṭāgārā nivesā te,</span><br />
</p>
<p id="vv8c2p2">
<span class="pali m-text">vibhattā bhāgaso mitā;</span><br />
</p>
<p id="vv8c2p3">
<span class="pali m-text">Daddallamānā ābhanti,</span><br />
</p>
<p id="vv8c2p4">
<span class="pali m-text">samantā caturo disā.</span><br />
</p>
<p id="vv8c3p1">
<span class="pali m-text">Kena tetādiso vaṇṇo,</span><br />
</p>
<p id="vv8c3p2">
<span class="pali m-text">kena te idha mijjhati;</span><br />
</p>
<p id="vv8c3p3">
<span class="pali m-text">Uppajjanti ca te bhogā,</span><br />
</p>
<p id="vv8c3p4">
<span class="pali m-text">ye keci manaso piyā.</span><br />
</p>
<p id="vv8c4p1">
<span class="pali m-text">Pucchāmi taṁ devi mahānubhāve,</span><br />
</p>
<p id="vv8c4p2">
<span class="pali m-text">Manussabhūtā kimakāsi puññaṁ;</span><br />
</p>
<p id="vv8c4p3">
<span class="pali m-text">Kenāsi evaṁ jalitānubhāvā,</span><br />
</p>
<p id="vv8c4p4">
<span class="pali m-text">Vaṇṇo ca te sabbadisā pabhāsatī”ti.</span><br />
</p>
<p id="vv8c5p1">
<span class="pali m-text">Sā devatā attamanā,</span><br />
</p>
<p id="vv8c5p2">
<span class="pali m-text">sambuddheneva pucchitā;</span><br />
</p>
<p id="vv8c5p3">
<span class="pali m-text">Pañhaṁ puṭṭhā viyākāsi,</span><br />
</p>
<p id="vv8c5p4">
<span class="pali m-text">yassa kammassidaṁ phalaṁ.</span><br />
</p>
<p id="vv8c6p1">
<span class="pali m-text">“Ahaṁ manussesu manussabhūtā,</span><br />
</p>
<p id="vv8c6p2">
<span class="pali m-text">Purimāya jātiyā manussaloke;</span><br />
</p>
<p id="vv8c6p3">
<span class="pali m-text">Disvāna bhikkhū tasite kilante,</span><br />
</p>
<p id="vv8c6p4">
<span class="pali m-text">Uṭṭhāya pātuṁ udakaṁ adāsiṁ.</span><br />
</p>
<p id="vv8c7p1">
<span class="pali m-text">Yo ve kilantāna pipāsitānaṁ,</span><br />
</p>
<p id="vv8c7p2">
<span class="pali m-text">Uṭṭhāya pātuṁ udakaṁ dadāti;</span><br />
</p>
<p id="vv8c7p3">
<span class="pali m-text">Sītodakā tassa bhavanti najjo,</span><br />
</p>
<p id="vv8c7p4">
<span class="pali m-text">Pahūtamalyā bahupuṇḍarīkā.</span><br />
</p>
<p id="vv8c8p1">
<span class="pali m-text">Taṁ āpagā anupariyanti sabbadā,</span><br />
</p>
<p id="vv8c8p2">
<span class="pali m-text">Sītodakā vālukasanthatā nadī;</span><br />
</p>
<p id="vv8c8p3">
<span class="pali m-text">Ambā ca sālā tilakā ca jambuyo,</span><br />
</p>
<p id="vv8c8p4">
<span class="pali m-text">Uddālakā pāṭaliyo ca phullā.</span><br />
</p>
<p id="vv8c9p1">
<span class="pali m-text">Taṁ bhūmibhāgehi upetarūpaṁ,</span><br />
</p>
<p id="vv8c9p2">
<span class="pali m-text">Vimānaseṭṭhaṁ bhusa sobhamānaṁ;</span><br />
</p>
<p id="vv8c9p3">
<span class="pali m-text">Tassīdha kammassa ayaṁ vipāko,</span><br />
</p>
<p id="vv8c9p4">
<span class="pali m-text">Etādisaṁ puññakatā labhanti.</span><br />
</p>
<p id="vv8c10p1">
<span class="pali m-text">Kūṭāgārā nivesā me,</span><br />
</p>
<p id="vv8c10p2">
<span class="pali m-text">vibhattā bhāgaso mitā;</span><br />
</p>
<p id="vv8c10p3">
<span class="pali m-text">Daddallamānā ābhanti,</span><br />
</p>
<p id="vv8c10p4">
<span class="pali m-text">samantā caturo disā.</span><br />
</p>
<p id="vv8c11p1">
<span class="pali m-text">Tena metādiso vaṇṇo,</span><br />
</p>
<p id="vv8c11p2">
<span class="pali m-text">tena me idha mijjhati;</span><br />
</p>
<p id="vv8c11p3">
<span class="pali m-text">Uppajjanti ca me bhogā,</span><br />
</p>
<p id="vv8c11p4">
<span class="pali m-text">ye keci manaso piyā.</span><br />
</p>
<p id="vv8c12p1">
<span class="pali m-text">Akkhāmi te buddha mahānubhāva,</span><br />
</p>
<p id="vv8c12p2">
<span class="pali m-text">Manussabhūtā yamakāsi puññaṁ;</span><br />
</p>
<p id="vv8c12p3">
<span class="pali m-text">Tenamhi evaṁ jalitānubhāvā,</span><br />
</p>
<p id="vv8c12p4">
<span class="pali m-text">Vaṇṇo ca me sabbadisā pabhāsati;</span><br />
</p>
<p id="vv8c12p5">
<span class="pali m-text">Etassa kammassa phalaṁ mamedaṁ,</span><br />
</p>
<p id="vv8c12p6">
<span class="pali m-text">Atthāya buddho udakaṁ apāyī”ti.</span><br />
</p>
<p id="vv8c13p1">
<span class="pali m-text">Tatiyanāvāvimānaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>