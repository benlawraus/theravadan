<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; patthana &raquo; patthana1 &raquo; Paṭṭhānapakaraṇa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/patthanay001p00nz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭṭhānapakaraṇa" />
  <meta name="twitter:title" content="Paṭṭhānapakaraṇa" />
  <meta property="og:url" content="https://www.theravadan.org/pages/patthanay001p00nz.html" />
  <meta property="og:description" content="Dhammānuloma (1), Tikapaṭṭhānapāḷi (1) 1.19. Atītattika Vibhaṅgavāra Hetu Paccuppanno dhammo paccuppannassa dhammassa hetupaccayena paccayo—paccuppannā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. Paṭisandhikkhaṇe …pe…. Ārammaṇa Atīto dhammo paccuppannassa dhammassa ārammaṇapaccayena paccayo—dānaṁ datvā sīlaṁ samādiyitvā uposathakammaṁ …pe… paccavekkhati, pubbe suciṇṇāni …" />
  <meta name="twitter:description" content="Dhammānuloma (1), Tikapaṭṭhānapāḷi (1) 1.19. Atītattika Vibhaṅgavāra Hetu Paccuppanno dhammo paccuppannassa dhammassa hetupaccayena paccayo—paccuppannā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. Paṭisandhikkhaṇe …pe…. Ārammaṇa Atīto dhammo paccuppannassa dhammassa ārammaṇapaccayena paccayo—dānaṁ datvā sīlaṁ samādiyitvā uposathakammaṁ …pe… paccavekkhati, pubbe suciṇṇāni …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-patthana-index.html">patthana</a> &raquo;
            <a href="https://www.theravadan.org/pages/ms-abhidhamma-patthana-patthana1-index.html">patthana1</a> &raquo;
          </span>
          Paṭṭhānapakaraṇa
        </h1>
<!-- content -->
<section id="dhammanuloma-1-tikapatthanapali-1">
<h2><a href="#dhammanuloma-1-tikapatthanapali-1">Dhammānuloma (1), Tikapaṭṭhānapāḷi (1)</a></h2>
<section id="atitattika">
<h3><a href="#atitattika">1.19. Atītattika</a></h3>
<p id="patthana1p19c1p0p1">
<span class="m-text m-primary">Vibhaṅgavāra</span><br />
</p>
<p id="patthana1p19c1p0p2">
<span class="m-text m-primary">Hetu</span><br />
</p>
<p id="patthana1p19c1p1">
<span class="m-text m-primary">Paccuppanno dhammo paccuppannassa dhammassa hetupaccayena paccayo—paccuppannā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. Paṭisandhikkhaṇe …pe….</span><br />
</p>
<p id="patthana1p19c2p0">
<span class="m-text m-primary">Ārammaṇa</span><br />
</p>
<p id="patthana1p19c2p1">
<span class="m-text m-primary">Atīto dhammo paccuppannassa dhammassa ārammaṇapaccayena paccayo—dānaṁ datvā sīlaṁ samādiyitvā uposathakammaṁ …pe… paccavekkhati, pubbe suciṇṇāni paccavekkhati, jhānā vuṭṭhahitvā jhānaṁ paccavekkhati. Ariyā maggā vuṭṭhahitvā maggaṁ paccavekkhanti, phalaṁ paccavekkhanti, pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Atītaṁ cakkhuṁ aniccato dukkhato anattato vipassati …pe… domanassaṁ uppajjati. Atītaṁ sotaṁ …pe… ghānaṁ … jivhaṁ … kāyaṁ … rūpe … sadde … gandhe … rase … phoṭṭhabbe … vatthuṁ … atīte khandhe aniccato dukkhato anattato vipassati, assādeti abhinandati, taṁ ārabbha rāgo uppajjati, diṭṭhi uppajjati, vicikicchā … uddhaccaṁ … domanassaṁ uppajjati, ākāsānañcāyatanaṁ viññāṇañcāyatanassa ārammaṇapaccayena paccayo. Ākiñcaññāyatanaṁ nevasaññānāsaññāyatanassa ārammaṇapaccayena paccayo. Atītā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo.</span><br />
</p>
<p id="patthana1p19c3p1">
<span class="m-text m-primary">Anāgato dhammo paccuppannassa dhammassa ārammaṇapaccayena paccayo—anāgataṁ cakkhuṁ …pe… vatthuṁ … anāgate khandhe aniccato …pe… domanassaṁ uppajjati. Anāgatā khandhā iddhividhañāṇassa, cetopariyañāṇassa, anāgataṁsañāṇassa, āvajjanāya ārammaṇapaccayena paccayo.</span><br />
</p>
<p id="patthana1p19c4p1">
<span class="m-text m-primary">Paccuppanno dhammo paccuppannassa dhammassa ārammaṇapaccayena paccayo— paccuppannaṁ cakkhuṁ …pe… kāyaṁ … rūpe … sadde … gandhe … rase … phoṭṭhabbe … vatthuṁ … paccuppanne khandhe aniccato …pe… domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa …pe… phoṭṭhabbāyatanaṁ kāyaviññāṇassa …pe… paccuppannā khandhā iddhividhañāṇassa, āvajjanāya ārammaṇapaccayena paccayo.</span><br />
</p>
<p id="patthana1p19c5p0">
<span class="m-text m-primary">Adhipati</span><br />
</p>
<p id="patthana1p19c5p1">
<span class="m-text m-primary">Atīto dhammo paccuppannassa dhammassa adhipatipaccayena paccayo. **Ārammaṇādhipati**—dānaṁ datvā sīlaṁ samādiyitvā …pe… pubbe suciṇṇāni garuṁ katvā paccavekkhati, jhānā vuṭṭhahitvā jhānaṁ garuṁ katvā paccavekkhati. Ariyā maggā vuṭṭhahitvā maggaṁ garuṁ katvā paccavekkhanti, phalaṁ garuṁ katvā paccavekkhanti. Atītaṁ cakkhuṁ …pe… kāyaṁ … rūpe … sadde … gandhe … rase … phoṭṭhabbe … vatthuṁ … atīte khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati.</span><br />
</p>
<p id="patthana1p19c6p1">
<span class="m-text m-primary">Anāgato dhammo paccuppannassa dhammassa adhipatipaccayena paccayo. **Ārammaṇādhipati**—anāgataṁ cakkhuṁ …pe… vatthuṁ … anāgate khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati.</span><br />
</p>
<p id="patthana1p19c7p1">
<span class="m-text m-primary">Paccuppanno dhammo paccuppannassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—paccuppannaṁ cakkhuṁ …pe… vatthuṁ … paccuppanne khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati. **Sahajātādhipati**—paccuppannādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo.</span><br />
</p>
<p id="patthana1p19c8p0">
<span class="m-text m-primary">Anantara</span><br />
</p>
<p id="patthana1p19c8p1">
<span class="m-text m-primary">Atīto dhammo paccuppannassa dhammassa anantarapaccayena paccayo—purimā purimā atītā khandhā pacchimānaṁ pacchimānaṁ paccuppannānaṁ khandhānaṁ anantarapaccayena paccayo. Anulomaṁ gotrabhussa … anulomaṁ vodānassa … gotrabhu maggassa … vodānaṁ maggassa … maggo phalassa … phalaṁ phalassa … anulomaṁ phalasamāpattiyā … nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo.</span><br />
</p>
<p id="patthana1p19c9p0">
<span class="m-text m-primary">Samanantara</span><br />
</p>
<p id="patthana1p19c9p1">
<span class="m-text m-primary">Atīto dhammo paccuppannassa dhammassa samanantarapaccayena paccayo. (Anantarasadisaṁ.)</span><br />
</p>
<p id="patthana1p19c10p0">
<span class="m-text m-primary">Sahajātādi</span><br />
</p>
<p id="patthana1p19c10p1">
<span class="m-text m-primary">Paccuppanno dhammo paccuppannassa dhammassa sahajātapaccayena paccayo … aññamaññapaccayena paccayo … nissayapaccayena paccayo. (Saṅkhittaṁ.)</span><br />
</p>
<p id="patthana1p19c11p0">
<span class="m-text m-primary">Upanissaya</span><br />
</p>
<p id="patthana1p19c11p1">
<span class="m-text m-primary">Atīto dhammo paccuppannassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—atītaṁ saddhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ … maggaṁ … abhiññaṁ … samāpattiṁ uppādeti, mānaṁ jappeti, diṭṭhiṁ gaṇhāti. Atītaṁ sīlaṁ …pe… paññaṁ … rāgaṁ …pe… patthanaṁ … kāyikaṁ sukhaṁ … kāyikaṁ dukkhaṁ upanissāya dānaṁ deti sīlaṁ samādiyati, uposathakammaṁ …pe… samāpattiṁ uppādeti, pāṇaṁ hanati …pe… saṅghaṁ bhindati. Atītā saddhā …pe… paññā, rāgo …pe… patthanā, kāyikaṁ sukhaṁ … kāyikaṁ dukkhaṁ … paccuppannāya saddhāya …pe… paññāya, rāgassa …pe… patthanāya …pe… phalasamāpattiyā upanissayapaccayena paccayo.</span><br />
</p>
<p id="patthana1p19c12p1">
<span class="m-text m-primary">Anāgato dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo …pe…. **Pakatūpanissayo**—anāgataṁ cakkhusampadaṁ patthayamāno …pe… sotasampadaṁ … ghānasampadaṁ jivhāsampadaṁ … kāyasampadaṁ … vaṇṇasampadaṁ … saddasampadaṁ … gandhasampadaṁ … rasasampadaṁ … phoṭṭhabbasampadaṁ … patthayamāno …pe… anāgate khandhe patthayamāno dānaṁ deti, sīlaṁ samādiyati, uposathakammaṁ … anāgatā cakkhusampadā …pe… vaṇṇasampadā …pe… phoṭṭhabbasampadā … anāgatā khandhā paccuppannāya saddhāya …pe… paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo.</span><br />
</p>
<p id="patthana1p19c13p1">
<span class="m-text m-primary">Paccuppanno dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo …pe…. **Pakatūpanissayo**—paccuppannaṁ utuṁ upanissāya jhānaṁ uppādeti, vipassanaṁ …pe… paccuppannaṁ bhojanaṁ senāsanaṁ upanissāya jhānaṁ uppādeti …pe… samāpattiṁ uppādeti. Paccuppannaṁ utu … bhojanaṁ … senāsanaṁ paccuppannāya saddhāya …pe… paññāya kāyikassa …pe… phalasamāpattiyā upanissayapaccayena paccayo.</span><br />
</p>
<p id="patthana1p19c14p0">
<span class="m-text m-primary">Purejāta</span><br />
</p>
<p id="patthana1p19c14p1">
<span class="m-text m-primary">Paccuppanno dhammo paccuppannassa dhammassa purejātapaccayena paccayo— ārammaṇapurejātaṁ, vatthupurejātaṁ. **Ārammaṇapurejātaṁ**—cakkhuṁ …pe… vatthuṁ aniccato …pe… domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa …pe… phoṭṭhabbāyatanaṁ kāyaviññāṇassa purejātapaccayena paccayo. **Vatthupurejātaṁ**—cakkhāyatanaṁ cakkhuviññāṇassa …pe… kāyāyatanaṁ kāyaviññāṇassa … vatthu paccuppannānaṁ khandhānaṁ purejātapaccayena paccayo.</span><br />
</p>
<p id="patthana1p19c15p0">
<span class="m-text m-primary">Pacchājāta</span><br />
</p>
<p id="patthana1p19c15p1">
<span class="m-text m-primary">Paccuppanno dhammo paccuppannassa dhammassa pacchājātapaccayena paccayo— pacchājātā paccuppannā khandhā purejātassa imassa kāyassa pacchājātapaccayena paccayo.</span><br />
</p>
<p id="patthana1p19c16p0">
<span class="m-text m-primary">Āsevana</span><br />
</p>
<p id="patthana1p19c16p1">
<span class="m-text m-primary">Atīto dhammo paccuppannassa dhammassa āsevanapaccayena paccayo—purimā purimā atītā khandhā pacchimānaṁ pacchimānaṁ paccuppannānaṁ khandhānaṁ āsevanapaccayena paccayo. Anulomaṁ gotrabhussa … anulomaṁ vodānassa … gotrabhu maggassa … vodānaṁ maggassa āsevanapaccayena paccayo.</span><br />
</p>
<p id="patthana1p19c17p0">
<span class="m-text m-primary">Kamma</span><br />
</p>
<p id="patthana1p19c17p1">
<span class="m-text m-primary">Atīto dhammo paccuppannassa dhammassa kammapaccayena paccayo. **Nānākkhaṇikā**—atītā cetanā paccuppannānaṁ vipākānaṁ khandhānaṁ kaṭattā ca rūpānaṁ kammapaccayena paccayo.</span><br />
</p>
<p id="patthana1p19c18p1">
<span class="m-text m-primary">Paccuppanno dhammo paccuppannassa dhammassa kammapaccayena paccayo— paccuppannā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. Paṭisandhikkhaṇe paccuppannā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo.</span><br />
</p>
<p id="patthana1p19c19p0">
<span class="m-text m-primary">Vipāka</span><br />
</p>
<p id="patthana1p19c19p1">
<span class="m-text m-primary">Paccuppanno dhammo paccuppannassa dhammassa vipākapaccayena paccayo—vipāko paccuppanno eko khandho tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo …pe… dve khandhā …pe… paṭisandhikkhaṇe …pe… khandhā vatthussa vipākapaccayena paccayo.</span><br />
</p>
<p id="patthana1p19c20p0">
<span class="m-text m-primary">Āhārādi</span><br />
</p>
<p id="patthana1p19c20p1">
<span class="m-text m-primary">Paccuppanno dhammo paccuppannassa dhammassa āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccayo … vippayuttapaccayena paccayo—sahajātaṁ, purejātaṁ, pacchājātaṁ. **Sahajātā**—paccuppannā khandhā cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe paccuppannā khandhā kaṭattārūpānaṁ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṁ vippayuttapaccayena paccayo. **Purejātaṁ**—cakkhāyatanaṁ cakkhuviññāṇassa …pe… kāyāyatanaṁ kāyaviññāṇassa … vatthu paccuppannānaṁ khandhānaṁ vippayuttapaccayena paccayo. **Pacchājātā**—paccuppannā khandhā purejātassa imassa kāyassa vippayuttapaccayena paccayo.</span><br />
</p>
<p id="patthana1p19c21p0">
<span class="m-text m-primary">Atthi</span><br />
</p>
<p id="patthana1p19c21p1">
<span class="m-text m-primary">Paccuppanno dhammo paccuppannassa dhammassa atthipaccayena paccayo. (Uppannattike atthisadisaṁ.)</span><br />
</p>
<p id="patthana1p19c22p0">
<span class="m-text m-primary">Natthi-vigatāvigata</span><br />
</p>
<p id="patthana1p19c22p1">
<span class="m-text m-primary">Atīto dhammo paccuppannassa dhammassa natthipaccayena paccayo … vigatapaccayena paccayo.</span><br />
</p>
<p id="patthana1p19c23p1">
<span class="m-text m-primary">Paccuppanno dhammo paccuppannassa dhammassa avigatapaccayena paccayo …pe….</span><br />
</p>
<p id="patthana1p19c24p0p1">
<span class="m-text m-primary">Saṅkhyāvāra</span><br />
</p>
<p id="patthana1p19c24p0p2">
<span class="m-text m-primary">Suddha</span><br />
</p>
<p id="patthana1p19c24p1">
<span class="m-text m-primary">Hetuyā ekaṁ, ārammaṇe tīṇi, adhipatiyā tīṇi, anantare ekaṁ, samanantare ekaṁ, sahajāte aññamaññe nissaye ekaṁ, upanissaye tīṇi, purejāte pacchājāte āsevane ekaṁ, kamme dve, vipāke āhāre ekaṁ …pe… avigate ekaṁ. (Evaṁ gaṇetabbaṁ.)</span><br />
</p>
<p id="patthana1p19c25p1">
<span class="m-text m-primary">Anulomaṁ.</span><br />
</p>
<p id="patthana1p19c26p0">
<span class="m-text m-primary">Paccanīyuddhāra</span><br />
</p>
<p id="patthana1p19c26p1">
<span class="m-text m-primary">Atīto dhammo paccuppannassa dhammassa ārammaṇapaccayena paccayo … upanissayapaccayena paccayo … kammapaccayena paccayo.</span><br />
</p>
<p id="patthana1p19c27p1">
<span class="m-text m-primary">Anāgato dhammo paccuppannassa dhammassa ārammaṇapaccayena paccayo … upanissayapaccayena paccayo.</span><br />
</p>
<p id="patthana1p19c28p1">
<span class="m-text m-primary">Paccuppanno dhammo paccuppannassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … āhārapaccayena paccayo … indriyapaccayena paccayo.</span><br />
</p>
<p id="patthana1p19c29p0p1">
<span class="m-text m-primary">1.19.7.2. Paccayapaccanīya</span><br />
</p>
<p id="patthana1p19c29p0p2">
<span class="m-text m-primary">Saṅkhyāvāra</span><br />
</p>
<p id="patthana1p19c29p0p3">
<span class="m-text m-primary">Suddha</span><br />
</p>
<p id="patthana1p19c29p1">
<span class="m-text m-primary">Nahetuyā tīṇi, naārammaṇe tīṇi, naadhipatiyā tīṇi, naanantare tīṇi …pe… nasampayutte tīṇi, navippayutte tīṇi, noatthiyā dve, nonatthiyā tīṇi, novigate tīṇi, noavigate dve. (Evaṁ gaṇetabbaṁ.)</span><br />
</p>
<p id="patthana1p19c30p1">
<span class="m-text m-primary">Paccanīyaṁ.</span><br />
</p>
<p id="patthana1p19c31p0">
<span class="m-text m-primary">1.19.7.3. Paccayānulomapaccanīya</span><br />
</p>
<p id="patthana1p19c31p1">
<span class="m-text m-primary">Hetupaccayā naārammaṇe ekaṁ, naadhipatiyā naanantare nasamanantare naaññamaññe naupanissaye …pe… nasampayutte navippayutte nonatthiyā novigate ekaṁ. (Evaṁ gaṇetabbaṁ.)</span><br />
</p>
<p id="patthana1p19c32p1">
<span class="m-text m-primary">Anulomapaccanīyaṁ.</span><br />
</p>
<p id="patthana1p19c33p0">
<span class="m-text m-primary">1.19.7.4. Paccayapaccanīyānuloma</span><br />
</p>
<p id="patthana1p19c33p1">
<span class="m-text m-primary">Nahetupaccayā ārammaṇe tīṇi, adhipatiyā tīṇi, anantare samanantare sahajāte aññamaññe nissaye ekaṁ, upanissaye tīṇi, purejāte ekaṁ, pacchājāte āsevane ekaṁ …pe… kamme dve, vipāke ekaṁ (imesu padesu ekaṁyeva), avigate ekaṁ. (Evaṁ gaṇetabbaṁ.)</span><br />
</p>
<p id="patthana1p19c34p1">
<span class="m-text m-primary">Paccanīyānulomaṁ.</span><br />
</p>
<p id="patthana1p19c34p2">
<span class="m-text m-primary">Pañhāvāro.</span><br />
</p>
<p id="patthana1p19c35p1">
<span class="m-text m-primary">Atītattikaṁ niṭṭhitaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>