<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/mily005p002p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="/pages/mily005p002p008z.html" />
  <meta property="og:description" content="Meṇḍakapañha Abhejjavagga 8. Abhejjaparisapañha “Bhante nāgasena, tumhe bhaṇatha— ‘tathāgato abhejjapariso’ti, puna ca bhaṇatha— ‘devadattena ekappahāraṁ pañca bhikkhusatāni bhinnānī’ti. Yadi, bhante nāgasena, tathāgato abhejjapariso, tena hi devadattena ekappahāraṁ pañca bhikkhusatāni bhinnānīti yaṁ vacanaṁ, taṁ micchā. Yadi devadattena ekappahāraṁ pañca bhikkhusatāni bhinnāni, tena hi ‘tathāgato abhejjapariso’ti …" />
  <meta name="twitter:description" content="Meṇḍakapañha Abhejjavagga 8. Abhejjaparisapañha “Bhante nāgasena, tumhe bhaṇatha— ‘tathāgato abhejjapariso’ti, puna ca bhaṇatha— ‘devadattena ekappahāraṁ pañca bhikkhusatāni bhinnānī’ti. Yadi, bhante nāgasena, tathāgato abhejjapariso, tena hi devadattena ekappahāraṁ pañca bhikkhusatāni bhinnānīti yaṁ vacanaṁ, taṁ micchā. Yadi devadattena ekappahāraṁ pañca bhikkhusatāni bhinnāni, tena hi ‘tathāgato abhejjapariso’ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="mendakapanha">
<h2><a href="#mendakapanha">Meṇḍakapañha</a></h2>
<section id="abhejjavagga">
<h3><a href="#abhejjavagga">Abhejjavagga</a></h3>
<section id="abhejjaparisapanha">
<h4><a href="#abhejjaparisapanha">8. Abhejjaparisapañha</a></h4>
<p id="mil5p2p8c1p1">
<span class="pali m-text">“Bhante nāgasena, tumhe bhaṇatha—</span><br />
</p>
<p id="mil5p2p8c1p2">
<span class="pali m-text">‘tathāgato abhejjapariso’ti, puna ca bhaṇatha—</span><br />
</p>
<p id="mil5p2p8c1p3">
<span class="pali m-text">‘devadattena ekappahāraṁ pañca bhikkhusatāni bhinnānī’ti.</span><br />
</p>
<p id="mil5p2p8c1p4">
<span class="pali m-text">Yadi, bhante nāgasena, tathāgato abhejjapariso, tena hi devadattena ekappahāraṁ pañca bhikkhusatāni bhinnānīti yaṁ vacanaṁ, taṁ micchā.</span><br />
</p>
<p id="mil5p2p8c1p5">
<span class="pali m-text">Yadi devadattena ekappahāraṁ pañca bhikkhusatāni bhinnāni, tena hi ‘tathāgato abhejjapariso’ti tampi vacanaṁ micchā.</span><br />
</p>
<p id="mil5p2p8c1p6">
<span class="pali m-text">Ayampi ubhato koṭiko pañho tavānuppatto, gambhīro dunniveṭhiyo, gaṇṭhitopi gaṇṭhitaro, etthāyaṁ jano āvaṭo nivuto ovuto pihito pariyonaddho, ettha tava ñāṇabalaṁ dassehi paravādesū”ti.</span><br />
</p>
<p id="mil5p2p8c2p1">
<span class="pali m-text">“Abhejjapariso, mahārāja, tathāgato, devadattena ca ekappahāraṁ pañca bhikkhusatāni bhinnāni, tañca pana bhedakassa balena, bhedake vijjamāne natthi, mahārāja, abhejjaṁ nāma.</span><br />
</p>
<p id="mil5p2p8c2p2">
<span class="pali m-text">Bhedake sati mātāpi puttena bhijjati, puttopi mātarā bhijjati, pitāpi puttena bhijjati, puttopi pitarā bhijjati, bhātāpi bhaginiyā bhijjati, bhaginīpi bhātarā bhijjati, sahāyopi sahāyena bhijjati, nāvāpi nānādārusaṅghaṭitā ūmivegasampahārena bhijjati, rukkhopi madhukappasampannaphalo anilabalavegābhihato bhijjati, suvaṇṇampi jātimantaṁ lohena bhijjati.</span><br />
</p>
<p id="mil5p2p8c2p3">
<span class="pali m-text">Api ca, mahārāja, neso adhippāyo viññūnaṁ, nesā buddhānaṁ adhimutti, neso paṇḍitānaṁ chando ‘tathāgato bhejjapariso’ti.</span><br />
</p>
<p id="mil5p2p8c2p4">
<span class="pali m-text">Api cettha kāraṇaṁ atthi, yena kāraṇena tathāgato vuccati ‘abhejjapariso’ti.</span><br />
</p>
<p id="mil5p2p8c2p5">
<span class="pali m-text">Katamaṁ ettha kāraṇaṁ?</span><br />
</p>
<p id="mil5p2p8c2p6">
<span class="pali m-text">Tathāgatassa, mahārāja, katena adānena vā appiyavacanena vā anatthacariyāya vā asamānattatāya vā yato kutoci cariyaṁ carantassapi parisā bhinnāti na sutapubbaṁ, tena kāraṇena tathāgato vuccati ‘abhejjapariso’ti.</span><br />
</p>
<p id="mil5p2p8c2p7">
<span class="pali m-text">Tayāpetaṁ, mahārāja, ñātabbaṁ ‘atthi kiñci navaṅge buddhavacane suttāgataṁ, iminā nāma kāraṇena bodhisattassa katena tathāgatassa parisā bhinnā’”ti?</span><br />
</p>
<p id="mil5p2p8c2p8">
<span class="pali m-text">“Natthi, bhante, no cetaṁ loke dissati nopi suyyati.</span><br />
</p>
<p id="mil5p2p8c2p9">
<span class="pali m-text">Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p2p8c3p1">
<span class="pali m-text">Abhejjaparisapañho aṭṭhamo.</span><br />
</p>
<p id="mil5p2p8c4p1">
<span class="pali m-text">Abhejjavaggo dutiyo.</span><br />
</p>
<p id="mil5p2p8c5p1">
<span class="pali m-text">Imasmiṁ vagge aṭṭha pañhā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>