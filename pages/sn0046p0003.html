<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn46 &raquo; Saṁyutta Nikāya 46.3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0046p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn46-index.html">sn46</a> &raquo;
          </span>
          Saṁyutta Nikāya 46.3
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0004.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 46.3</span></p>
<p id="sn46p3c0p2">
<span class="pali m-text">1. Pabbatavagga</span><br />
<span class="sujato m-text">1. Mountains</span><br />
</p>
<section id="silasutta">
<span id="sn46p3c0p3"></span><h2><span class="pali m-text">Sīlasutta</span></h2>
<p><span class="sujato m-text">Ethics</span></p>
<p id="sn46p3c1p1">
<span class="pali m-text">“Ye te, bhikkhave, bhikkhū sīlasampannā samādhisampannā ñāṇasampannā vimuttisampannā vimuttiñāṇadassanasampannā, dassanampāhaṁ, bhikkhave, tesaṁ bhikkhūnaṁ bahukāraṁ vadāmi;</span><br />
<span class="sujato m-text">“Mendicants, when a mendicant is accomplished in ethics, immersion, knowledge, freedom, or the knowledge and vision of freedom, even the sight of them is very helpful, I say.</span><br />
</p>
<p id="sn46p3c1p2">
<span class="pali m-text">savanampāhaṁ, bhikkhave, tesaṁ bhikkhūnaṁ bahukāraṁ vadāmi;</span><br />
<span class="sujato m-text">Even to hear them,</span><br />
</p>
<p id="sn46p3c1p3">
<span class="pali m-text">upasaṅkamanampāhaṁ, bhikkhave, tesaṁ bhikkhūnaṁ bahukāraṁ vadāmi;</span><br />
<span class="sujato m-text">approach them,</span><br />
</p>
<p id="sn46p3c1p4">
<span class="pali m-text">payirupāsanampāhaṁ, bhikkhave, tesaṁ bhikkhūnaṁ bahukāraṁ vadāmi;</span><br />
<span class="sujato m-text">pay homage to them,</span><br />
</p>
<p id="sn46p3c1p5">
<span class="pali m-text">anussatimpāhaṁ, bhikkhave, tesaṁ bhikkhūnaṁ bahukāraṁ vadāmi;</span><br />
<span class="sujato m-text">recollect them,</span><br />
</p>
<p id="sn46p3c1p6">
<span class="pali m-text">anupabbajjampāhaṁ, bhikkhave, tesaṁ bhikkhūnaṁ bahukāraṁ vadāmi.</span><br />
<span class="sujato m-text">or go forth following them is very helpful, I say.</span><br />
</p>
<p id="sn46p3c1p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn46p3c1p8">
<span class="pali m-text">Tathārūpānaṁ, bhikkhave, bhikkhūnaṁ dhammaṁ sutvā dvayena vūpakāsena vūpakaṭṭho viharati—kāyavūpakāsena ca cittavūpakāsena ca.</span><br />
<span class="sujato m-text">Because after hearing the teaching of such mendicants, a mendicant will live withdrawn in both body and mind,</span><br />
</p>
<p id="sn46p3c1p9">
<span class="pali m-text">So tathā vūpakaṭṭho viharanto taṁ dhammaṁ anussarati anuvitakketi.</span><br />
<span class="sujato m-text">as they recollect and think about that teaching.</span><br />
</p>
<p id="sn46p3c2p1">
<span class="pali m-text">Yasmiṁ samaye, bhikkhave, bhikkhu tathā vūpakaṭṭho viharanto taṁ dhammaṁ anussarati anuvitakketi, satisambojjhaṅgo tasmiṁ samaye bhikkhuno āraddho hoti;</span><br />
<span class="sujato m-text">At such a time, a mendicant has activated the awakening factor of mindfulness;</span><br />
</p>
<p id="sn46p3c2p2">
<span class="pali m-text">satisambojjhaṅgaṁ tasmiṁ samaye bhikkhu bhāveti;</span><br />
<span class="sujato m-text">they develop it</span><br />
</p>
<p id="sn46p3c2p3">
<span class="pali m-text">satisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">and perfect it.</span><br />
</p>
<p id="sn46p3c2p4">
<span class="pali m-text">So tathā sato viharanto taṁ dhammaṁ paññāya pavicinati pavicarati parivīmaṁsamāpajjati.</span><br />
<span class="sujato m-text">As they live mindfully in this way they investigate, explore, and inquire into that teaching with wisdom.</span><br />
</p>
<p id="sn46p3c3p1">
<span class="pali m-text">Yasmiṁ samaye, bhikkhave, bhikkhu tathā sato viharanto taṁ dhammaṁ paññāya pavicinati pavicarati parivīmaṁsamāpajjati, dhammavicayasambojjhaṅgo tasmiṁ samaye bhikkhuno āraddho hoti;</span><br />
<span class="sujato m-text">At such a time, a mendicant has activated the awakening factor of investigation of principles;</span><br />
</p>
<p id="sn46p3c3p2">
<span class="pali m-text">dhammavicayasambojjhaṅgaṁ tasmiṁ samaye bhikkhu bhāveti;</span><br />
<span class="sujato m-text">they develop it</span><br />
</p>
<p id="sn46p3c3p3">
<span class="pali m-text">dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">and perfect it.</span><br />
</p>
<p id="sn46p3c3p4">
<span class="pali m-text">Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ.</span><br />
<span class="sujato m-text">As they investigate principles with wisdom in this way their energy is roused up and unflagging.</span><br />
</p>
<p id="sn46p3c4p1">
<span class="pali m-text">Yasmiṁ samaye, bhikkhave, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti; vīriyasambojjhaṅgaṁ tasmiṁ samaye bhikkhu bhāveti; vīriyasambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">At such a time, a mendicant has activated the awakening factor of energy; they develop it and perfect it.</span><br />
</p>
<p id="sn46p3c4p2">
<span class="pali m-text">Āraddhavīriyassa uppajjati pīti nirāmisā.</span><br />
<span class="sujato m-text">When they’re energetic, spiritual rapture arises.</span><br />
</p>
<p id="sn46p3c5p1">
<span class="pali m-text">Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti; pītisambojjhaṅgaṁ tasmiṁ samaye bhikkhu bhāveti; pītisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">At such a time, a mendicant has activated the awakening factor of rapture; they develop it and perfect it.</span><br />
</p>
<p id="sn46p3c5p2">
<span class="pali m-text">Pītimanassa kāyopi passambhati, cittampi passambhati.</span><br />
<span class="sujato m-text">When the mind is full of rapture, the body and mind become tranquil.</span><br />
</p>
<p id="sn46p3c6p1">
<span class="pali m-text">Yasmiṁ samaye, bhikkhave, bhikkhuno pītimanassa kāyopi passambhati cittampi passambhati, passaddhisambojjhaṅgo tasmiṁ samaye bhikkhuno āraddho hoti; passaddhisambojjhaṅgaṁ tasmiṁ samaye bhikkhu bhāveti; passaddhisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">At such a time, a mendicant has activated the awakening factor of tranquility; they develop it and perfect it.</span><br />
</p>
<p id="sn46p3c6p2">
<span class="pali m-text">Passaddhakāyassa sukhino cittaṁ samādhiyati.</span><br />
<span class="sujato m-text">When the body is tranquil and one feels bliss, the mind becomes immersed in samādhi.</span><br />
</p>
<p id="sn46p3c7p1">
<span class="pali m-text">Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti; samādhisambojjhaṅgaṁ tasmiṁ samaye bhikkhu bhāveti; samādhisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">At such a time, a mendicant has activated the awakening factor of immersion; they develop it and perfect it.</span><br />
</p>
<p id="sn46p3c7p2">
<span class="pali m-text">So tathāsamāhitaṁ cittaṁ sādhukaṁ ajjhupekkhitā hoti.</span><br />
<span class="sujato m-text">They closely watch over that mind immersed in samādhi.</span><br />
</p>
<p id="sn46p3c8p1">
<span class="pali m-text">Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti; upekkhāsambojjhaṅgaṁ tasmiṁ samaye bhikkhu bhāveti; upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
<span class="sujato m-text">At such a time, a mendicant has activated the awakening factor of equanimity; they develop it and perfect it.</span><br />
</p>
<p id="sn46p3c9p1">
<span class="pali m-text">Evaṁ bhāvitesu kho, bhikkhave, sattasu sambojjhaṅgesu evaṁ bahulīkatesu satta phalā sattānisaṁsā pāṭikaṅkhā.</span><br />
<span class="sujato m-text">When the seven awakening factors are developed and cultivated in this way they can expect seven fruits and benefits.</span><br />
</p>
<p id="sn46p3c9p2">
<span class="pali m-text">Katame satta phalā sattānisaṁsā?</span><br />
<span class="sujato m-text">What seven?</span><br />
</p>
<p id="sn46p3c9p3">
<span class="pali m-text">Diṭṭheva dhamme paṭikacca aññaṁ ārādheti.</span><br />
<span class="sujato m-text">They attain enlightenment early on in this very life.</span><br />
</p>
<p id="sn46p3c9p4">
<span class="pali m-text">No ce diṭṭheva dhamme paṭikacca aññaṁ ārādheti, atha maraṇakāle aññaṁ ārādheti.</span><br />
<span class="sujato m-text">If not, they attain enlightenment at the time of death.</span><br />
</p>
<p id="sn46p3c9p5">
<span class="pali m-text">No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, atha pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti.</span><br />
<span class="sujato m-text">If not, with the ending of the five lower fetters, they’re extinguished between one life and the next.</span><br />
</p>
<p id="sn46p3c9p6">
<span class="pali m-text">No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti.</span><br />
<span class="sujato m-text">If not, with the ending of the five lower fetters they’re extinguished upon landing.</span><br />
</p>
<p id="sn46p3c9p7">
<span class="pali m-text">No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti.</span><br />
<span class="sujato m-text">If not, with the ending of the five lower fetters they’re extinguished without extra effort.</span><br />
</p>
<p id="sn46p3c9p8">
<span class="pali m-text">No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti.</span><br />
<span class="sujato m-text">If not, with the ending of the five lower fetters they’re extinguished with extra effort.</span><br />
</p>
<p id="sn46p3c9p9">
<span class="pali m-text">No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī.</span><br />
<span class="sujato m-text">If not, with the ending of the five lower fetters they head upstream, going to the Akaniṭṭha realm.</span><br />
</p>
<p id="sn46p3c9p10">
<span class="pali m-text">Evaṁ bhāvitesu kho, bhikkhave, sattasu bojjhaṅgesu evaṁ bahulīkatesu ime satta phalā sattānisaṁsā pāṭikaṅkhā”ti.</span><br />
<span class="sujato m-text">When the seven awakening factors are developed and cultivated in this way these are the seven fruits and benefits they can expect.”</span><br />
</p>
<p id="sn46p3c9p11">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>