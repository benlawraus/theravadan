<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any008p01lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="/pages/any008p01lz.html" />
  <meta property="og:description" content="Translators: sujato Numbered Discourses 8.46 5. Uposathavagga 5. Sabbath 46. Anuruddhasutta Anuruddha and the Agreeable Deities Ekaṁ samayaṁ bhagavā kosambiyaṁ viharati ghositārāme. At one time the Buddha was staying near Kosambi, in Ghosita’s Monastery. Tena kho pana samayena āyasmā anuruddho divāvihāraṁ gato hoti paṭisallīno. Now at that …" />
  <meta name="twitter:description" content="Translators: sujato Numbered Discourses 8.46 5. Uposathavagga 5. Sabbath 46. Anuruddhasutta Anuruddha and the Agreeable Deities Ekaṁ samayaṁ bhagavā kosambiyaṁ viharati ghositārāme. At one time the Buddha was staying near Kosambi, in Ghosita’s Monastery. Tena kho pana samayena āyasmā anuruddho divāvihāraṁ gato hoti paṭisallīno. Now at that …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.46</span></p>
<section id="uposathavagga">
<h2><a href="#uposathavagga">5. Uposathavagga</a></h2>
<p><span class="sujato m-text">5. Sabbath</span></p>
<section id="anuruddhasutta">
<h3><a href="#anuruddhasutta">46. Anuruddhasutta</a></h3>
<p><span class="sujato m-text">Anuruddha and the Agreeable Deities</span></p>
<p id="an8p46c1p1">
<span class="pali m-text">Ekaṁ samayaṁ bhagavā kosambiyaṁ viharati ghositārāme.</span><br />
<span class="sujato m-text">At one time the Buddha was staying near Kosambi, in Ghosita’s Monastery.</span><br />
</p>
<p id="an8p46c1p2">
<span class="pali m-text">Tena kho pana samayena āyasmā anuruddho divāvihāraṁ gato hoti paṭisallīno.</span><br />
<span class="sujato m-text">Now at that time Venerable Anuruddha had gone into retreat for the day’s meditation.</span><br />
</p>
<p id="an8p46c1p3">
<span class="pali m-text">Atha kho sambahulā manāpakāyikā devatā yenāyasmā anuruddho tenupasaṅkamiṁsu; upasaṅkamitvā āyasmantaṁ anuruddhaṁ abhivādetvā ekamantaṁ aṭṭhaṁsu. Ekamantaṁ ṭhitā kho tā devatā āyasmantaṁ anuruddhaṁ etadavocuṁ:</span><br />
<span class="sujato m-text">Then several deities of the Lovable Host went up to Venerable Anuruddha, bowed, stood to one side, and said to him:</span><br />
</p>
<p id="an8p46c1p4">
<span class="pali m-text">“mayaṁ, bhante anuruddha, manāpakāyikā nāma devatā tīsu ṭhānesu issariyaṁ kārema vasaṁ vattema.</span><br />
<span class="sujato m-text">“Sir, Anuruddha, we are the deities called ‘Loveable’. We wield authority and control over three things.</span><br />
</p>
<p id="an8p46c1p5">
<span class="pali m-text">Mayaṁ, bhante anuruddha, yādisakaṁ vaṇṇaṁ ākaṅkhāma tādisakaṁ vaṇṇaṁ ṭhānaso paṭilabhāma;</span><br />
<span class="sujato m-text">We can turn any color we want on the spot.</span><br />
</p>
<p id="an8p46c1p6">
<span class="pali m-text">yādisakaṁ saraṁ ākaṅkhāma tādisakaṁ saraṁ ṭhānaso paṭilabhāma;</span><br />
<span class="sujato m-text">We can get any voice that we want on the spot.</span><br />
</p>
<p id="an8p46c1p7">
<span class="pali m-text">yādisakaṁ sukhaṁ ākaṅkhāma tādisakaṁ sukhaṁ ṭhānaso paṭilabhāma.</span><br />
<span class="sujato m-text">We can get any pleasure that we want on the spot.</span><br />
</p>
<p id="an8p46c1p8">
<span class="pali m-text">Mayaṁ, bhante anuruddha, manāpakāyikā nāma devatā imesu tīsu ṭhānesu issariyaṁ kārema vasaṁ vattemā”ti.</span><br />
<span class="sujato m-text">We are the deities called ‘Loveable’. We wield authority and control over these three things.”</span><br />
</p>
<p id="an8p46c2p1">
<span class="pali m-text">Atha kho āyasmato anuruddhassa etadahosi:</span><br />
<span class="sujato m-text">Then Venerable Anuruddha thought,</span><br />
</p>
<p id="an8p46c2p2">
<span class="pali m-text">“aho vatimā devatā sabbāva nīlā assu nīlavaṇṇā nīlavatthā nīlālaṅkārā”ti.</span><br />
<span class="sujato m-text">“If only these deities would all turn blue, of blue color, clad in blue, adorned with blue!”</span><br />
</p>
<p id="an8p46c2p3">
<span class="pali m-text">Atha kho tā devatā āyasmato anuruddhassa cittamaññāya sabbāva nīlā ahesuṁ nīlavaṇṇā nīlavatthā nīlālaṅkārā.</span><br />
<span class="sujato m-text">Then those deities, knowing Anuruddha’s thought, all turned blue.</span><br />
</p>
<p id="an8p46c3p1">
<span class="pali m-text">Atha kho āyasmato anuruddhassa etadahosi:</span><br />
<span class="sujato m-text">Then Venerable Anuruddha thought,</span><br />
</p>
<p id="an8p46c3p2">
<span class="pali m-text">“aho vatimā devatā sabbāva pītā assu …pe…</span><br />
<span class="sujato m-text">“If only these deities would all turn yellow …”</span><br />
</p>
<p id="an8p46c3p3">
<span class="pali m-text">sabbāva lohitakā assu …</span><br />
<span class="sujato m-text">“If only these gods would all turn red …”</span><br />
</p>
<p id="an8p46c3p4">
<span class="pali m-text">sabbāva odātā assu odātavaṇṇā odātavatthā odātālaṅkārā”ti.</span><br />
<span class="sujato m-text">“If only these gods would all turn white …”</span><br />
</p>
<p id="an8p46c3p5">
<span class="pali m-text">Atha kho tā devatā āyasmato anuruddhassa cittamaññāya sabbāva odātā ahesuṁ odātavaṇṇā odātavatthā odātālaṅkārā.</span><br />
<span class="sujato m-text">Then those deities, knowing Anuruddha’s thought, all turned white.</span><br />
</p>
<p id="an8p46c4p1">
<span class="pali m-text">Atha kho tā devatā ekā ca gāyi ekā ca nacci ekā ca accharaṁ vādesi.</span><br />
<span class="sujato m-text">Then one of those deities sang, one danced, and one snapped her fingers.</span><br />
</p>
<p id="an8p46c4p2">
<span class="pali m-text">Seyyathāpi nāma pañcaṅgikassa tūriyassa suvinītassa suppaṭipatāḷitassa kusalehi susamannāhatassa saddo hoti vaggu ca rajanīyo ca kamanīyo ca pemanīyo ca madanīyo ca;</span><br />
<span class="sujato m-text">Suppose there was a quintet made up of skilled musicians who had practiced well and kept excellent rhythm. They’d sound graceful, tantalizing, sensuous, lovely, and intoxicating.</span><br />
</p>
<p id="an8p46c4p3">
<span class="pali m-text">evamevaṁ tāsaṁ devatānaṁ alaṅkārānaṁ saddo hoti vaggu ca rajanīyo ca kamanīyo ca pemanīyo ca madanīyo ca.</span><br />
<span class="sujato m-text">In the same way the performance by those deities sounded graceful, tantalizing, sensuous, lovely, and intoxicating.</span><br />
</p>
<p id="an8p46c4p4">
<span class="pali m-text">Atha kho āyasmā anuruddho indriyāni okkhipi.</span><br />
<span class="sujato m-text">But Venerable Anuruddha averted his senses.</span><br />
</p>
<p id="an8p46c5p1">
<span class="pali m-text">Atha kho tā devatā “na khvayyo anuruddho sādiyatī”ti tatthevantaradhāyiṁsu.</span><br />
<span class="sujato m-text">Then those deities, thinking “Master Anuruddha isn’t enjoying this,” vanished right there.</span><br />
</p>
<p id="an8p46c5p2">
<span class="pali m-text">Atha kho āyasmā anuruddho sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā anuruddho bhagavantaṁ etadavoca:</span><br />
<span class="sujato m-text">Then in the late afternoon, Anuruddha came out of retreat and went to the Buddha, bowed, sat down to one side, and told him what had happened, adding:</span><br />
</p>
<p id="an8p46c6p1">
<span class="pali m-text">“Idhāhaṁ, bhante, divāvihāraṁ gato homi paṭisallīno.</span><br />
</p>
<p id="an8p46c6p2">
<span class="pali m-text">Atha kho, bhante, sambahulā manāpakāyikā devatā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhante, tā devatā maṁ etadavocuṁ:</span><br />
</p>
<p id="an8p46c6p3">
<span class="pali m-text">‘mayaṁ, bhante anuruddha, manāpakāyikā nāma devatā tīsu ṭhānesu issariyaṁ kārema vasaṁ vattema.</span><br />
</p>
<p id="an8p46c6p4">
<span class="pali m-text">Mayaṁ, bhante anuruddha, yādisakaṁ vaṇṇaṁ ākaṅkhāma tādisakaṁ vaṇṇaṁ ṭhānaso paṭilabhāma;</span><br />
</p>
<p id="an8p46c6p5">
<span class="pali m-text">yādisakaṁ saraṁ ākaṅkhāma tādisakaṁ saraṁ ṭhānaso paṭilabhāma;</span><br />
</p>
<p id="an8p46c6p6">
<span class="pali m-text">yādisakaṁ sukhaṁ ākaṅkhāma tādisakaṁ sukhaṁ ṭhānaso paṭilabhāma.</span><br />
</p>
<p id="an8p46c6p7">
<span class="pali m-text">Mayaṁ, bhante anuruddha, manāpakāyikā nāma devatā imesu tīsu ṭhānesu issariyaṁ kārema vasaṁ vattemā’ti.</span><br />
</p>
<p id="an8p46c6p8">
<span class="pali m-text">Tassa mayhaṁ, bhante, etadahosi:</span><br />
</p>
<p id="an8p46c6p9">
<span class="pali m-text">‘aho vatimā devatā sabbāva nīlā assu nīlavaṇṇā nīlavatthā nīlālaṅkārā’ti.</span><br />
</p>
<p id="an8p46c6p10">
<span class="pali m-text">Atha kho, bhante, tā devatā mama cittamaññāya sabbāva nīlā ahesuṁ nīlavaṇṇā nīlavatthā nīlālaṅkārā.</span><br />
</p>
<p id="an8p46c7p1">
<span class="pali m-text">Tassa mayhaṁ, bhante, etadahosi:</span><br />
</p>
<p id="an8p46c7p2">
<span class="pali m-text">‘aho vatimā devatā sabbāva pītā assu …pe…</span><br />
</p>
<p id="an8p46c7p3">
<span class="pali m-text">sabbāva lohitakā assu …pe…</span><br />
</p>
<p id="an8p46c7p4">
<span class="pali m-text">sabbāva odātā assu odātavaṇṇā odātavatthā odātālaṅkārā’ti.</span><br />
</p>
<p id="an8p46c7p5">
<span class="pali m-text">Atha kho, bhante, tā devatā mama cittamaññāya sabbāva odātā ahesuṁ odātavaṇṇā odātavatthā odātālaṅkārā.</span><br />
</p>
<p id="an8p46c8p1">
<span class="pali m-text">Atha kho, bhante, tā devatā ekā ca gāyi ekā ca nacci ekā ca accharaṁ vādesi.</span><br />
</p>
<p id="an8p46c8p2">
<span class="pali m-text">Seyyathāpi nāma pañcaṅgikassa tūriyassa suvinītassa suppaṭipatāḷitassa kusalehi susamannāhatassa saddo hoti vaggu ca rajanīyo ca kamanīyo ca pemanīyo ca madanīyo ca;</span><br />
</p>
<p id="an8p46c8p3">
<span class="pali m-text">evamevaṁ tāsaṁ devatānaṁ alaṅkārānaṁ saddo hoti vaggu ca rajanīyo ca kamanīyo ca pemanīyo ca madanīyo ca.</span><br />
</p>
<p id="an8p46c8p4">
<span class="pali m-text">Atha khvāhaṁ, bhante, indriyāni okkhipi.</span><br />
</p>
<p id="an8p46c9p1">
<span class="pali m-text">Atha kho, bhante, tā devatā ‘na khvayyo anuruddho sādiyatī’ti tatthevantaradhāyiṁsu.</span><br />
</p>
<p id="an8p46c9p2">
<span class="pali m-text">Katihi nu kho, bhante, dhammehi samannāgato mātugāmo kāyassa bhedā paraṁ maraṇā manāpakāyikānaṁ devānaṁ sahabyataṁ upapajjatī”ti?</span><br />
<span class="sujato m-text">“How many qualities do females have so that—when their body breaks up, after death—they are reborn in company with the Gods of the Lovable Host?”</span><br />
</p>
<p id="an8p46c10p1">
<span class="pali m-text">“Aṭṭhahi kho, anuruddha, dhammehi samannāgato mātugāmo kāyassa bhedā paraṁ maraṇā manāpakāyikānaṁ devānaṁ sahabyataṁ upapajjati.</span><br />
<span class="sujato m-text">“Anuruddha, when they have eight qualities females—when their body breaks up, after death—are reborn in company with the Gods of the Lovable Host.</span><br />
</p>
<p id="an8p46c10p2">
<span class="pali m-text">Katamehi aṭṭhahi?</span><br />
<span class="sujato m-text">What eight?</span><br />
</p>
<p id="an8p46c10p3">
<span class="pali m-text">Idha, anuruddha, mātugāmo yassa mātāpitaro bhattuno denti atthakāmā hitesino anukampakā anukampaṁ upādāya tassa hoti pubbuṭṭhāyinī pacchānipātinī kiṅkārapaṭissāvinī manāpacārinī piyavādinī.</span><br />
<span class="sujato m-text">Take the case of a female whose mother and father give her to a husband wanting what’s best for her, out of kindness and compassion. She would get up before him and go to bed after him, and be obliging, behaving nicely and speaking politely.</span><br />
</p>
<p id="an8p46c11p1">
<span class="pali m-text">Ye te bhattu garuno honti—</span><br />
<span class="sujato m-text">She honors, respects, esteems, and venerates those her husband respects, such as</span><br />
</p>
<p id="an8p46c11p2">
<span class="pali m-text">mātāti vā pitāti vā samaṇabrāhmaṇāti vā—</span><br />
<span class="sujato m-text">mother and father, and ascetics and brahmins.</span><br />
</p>
<p id="an8p46c11p3">
<span class="pali m-text">te sakkaroti, garuṁ karoti, māneti, pūjeti, abbhāgate ca āsanodakena paṭipūjeti.</span><br />
<span class="sujato m-text">And when they arrive she serves them with a seat and water.</span><br />
</p>
<p id="an8p46c12p1">
<span class="pali m-text">Ye te bhattu abbhantarā kammantā—uṇṇāti vā kappāsāti vā—tattha dakkhā hoti analasā tatrupāyāya vīmaṁsāya samannāgatā alaṁ kātuṁ alaṁ saṁvidhātuṁ.</span><br />
<span class="sujato m-text">She’s skilled and tireless in her husband’s household duties, such as knitting and sewing. She understands how to go about things in order to complete and organize the work.</span><br />
</p>
<p id="an8p46c13p1">
<span class="pali m-text">Yo so bhattu abbhantaro antojano—dāsāti vā pessāti vā kammakarāti vā—</span><br />
<span class="sujato m-text">She knows what work her husband’s domestic bondservants, employees, and workers have completed, and what they’ve left incomplete.</span><br />
</p>
<p id="an8p46c13p2">
<span class="pali m-text">tesaṁ katañca katato jānāti akatañca akatato jānāti, gilānakānañca balābalaṁ jānāti khādanīyaṁ bhojanīyañcassa paccaṁsena saṁvibhajati.</span><br />
<span class="sujato m-text">She knows who is sick, and who is fit or unwell. She distributes to each a fair portion of various foods.</span><br />
</p>
<p id="an8p46c14p1">
<span class="pali m-text">Yaṁ bhattu āharati dhanaṁ vā dhaññaṁ vā jātarūpaṁ vā taṁ ārakkhena guttiyā sampādeti, tattha ca hoti adhuttī athenī asoṇḍī avināsikā.</span><br />
<span class="sujato m-text">She ensures that any income her husband earns is guarded and protected, whether money, grain, silver, or gold. She doesn’t overspend, steal, waste, or lose it.</span><br />
</p>
<p id="an8p46c15p1">
<span class="pali m-text">Upāsikā kho pana hoti buddhaṁ saraṇaṁ gatā dhammaṁ saraṇaṁ gatā saṅghaṁ saraṇaṁ gatā.</span><br />
<span class="sujato m-text">She’s a lay follower who has gone for refuge to the Buddha, his teaching, and the Saṅgha.</span><br />
</p>
<p id="an8p46c16p1">
<span class="pali m-text">Sīlavatī kho pana hoti—</span><br />
<span class="sujato m-text">She’s ethical.</span><br />
</p>
<p id="an8p46c16p2">
<span class="pali m-text">pāṇātipātā paṭiviratā, adinnādānā paṭiviratā, kāmesumicchācārā paṭiviratā, musāvādā paṭiviratā, surāmerayamajjapamādaṭṭhānā paṭiviratā.</span><br />
<span class="sujato m-text">She doesn’t kill living creatures, steal, commit sexual misconduct, lie, or use alcoholic drinks that cause negligence.</span><br />
</p>
<p id="an8p46c17p1">
<span class="pali m-text">Cāgavatī kho pana hoti.</span><br />
<span class="sujato m-text">She’s generous.</span><br />
</p>
<p id="an8p46c17p2">
<span class="pali m-text">Vigatamalamaccherena cetasā agāraṁ ajjhāvasati muttacāgā payatapāṇinī vossaggaratā yācayogā dānasaṁvibhāgaratā.</span><br />
<span class="sujato m-text">She lives at home rid of the stain of stinginess, freely generous, open-handed, loving to let go, committed to charity, loving to give and to share.</span><br />
</p>
<p id="an8p46c18p1">
<span class="pali m-text">Imehi kho, anuruddha, aṭṭhahi dhammehi samannāgato mātugāmo kāyassa bhedā paraṁ maraṇā manāpakāyikānaṁ devānaṁ sahabyataṁ upapajjatīti.</span><br />
<span class="sujato m-text">When they have these eight qualities females—when their body breaks up, after death—are reborn in company with the Gods of the Lovable Host.</span><br />
</p>
<p id="an8p46c19p1">
<span class="pali m-text">Yo naṁ bharati sabbadā,</span><br />
<span class="sujato m-text">She’d never look down on her husband,</span><br />
</p>
<p id="an8p46c19p2">
<span class="pali m-text">niccaṁ ātāpi ussuko;</span><br />
<span class="sujato m-text">who’s always eager to work hard,</span><br />
</p>
<p id="an8p46c19p3">
<span class="pali m-text">Taṁ sabbakāmadaṁ posaṁ,</span><br />
<span class="sujato m-text">always looking after her,</span><br />
</p>
<p id="an8p46c19p4">
<span class="pali m-text">bhattāraṁ nātimaññati.</span><br />
<span class="sujato m-text">and bringing whatever she wants.</span><br />
</p>
<p id="an8p46c20p1">
<span class="pali m-text">Na cāpi sotthi bhattāraṁ,</span><br />
<span class="sujato m-text">And a good woman never scolds her husband</span><br />
</p>
<p id="an8p46c20p2">
<span class="pali m-text">issāvādena rosaye;</span><br />
<span class="sujato m-text">with jealous words.</span><br />
</p>
<p id="an8p46c20p3">
<span class="pali m-text">Bhattu ca garuno sabbe,</span><br />
<span class="sujato m-text">Being astute, she reveres</span><br />
</p>
<p id="an8p46c20p4">
<span class="pali m-text">paṭipūjeti paṇḍitā.</span><br />
<span class="sujato m-text">those respected by her husband.</span><br />
</p>
<p id="an8p46c21p1">
<span class="pali m-text">Uṭṭhāhikā analasā,</span><br />
<span class="sujato m-text">She gets up early, works tirelessly,</span><br />
</p>
<p id="an8p46c21p2">
<span class="pali m-text">saṅgahitaparijjanā;</span><br />
<span class="sujato m-text">and manages the domestic help.</span><br />
</p>
<p id="an8p46c21p3">
<span class="pali m-text">Bhattu manāpaṁ carati,</span><br />
<span class="sujato m-text">She’s loveable to her husband,</span><br />
</p>
<p id="an8p46c21p4">
<span class="pali m-text">sambhataṁ anurakkhati.</span><br />
<span class="sujato m-text">and preserves his wealth.</span><br />
</p>
<p id="an8p46c22p1">
<span class="pali m-text">Yā evaṁ vattati nārī,</span><br />
<span class="sujato m-text">A lady who fulfills these duties</span><br />
</p>
<p id="an8p46c22p2">
<span class="pali m-text">bhattu chandavasānugā;</span><br />
<span class="sujato m-text">according to her husband’s desire,</span><br />
</p>
<p id="an8p46c22p3">
<span class="pali m-text">Manāpā nāma te devā,</span><br />
<span class="sujato m-text">is reborn among the gods</span><br />
</p>
<p id="an8p46c22p4">
<span class="pali m-text">yattha sā upapajjatī”ti.</span><br />
<span class="sujato m-text">called ‘Loveable’.”</span><br />
</p>
<p id="an8p46c22p5">
<span class="pali m-text">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>