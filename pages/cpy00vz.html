<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cpy00vz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="/pages/cpy00vz.html" />
  <meta property="og:description" content="Yudhañjayavagga Nekkhammapāramī 5 Soṇapaṇḍitacariya “Punāparaṁ yadā homi, nagare brahmavaḍḍhane; Tattha kulavare seṭṭhe, mahāsāle ajāyahaṁ. Tadāpi lokaṁ disvāna, Andhībhūtaṁ tamotthaṭaṁ; Cittaṁ bhavato patikuṭati, Tuttavegahataṁ viya. Disvāna vividhaṁ pāpaṁ, evaṁ cintesahaṁ tadā; ‘Kadāhaṁ gehā nikkhamma, pavisissāmi kānanaṁ’. Tadāpi maṁ nimantesuṁ, kāmabhogehi ñātayo; Tesampi chandamācikkhiṁ, ‘mā nimantetha …" />
  <meta name="twitter:description" content="Yudhañjayavagga Nekkhammapāramī 5 Soṇapaṇḍitacariya “Punāparaṁ yadā homi, nagare brahmavaḍḍhane; Tattha kulavare seṭṭhe, mahāsāle ajāyahaṁ. Tadāpi lokaṁ disvāna, Andhībhūtaṁ tamotthaṭaṁ; Cittaṁ bhavato patikuṭati, Tuttavegahataṁ viya. Disvāna vividhaṁ pāpaṁ, evaṁ cintesahaṁ tadā; ‘Kadāhaṁ gehā nikkhamma, pavisissāmi kānanaṁ’. Tadāpi maṁ nimantesuṁ, kāmabhogehi ñātayo; Tesampi chandamācikkhiṁ, ‘mā nimantetha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="yudhanjayavagga">
<h2><a href="#yudhanjayavagga">Yudhañjayavagga</a></h2>
<section id="nekkhammaparami-5">
<h3><a href="#nekkhammaparami-5">Nekkhammapāramī 5</a></h3>
<p id="cp25c0p4">
<span class="pali m-text">Soṇapaṇḍitacariya</span><br />
</p>
<p id="cp25c1p1">
<span class="pali m-text">“Punāparaṁ yadā homi,</span><br />
</p>
<p id="cp25c1p2">
<span class="pali m-text">nagare brahmavaḍḍhane;</span><br />
</p>
<p id="cp25c1p3">
<span class="pali m-text">Tattha kulavare seṭṭhe,</span><br />
</p>
<p id="cp25c1p4">
<span class="pali m-text">mahāsāle ajāyahaṁ.</span><br />
</p>
<p id="cp25c2p1">
<span class="pali m-text">Tadāpi lokaṁ disvāna,</span><br />
</p>
<p id="cp25c2p2">
<span class="pali m-text">Andhībhūtaṁ tamotthaṭaṁ;</span><br />
</p>
<p id="cp25c2p3">
<span class="pali m-text">Cittaṁ bhavato patikuṭati,</span><br />
</p>
<p id="cp25c2p4">
<span class="pali m-text">Tuttavegahataṁ viya.</span><br />
</p>
<p id="cp25c3p1">
<span class="pali m-text">Disvāna vividhaṁ pāpaṁ,</span><br />
</p>
<p id="cp25c3p2">
<span class="pali m-text">evaṁ cintesahaṁ tadā;</span><br />
</p>
<p id="cp25c3p3">
<span class="pali m-text">‘Kadāhaṁ gehā nikkhamma,</span><br />
</p>
<p id="cp25c3p4">
<span class="pali m-text">pavisissāmi kānanaṁ’.</span><br />
</p>
<p id="cp25c4p1">
<span class="pali m-text">Tadāpi maṁ nimantesuṁ,</span><br />
</p>
<p id="cp25c4p2">
<span class="pali m-text">kāmabhogehi ñātayo;</span><br />
</p>
<p id="cp25c4p3">
<span class="pali m-text">Tesampi chandamācikkhiṁ,</span><br />
</p>
<p id="cp25c4p4">
<span class="pali m-text">‘mā nimantetha tehi maṁ’.</span><br />
</p>
<p id="cp25c5p1">
<span class="pali m-text">Yo me kaniṭṭhako bhātā,</span><br />
</p>
<p id="cp25c5p2">
<span class="pali m-text">nando nāmāsi paṇḍito;</span><br />
</p>
<p id="cp25c5p3">
<span class="pali m-text">Sopi maṁ anusikkhanto,</span><br />
</p>
<p id="cp25c5p4">
<span class="pali m-text">pabbajjaṁ samarocayi.</span><br />
</p>
<p id="cp25c6p1">
<span class="pali m-text">Ahaṁ soṇo ca nando ca,</span><br />
</p>
<p id="cp25c6p2">
<span class="pali m-text">ubho mātāpitā mama;</span><br />
</p>
<p id="cp25c6p3">
<span class="pali m-text">Tadāpi bhoge chaḍḍetvā,</span><br />
</p>
<p id="cp25c6p4">
<span class="pali m-text">pāvisimhā mahāvanan”ti.</span><br />
</p>
<p id="cp25c7p1">
<span class="pali m-text">Soṇapaṇḍitacariyaṁ pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>