<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vv0030.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/vv0029.html">Previous</a></div>
<div class="m-col-t-6 m-text-right">
<a href="https://theravadan.org/pages/vv0031.html">Next</a></div>
</div>
<p id="vv30c0p2">
<span class="pali m-text">Itthivimāna</span><br />
</p>
<p id="vv30c0p3">
<span class="pali m-text">Pāricchattakavagga</span><br />
</p>
<section id="ucchudayikavimanavatthu">
<span id="vv30c0p4"></span><h2><span class="pali m-text">2. Ucchudāyikāvimānavatthu</span></h2>
<p id="vv30c1p1">
<span class="pali m-text">“Obhāsayitvā pathaviṁ sadevakaṁ,</span><br />
</p>
<p id="vv30c1p2">
<span class="pali m-text">Atirocasi candimasūriyā viya;</span><br />
</p>
<p id="vv30c1p3">
<span class="pali m-text">Siriyā ca vaṇṇena yasena tejasā,</span><br />
</p>
<p id="vv30c1p4">
<span class="pali m-text">Brahmāva deve tidase sahindake.</span><br />
</p>
<p id="vv30c2p1">
<span class="pali m-text">Pucchāmi taṁ uppalamāladhārinī,</span><br />
</p>
<p id="vv30c2p2">
<span class="pali m-text">Āveḷinī kañcanasannibhattace;</span><br />
</p>
<p id="vv30c2p3">
<span class="pali m-text">Alaṅkate uttamavatthadhārinī,</span><br />
</p>
<p id="vv30c2p4">
<span class="pali m-text">Kā tvaṁ subhe devate vandase mamaṁ.</span><br />
</p>
<p id="vv30c3p1">
<span class="pali m-text">Kiṁ tvaṁ pure kammamakāsi attanā,</span><br />
</p>
<p id="vv30c3p2">
<span class="pali m-text">Manussabhūtā purimāya jātiyā;</span><br />
</p>
<p id="vv30c3p3">
<span class="pali m-text">Dānaṁ suciṇṇaṁ atha sīlasaṁyamaṁ,</span><br />
</p>
<p id="vv30c3p4">
<span class="pali m-text">Kenūpapannā sugatiṁ yasassinī;</span><br />
</p>
<p id="vv30c3p5">
<span class="pali m-text">Devate pucchitācikkha,</span><br />
</p>
<p id="vv30c3p6">
<span class="pali m-text">Kissa kammassidaṁ phalan”ti.</span><br />
</p>
<p id="vv30c4p1">
<span class="pali m-text">“Idāni bhante imameva gāmaṁ,</span><br />
</p>
<p id="vv30c4p2">
<span class="pali m-text">Piṇḍāya amhākaṁ gharaṁ upāgami;</span><br />
</p>
<p id="vv30c4p3">
<span class="pali m-text">Tato te ucchussa adāsi khaṇḍikaṁ,</span><br />
</p>
<p id="vv30c4p4">
<span class="pali m-text">Pasannacittā atulāya pītiyā.</span><br />
</p>
<p id="vv30c5p1">
<span class="pali m-text">Sassu ca pacchā anuyuñjate mamaṁ,</span><br />
</p>
<p id="vv30c5p2">
<span class="pali m-text">Kahaṁ nu ucchuṁ vadhuke avākiri;</span><br />
</p>
<p id="vv30c5p3">
<span class="pali m-text">Na chaḍḍitaṁ no pana khāditaṁ mayā,</span><br />
</p>
<p id="vv30c5p4">
<span class="pali m-text">Santassa bhikkhussa sayaṁ adāsahaṁ.</span><br />
</p>
<p id="vv30c6p1">
<span class="pali m-text">Tuyhaṁ nvidaṁ issariyaṁ atho mama,</span><br />
</p>
<p id="vv30c6p2">
<span class="pali m-text">Itissā sassu paribhāsate mamaṁ;</span><br />
</p>
<p id="vv30c6p3">
<span class="pali m-text">Pīṭhaṁ gahetvā pahāraṁ adāsi me,</span><br />
</p>
<p id="vv30c6p4">
<span class="pali m-text">Tato cutā kālakatāmhi devatā.</span><br />
</p>
<p id="vv30c7p1">
<span class="pali m-text">Tadeva kammaṁ kusalaṁ kataṁ mayā,</span><br />
</p>
<p id="vv30c7p2">
<span class="pali m-text">Sukhañca kammaṁ anubhomi attanā;</span><br />
</p>
<p id="vv30c7p3">
<span class="pali m-text">Devehi saddhiṁ paricārayāmahaṁ,</span><br />
</p>
<p id="vv30c7p4">
<span class="pali m-text">Modāmahaṁ kāmaguṇehi pañcahi.</span><br />
</p>
<p id="vv30c8p1">
<span class="pali m-text">Tadeva kammaṁ kusalaṁ kataṁ mayā,</span><br />
</p>
<p id="vv30c8p2">
<span class="pali m-text">Sukhañca kammaṁ anubhomi attanā;</span><br />
</p>
<p id="vv30c8p3">
<span class="pali m-text">Devindaguttā tidasehi rakkhitā,</span><br />
</p>
<p id="vv30c8p4">
<span class="pali m-text">Samappitā kāmaguṇehi pañcahi.</span><br />
</p>
<p id="vv30c9p1">
<span class="pali m-text">Etādisaṁ puññaphalaṁ anappakaṁ,</span><br />
</p>
<p id="vv30c9p2">
<span class="pali m-text">Mahāvipākā mama ucchudakkhiṇā;</span><br />
</p>
<p id="vv30c9p3">
<span class="pali m-text">Devehi saddhiṁ paricārayāmahaṁ,</span><br />
</p>
<p id="vv30c9p4">
<span class="pali m-text">Modāmahaṁ kāmaguṇehi pañcahi.</span><br />
</p>
<p id="vv30c10p1">
<span class="pali m-text">Etādisaṁ puññaphalaṁ anappakaṁ,</span><br />
</p>
<p id="vv30c10p2">
<span class="pali m-text">Mahājutikā mama ucchudakkhiṇā;</span><br />
</p>
<p id="vv30c10p3">
<span class="pali m-text">Devindaguttā tidasehi rakkhitā,</span><br />
</p>
<p id="vv30c10p4">
<span class="pali m-text">Sahassanettoriva nandane vane.</span><br />
</p>
<p id="vv30c11p1">
<span class="pali m-text">Tuvañca bhante anukampakaṁ viduṁ,</span><br />
</p>
<p id="vv30c11p2">
<span class="pali m-text">Upecca vandiṁ kusalañca pucchisaṁ;</span><br />
</p>
<p id="vv30c11p3">
<span class="pali m-text">Tato te ucchussa adāsi khaṇḍikaṁ,</span><br />
</p>
<p id="vv30c11p4">
<span class="pali m-text">Pasannacittā atulāya pītiyā”ti.</span><br />
</p>
<p id="vv30c12p1">
<span class="pali m-text">Ucchudāyikāvimānaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/vv0029.html">Previous</a></div>
<div class="m-col-t-6 m-text-right">
<a href="https://theravadan.org/pages/vv0031.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>