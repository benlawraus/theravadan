<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00oz.html" />
  <meta property="og:description" content="Ubbarivagga 8. Cūḷaseṭṭhipetavatthu “Naggo kiso pabbajitosi bhante, Rattiṁ kuhiṁ gacchasi kissa hetu; Ācikkha me taṁ api sakkuṇemu, Sabbena vittaṁ paṭipādaye tuvan”ti. “Bārāṇasī nagaraṁ dūraghuṭṭhaṁ, Tatthāhaṁ gahapati aḍḍhako ahu dīno; Adātā gedhitamano āmisasmiṁ, Dussīlyena yamavisayamhi patto. So sūcikāya kilamito tehi, Teneva ñātīsu yāmi …" />
  <meta name="twitter:description" content="Ubbarivagga 8. Cūḷaseṭṭhipetavatthu “Naggo kiso pabbajitosi bhante, Rattiṁ kuhiṁ gacchasi kissa hetu; Ācikkha me taṁ api sakkuṇemu, Sabbena vittaṁ paṭipādaye tuvan”ti. “Bārāṇasī nagaraṁ dūraghuṭṭhaṁ, Tatthāhaṁ gahapati aḍḍhako ahu dīno; Adātā gedhitamano āmisasmiṁ, Dussīlyena yamavisayamhi patto. So sūcikāya kilamito tehi, Teneva ñātīsu yāmi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="culasetthipetavatthu">
<h3><a href="#culasetthipetavatthu">8. Cūḷaseṭṭhipetavatthu</a></h3>
<p id="pv20c1p1">
<span class="m-text m-primary">“Naggo kiso pabbajitosi bhante,</span><br />
</p>
<p id="pv20c1p2">
<span class="m-text m-primary">Rattiṁ kuhiṁ gacchasi kissa hetu;</span><br />
</p>
<p id="pv20c1p3">
<span class="m-text m-primary">Ācikkha me taṁ api sakkuṇemu,</span><br />
</p>
<p id="pv20c1p4">
<span class="m-text m-primary">Sabbena vittaṁ paṭipādaye tuvan”ti.</span><br />
</p>
<p id="pv20c2p1">
<span class="m-text m-primary">“Bārāṇasī nagaraṁ dūraghuṭṭhaṁ,</span><br />
</p>
<p id="pv20c2p2">
<span class="m-text m-primary">Tatthāhaṁ gahapati aḍḍhako ahu dīno;</span><br />
</p>
<p id="pv20c2p3">
<span class="m-text m-primary">Adātā gedhitamano āmisasmiṁ,</span><br />
</p>
<p id="pv20c2p4">
<span class="m-text m-primary">Dussīlyena yamavisayamhi patto.</span><br />
</p>
<p id="pv20c3p1">
<span class="m-text m-primary">So sūcikāya kilamito tehi,</span><br />
</p>
<p id="pv20c3p2">
<span class="m-text m-primary">Teneva ñātīsu yāmi āmisakiñcikkhahetu;</span><br />
</p>
<p id="pv20c3p3">
<span class="m-text m-primary">Adānasīlā na ca saddahanti,</span><br />
</p>
<p id="pv20c3p4">
<span class="m-text m-primary">Dānaphalaṁ hoti paramhi loke.</span><br />
</p>
<p id="pv20c4p1">
<span class="m-text m-primary">Dhītā ca mayhaṁ lapate abhikkhaṇaṁ,</span><br />
</p>
<p id="pv20c4p2">
<span class="m-text m-primary">‘Dassāmi dānaṁ pitūnaṁ pitāmahānaṁ’;</span><br />
</p>
<p id="pv20c4p3">
<span class="m-text m-primary">Tamupakkhaṭaṁ parivisayanti brāhmaṇā,</span><br />
</p>
<p id="pv20c4p4">
<span class="m-text m-primary">‘Yāmi ahaṁ andhakavindaṁ bhottun’”ti.</span><br />
</p>
<p id="pv20c5p1">
<span class="m-text m-primary">Tamavoca rājā “anubhaviyāna tampi,</span><br />
</p>
<p id="pv20c5p2">
<span class="m-text m-primary">Eyyāsi khippaṁ ahamapi kassaṁ pūjaṁ;</span><br />
</p>
<p id="pv20c5p3">
<span class="m-text m-primary">Ācikkha me taṁ yadi atthi hetu,</span><br />
</p>
<p id="pv20c5p4">
<span class="m-text m-primary">Saddhāyitaṁ hetuvaco suṇomā”ti.</span><br />
</p>
<p id="pv20c6p1">
<span class="m-text m-primary">“Tathā”ti vatvā agamāsi tattha,</span><br />
</p>
<p id="pv20c6p2">
<span class="m-text m-primary">Bhuñjiṁsu bhattaṁ na ca dakkhiṇārahā;</span><br />
</p>
<p id="pv20c6p3">
<span class="m-text m-primary">Paccāgami rājagahaṁ punāparaṁ,</span><br />
</p>
<p id="pv20c6p4">
<span class="m-text m-primary">Pāturahosi purato janādhipassa.</span><br />
</p>
<p id="pv20c7p1">
<span class="m-text m-primary">Disvāna petaṁ punadeva āgataṁ,</span><br />
</p>
<p id="pv20c7p2">
<span class="m-text m-primary">Rājā avoca “ahamapi kiṁ dadāmi;</span><br />
</p>
<p id="pv20c7p3">
<span class="m-text m-primary">Ācikkha me taṁ yadi atthi hetu,</span><br />
</p>
<p id="pv20c7p4">
<span class="m-text m-primary">Yena tuvaṁ cirataraṁ pīṇito siyā”ti.</span><br />
</p>
<p id="pv20c8p1">
<span class="m-text m-primary">“Buddhañca saṅghaṁ parivisiyāna rāja,</span><br />
</p>
<p id="pv20c8p2">
<span class="m-text m-primary">Annena pānena ca cīvarena;</span><br />
</p>
<p id="pv20c8p3">
<span class="m-text m-primary">Taṁ dakkhiṇaṁ ādisa me hitāya,</span><br />
</p>
<p id="pv20c8p4">
<span class="m-text m-primary">Evaṁ ahaṁ cirataraṁ pīṇito siyā”ti.</span><br />
</p>
<p id="pv20c9p1">
<span class="m-text m-primary">Tato ca rājā nipatitvā tāvade,</span><br />
</p>
<p id="pv20c9p2">
<span class="m-text m-primary">Dānaṁ sahatthā atulaṁ daditvā saṅghe;</span><br />
</p>
<p id="pv20c9p3">
<span class="m-text m-primary">Ārocesi pakataṁ tathāgatassa,</span><br />
</p>
<p id="pv20c9p4">
<span class="m-text m-primary">Tassa ca petassa dakkhiṇaṁ ādisittha.</span><br />
</p>
<p id="pv20c10p1">
<span class="m-text m-primary">So pūjito ativiya sobhamāno,</span><br />
</p>
<p id="pv20c10p2">
<span class="m-text m-primary">Pāturahosi purato janādhipassa;</span><br />
</p>
<p id="pv20c10p3">
<span class="m-text m-primary">“Yakkhohamasmi paramiddhipatto,</span><br />
</p>
<p id="pv20c10p4">
<span class="m-text m-primary">Na mayhamatthi samā sadisā mānusā.</span><br />
</p>
<p id="pv20c11p1">
<span class="m-text m-primary">Passānubhāvaṁ aparimitaṁ mamayidaṁ,</span><br />
</p>
<p id="pv20c11p2">
<span class="m-text m-primary">Tayānudiṭṭhaṁ atulaṁ datvā saṅghe;</span><br />
</p>
<p id="pv20c11p3">
<span class="m-text m-primary">Santappito satataṁ sadā bahūhi,</span><br />
</p>
<p id="pv20c11p4">
<span class="m-text m-primary">Yāmi ahaṁ sukhito manussadevā”ti.</span><br />
</p>
<p id="pv20c12p1">
<span class="m-text m-primary">Cūḷaseṭṭhipetavatthu aṭṭhamaṁ.</span><br />
</p>
<p id="pv20c12p2">
<span class="m-text m-primary">Bhāṇavāraṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>