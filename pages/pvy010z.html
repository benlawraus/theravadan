<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy010z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy010z.html" />
  <meta property="og:description" content="Cūḷavagga 3. Rathakārapetivatthu “Veḷuriyathambhaṁ ruciraṁ pabhassaraṁ, Vimānamāruyha anekacittaṁ; Tatthacchasi devi mahānubhāve, Pathaddhani pannaraseva cando. Vaṇṇo ca te kanakassa sannibho, Uttattarūpo bhusa dassaneyyo; Pallaṅkaseṭṭhe atule nisinnā, Ekā tuvaṁ natthi ca tuyha sāmiko. Imā ca te pokkharaṇī samantā, Pahūtamalyā bahupuṇḍarīkā; Suvaṇṇacuṇṇehi samantamotthatā, Na …" />
  <meta name="twitter:description" content="Cūḷavagga 3. Rathakārapetivatthu “Veḷuriyathambhaṁ ruciraṁ pabhassaraṁ, Vimānamāruyha anekacittaṁ; Tatthacchasi devi mahānubhāve, Pathaddhani pannaraseva cando. Vaṇṇo ca te kanakassa sannibho, Uttattarūpo bhusa dassaneyyo; Pallaṅkaseṭṭhe atule nisinnā, Ekā tuvaṁ natthi ca tuyha sāmiko. Imā ca te pokkharaṇī samantā, Pahūtamalyā bahupuṇḍarīkā; Suvaṇṇacuṇṇehi samantamotthatā, Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="culavagga">
<h2><a href="#culavagga">Cūḷavagga</a></h2>
<section id="rathakarapetivatthu">
<h3><a href="#rathakarapetivatthu">3. Rathakārapetivatthu</a></h3>
<p id="pv28c1p1">
<span class="m-text m-primary">“Veḷuriyathambhaṁ ruciraṁ pabhassaraṁ,</span><br />
</p>
<p id="pv28c1p2">
<span class="m-text m-primary">Vimānamāruyha anekacittaṁ;</span><br />
</p>
<p id="pv28c1p3">
<span class="m-text m-primary">Tatthacchasi devi mahānubhāve,</span><br />
</p>
<p id="pv28c1p4">
<span class="m-text m-primary">Pathaddhani pannaraseva cando.</span><br />
</p>
<p id="pv28c2p1">
<span class="m-text m-primary">Vaṇṇo ca te kanakassa sannibho,</span><br />
</p>
<p id="pv28c2p2">
<span class="m-text m-primary">Uttattarūpo bhusa dassaneyyo;</span><br />
</p>
<p id="pv28c2p3">
<span class="m-text m-primary">Pallaṅkaseṭṭhe atule nisinnā,</span><br />
</p>
<p id="pv28c2p4">
<span class="m-text m-primary">Ekā tuvaṁ natthi ca tuyha sāmiko.</span><br />
</p>
<p id="pv28c3p1">
<span class="m-text m-primary">Imā ca te pokkharaṇī samantā,</span><br />
</p>
<p id="pv28c3p2">
<span class="m-text m-primary">Pahūtamalyā bahupuṇḍarīkā;</span><br />
</p>
<p id="pv28c3p3">
<span class="m-text m-primary">Suvaṇṇacuṇṇehi samantamotthatā,</span><br />
</p>
<p id="pv28c3p4">
<span class="m-text m-primary">Na tattha paṅko paṇako ca vijjati.</span><br />
</p>
<p id="pv28c4p1">
<span class="m-text m-primary">Haṁsā cime dassanīyā manoramā,</span><br />
</p>
<p id="pv28c4p2">
<span class="m-text m-primary">Udakasmimanupariyanti sabbadā;</span><br />
</p>
<p id="pv28c4p3">
<span class="m-text m-primary">Samayya vaggūpanadanti sabbe,</span><br />
</p>
<p id="pv28c4p4">
<span class="m-text m-primary">Bindussarā dundubhīnaṁva ghoso.</span><br />
</p>
<p id="pv28c5p1">
<span class="m-text m-primary">Daddallamānā yasasā yasassinī,</span><br />
</p>
<p id="pv28c5p2">
<span class="m-text m-primary">Nāvāya ca tvaṁ avalamba tiṭṭhasi;</span><br />
</p>
<p id="pv28c5p3">
<span class="m-text m-primary">Āḷārapamhe hasite piyaṁvade,</span><br />
</p>
<p id="pv28c5p4">
<span class="m-text m-primary">Sabbaṅgakalyāṇi bhusaṁ virocasi.</span><br />
</p>
<p id="pv28c6p1">
<span class="m-text m-primary">Idaṁ vimānaṁ virajaṁ same ṭhitaṁ,</span><br />
</p>
<p id="pv28c6p2">
<span class="m-text m-primary">Uyyānavantaṁ ratinandivaḍḍhanaṁ;</span><br />
</p>
<p id="pv28c6p3">
<span class="m-text m-primary">Icchāmahaṁ nāri anomadassane,</span><br />
</p>
<p id="pv28c6p4">
<span class="m-text m-primary">Tayā saha nandane idha moditun”ti.</span><br />
</p>
<p id="pv28c7p1">
<span class="m-text m-primary">“Karohi kammaṁ idha vedanīyaṁ,</span><br />
</p>
<p id="pv28c7p2">
<span class="m-text m-primary">Cittañca te idha nihitaṁ bhavatu;</span><br />
</p>
<p id="pv28c7p3">
<span class="m-text m-primary">Katvāna kammaṁ idha vedanīyaṁ,</span><br />
</p>
<p id="pv28c7p4">
<span class="m-text m-primary">Evaṁ mamaṁ lacchasi kāmakāminin”ti.</span><br />
</p>
<p id="pv28c8p1">
<span class="m-text m-primary">“Sādhū”ti so tassā paṭissuṇitvā,</span><br />
</p>
<p id="pv28c8p2">
<span class="m-text m-primary">Akāsi kammaṁ tahiṁ vedanīyaṁ;</span><br />
</p>
<p id="pv28c8p3">
<span class="m-text m-primary">Katvāna kammaṁ tahiṁ vedanīyaṁ,</span><br />
</p>
<p id="pv28c8p4">
<span class="m-text m-primary">Upapajji so māṇavo tassā sahabyatanti.</span><br />
</p>
<p id="pv28c9p1">
<span class="m-text m-primary">Rathakārapetivatthu tatiyaṁ.</span><br />
</p>
<p id="pv28c9p2">
<span class="m-text m-primary">Bhāṇavāraṁ dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>