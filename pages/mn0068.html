<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 68 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0068.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 68
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mn0067.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mn0069.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 68</span></p>
<section id="nalakapanasutta">
<span id="mn68c0p2"></span><h2><span class="pali m-text">Naḷakapānasutta</span></h2>
<p><span class="sujato m-text">At Naḷakapāna</span></p>
<p id="mn68c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn68c1p2">
<span class="pali m-text">ekaṁ samayaṁ bhagavā kosalesu viharati naḷakapāne palāsavane.</span><br />
<span class="sujato m-text">At one time the Buddha was staying in the land of the Kosalans near Naḷakapāna in the grove of flame-of-the-forest trees.</span><br />
</p>
<p id="mn68c2p1">
<span class="pali m-text">Tena kho pana samayena sambahulā abhiññātā abhiññātā kulaputtā bhagavantaṁ uddissa saddhā agārasmā anagāriyaṁ pabbajitā honti—</span><br />
<span class="sujato m-text">Now at that time several very well-known gentlemen had gone forth from the lay life to homelessness out of faith in the Buddha—</span><br />
</p>
<p id="mn68c2p2">
<span class="pali m-text">āyasmā ca anuruddho, āyasmā ca bhaddiyo, āyasmā ca kimilo, āyasmā ca bhagu, āyasmā ca koṇḍañño, āyasmā ca revato, āyasmā ca ānando, aññe ca abhiññātā abhiññātā kulaputtā.</span><br />
<span class="sujato m-text">The venerables Anuruddha, Bhaddiya, Kimbila, Bhagu, Koṇḍañña, Revata, Ānanda, and other very well-known gentlemen.</span><br />
</p>
<p id="mn68c3p1">
<span class="pali m-text">Tena kho pana samayena bhagavā bhikkhusaṅghaparivuto abbhokāse nisinno hoti.</span><br />
<span class="sujato m-text">Now at that time the Buddha was sitting in the open, surrounded by the mendicant Saṅgha.</span><br />
</p>
<p id="mn68c3p2">
<span class="pali m-text">Atha kho bhagavā te kulaputte ārabbha bhikkhū āmantesi:</span><br />
<span class="sujato m-text">Then the Buddha spoke to the mendicants about those gentlemen:</span><br />
</p>
<p id="mn68c3p3">
<span class="pali m-text">“ye te, bhikkhave, kulaputtā mamaṁ uddissa saddhā agārasmā anagāriyaṁ pabbajitā, kacci te, bhikkhave, bhikkhū abhiratā brahmacariye”ti?</span><br />
<span class="sujato m-text">“Mendicants, those gentlemen who have gone forth from the lay life to homelessness out of faith in me—I trust they’re satisfied with the spiritual life?”</span><br />
</p>
<p id="mn68c3p4">
<span class="pali m-text">Evaṁ vutte, te bhikkhū tuṇhī ahesuṁ.</span><br />
<span class="sujato m-text">When this was said, the mendicants kept silent.</span><br />
</p>
<p id="mn68c3p5">
<span class="pali m-text">Dutiyampi kho bhagavā te kulaputte ārabbha bhikkhū āmantesi:</span><br />
<span class="sujato m-text">For a second and a third time the Buddha asked the same question.</span><br />
</p>
<p id="mn68c3p6">
<span class="pali m-text">“ye te, bhikkhave, kulaputtā mamaṁ uddissa saddhā agārasmā anagāriyaṁ pabbajitā, kacci te, bhikkhave, bhikkhū abhiratā brahmacariye”ti?</span><br />
</p>
<p id="mn68c3p7">
<span class="pali m-text">Dutiyampi kho te bhikkhū tuṇhī ahesuṁ.</span><br />
</p>
<p id="mn68c3p8">
<span class="pali m-text">Tatiyampi kho bhagavā te kulaputte ārabbha bhikkhū āmantesi:</span><br />
</p>
<p id="mn68c3p9">
<span class="pali m-text">“ye te, bhikkhave, kulaputtā mamaṁ uddissa saddhā agārasmā anagāriyaṁ pabbajitā, kacci te, bhikkhave, bhikkhū abhiratā brahmacariye”ti?</span><br />
</p>
<p id="mn68c3p10">
<span class="pali m-text">Tatiyampi kho te bhikkhū tuṇhī ahesuṁ.</span><br />
<span class="sujato m-text">For a third time, the mendicants kept silent.</span><br />
</p>
<p id="mn68c4p1">
<span class="pali m-text">Atha kho bhagavato etadahosi:</span><br />
<span class="sujato m-text">Then it occurred to the Buddha,</span><br />
</p>
<p id="mn68c4p2">
<span class="pali m-text">“yannūnāhaṁ te kulaputte puccheyyan”ti.</span><br />
<span class="sujato m-text">“Why don’t I question just those gentlemen?”</span><br />
</p>
<p id="mn68c4p3">
<span class="pali m-text">Atha kho bhagavā āyasmantaṁ anuruddhaṁ āmantesi:</span><br />
<span class="sujato m-text">Then the Buddha said to Venerable Anuruddha,</span><br />
</p>
<p id="mn68c4p4">
<span class="pali m-text">“kacci tumhe, anuruddhā, abhiratā brahmacariye”ti?</span><br />
<span class="sujato m-text">“Anuruddha and friends, I hope you’re satisfied with the spiritual life?”</span><br />
</p>
<p id="mn68c4p5">
<span class="pali m-text">“Taggha mayaṁ, bhante, abhiratā brahmacariye”ti.</span><br />
<span class="sujato m-text">“Indeed, sir, we are satisfied with the spiritual life.”</span><br />
</p>
<p id="mn68c5p1">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good, Anuruddha and friends!</span><br />
</p>
<p id="mn68c5p2">
<span class="pali m-text">Etaṁ kho, anuruddhā, tumhākaṁ patirūpaṁ kulaputtānaṁ saddhā agārasmā anagāriyaṁ pabbajitānaṁ yaṁ tumhe abhirameyyātha brahmacariye.</span><br />
<span class="sujato m-text">It’s appropriate for gentlemen like yourselves, who have gone forth in faith from the lay life to homelessness, to be satisfied with the spiritual life.</span><br />
</p>
<p id="mn68c5p3">
<span class="pali m-text">Yena tumhe, anuruddhā, bhadrena yobbanena samannāgatā paṭhamena vayasā susukāḷakesā kāme paribhuñjeyyātha tena tumhe, anuruddhā, bhadrenapi yobbanena samannāgatā paṭhamena vayasā susukāḷakesā agārasmā anagāriyaṁ pabbajitā.</span><br />
<span class="sujato m-text">Since you’re blessed with youth, in the prime of life, black-haired, you could have enjoyed sensual pleasures; yet you have gone forth from the lay life to homelessness.</span><br />
</p>
<p id="mn68c5p4">
<span class="pali m-text">Te ca kho pana tumhe, anuruddhā, neva rājābhinītā agārasmā anagāriyaṁ pabbajitā, na corābhinītā agārasmā anagāriyaṁ pabbajitā, na iṇaṭṭā agārasmā anagāriyaṁ pabbajitā, na bhayaṭṭā agārasmā anagāriyaṁ pabbajitā, nājīvikāpakatā agārasmā anagāriyaṁ pabbajitā.</span><br />
<span class="sujato m-text">But you didn’t go forth because you were forced to by kings or bandits, or because you’re in debt or threatened, or to earn a living.</span><br />
</p>
<p id="mn68c5p5">
<span class="pali m-text">Api ca khomhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto;</span><br />
<span class="sujato m-text">Rather, didn’t you go forth thinking: ‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering.</span><br />
</p>
<p id="mn68c5p6">
<span class="pali m-text">appeva nāma imassa kevalassa dukkhakkhandhassa antakiriyā paññāyethāti—</span><br />
<span class="sujato m-text">Hopefully I can find an end to this entire mass of suffering’?”</span><br />
</p>
<p id="mn68c5p7">
<span class="pali m-text">nanu tumhe, anuruddhā, evaṁ saddhā agārasmā anagāriyaṁ pabbajitā”ti?</span><br />
</p>
<p id="mn68c5p8">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="mn68c6p1">
<span class="pali m-text">“Evaṁ pabbajitena ca pana, anuruddhā, kulaputtena kimassa karaṇīyaṁ?</span><br />
<span class="sujato m-text">“But, Anuruddha and friends, when a gentleman has gone forth like this, what should he do?</span><br />
</p>
<p id="mn68c6p2">
<span class="pali m-text">Vivekaṁ, anuruddhā, kāmehi vivekaṁ akusalehi dhammehi pītisukhaṁ nādhigacchati aññaṁ vā tato santataraṁ, tassa abhijjhāpi cittaṁ pariyādāya tiṭṭhati, byāpādopi cittaṁ pariyādāya tiṭṭhati, thinamiddhampi cittaṁ pariyādāya tiṭṭhati uddhaccakukkuccampi cittaṁ pariyādāya tiṭṭhati, vicikicchāpi cittaṁ pariyādāya tiṭṭhati, aratīpi cittaṁ pariyādāya tiṭṭhati, tandīpi cittaṁ pariyādāya tiṭṭhati.</span><br />
<span class="sujato m-text">Take someone who doesn’t achieve the rapture and bliss that are secluded from sensual pleasures and unskillful qualities, or something even more peaceful than that. Their mind is still occupied by desire, ill will, dullness and drowsiness, restlessness and remorse, doubt, discontent, and sloth.</span><br />
</p>
<p id="mn68c6p3">
<span class="pali m-text">Vivekaṁ, anuruddhā, kāmehi vivekaṁ akusalehi dhammehi pītisukhaṁ nādhigacchati aññaṁ vā tato santataraṁ.</span><br />
<span class="sujato m-text">That’s someone who doesn’t achieve the rapture and bliss that are secluded from sensual pleasures and unskillful qualities, or something even more peaceful than that.</span><br />
</p>
<p id="mn68c6p4">
<span class="pali m-text">Vivekaṁ, anuruddhā, kāmehi vivekaṁ akusalehi dhammehi pītisukhaṁ adhigacchati aññaṁ vā tato santataraṁ, tassa abhijjhāpi cittaṁ na pariyādāya tiṭṭhati, byāpādopi cittaṁ na pariyādāya tiṭṭhati, thinamiddhampi cittaṁ na pariyādāya tiṭṭhati, uddhaccakukkuccampi cittaṁ na pariyādāya tiṭṭhati, vicikicchāpi cittaṁ na pariyādāya tiṭṭhati, aratīpi cittaṁ na pariyādāya tiṭṭhati, tandīpi cittaṁ na pariyādāya tiṭṭhati.</span><br />
<span class="sujato m-text">Take someone who does achieve the rapture and bliss that are secluded from sensual pleasures and unskillful qualities, or something even more peaceful than that. Their mind is not occupied by desire, ill will, dullness and drowsiness, restlessness and remorse, doubt, discontent, and sloth.</span><br />
</p>
<p id="mn68c6p5">
<span class="pali m-text">Vivekaṁ, anuruddhā, kāmehi vivekaṁ akusalehi dhammehi pītisukhaṁ adhigacchati aññaṁ vā tato santataraṁ.</span><br />
<span class="sujato m-text">That’s someone who does achieve the rapture and bliss that are secluded from sensual pleasures and unskillful qualities, or something even more peaceful than that.</span><br />
</p>
<p id="mn68c7p1">
<span class="pali m-text">Kinti vo, anuruddhā, mayi hoti:</span><br />
<span class="sujato m-text">Is this what you think of me?</span><br />
</p>
<p id="mn68c7p2">
<span class="pali m-text">‘ye āsavā saṅkilesikā ponobbhavikā sadarā dukkhavipākā āyatiṁ jātijarāmaraṇiyā, appahīnā te tathāgatassa;</span><br />
<span class="sujato m-text">‘The Realized One has not given up the defilements that are corrupting, leading to future lives, hurtful, resulting in suffering and future rebirth, old age, and death.</span><br />
</p>
<p id="mn68c7p3">
<span class="pali m-text">tasmā tathāgato saṅkhāyekaṁ paṭisevati, saṅkhāyekaṁ adhivāseti, saṅkhāyekaṁ parivajjeti, saṅkhāyekaṁ vinodetī’”ti?</span><br />
<span class="sujato m-text">That’s why, after appraisal, he uses some things, endures some things, avoids some things, and gets rid of some things.’”</span><br />
</p>
<p id="mn68c7p4">
<span class="pali m-text">“Na kho no, bhante, bhagavati evaṁ hoti:</span><br />
<span class="sujato m-text">“No sir, we don’t think of you that way.</span><br />
</p>
<p id="mn68c7p5">
<span class="pali m-text">‘ye āsavā saṅkilesikā ponobbhavikā sadarā dukkhavipākā āyatiṁ jātijarāmaraṇiyā, appahīnā te tathāgatassa;</span><br />
</p>
<p id="mn68c7p6">
<span class="pali m-text">tasmā tathāgato saṅkhāyekaṁ paṭisevati, saṅkhāyekaṁ adhivāseti, saṅkhāyekaṁ parivajjeti, saṅkhāyekaṁ vinodetī’ti.</span><br />
</p>
<p id="mn68c7p7">
<span class="pali m-text">Evaṁ kho no, bhante, bhagavati hoti:</span><br />
<span class="sujato m-text">We think of you this way:</span><br />
</p>
<p id="mn68c7p8">
<span class="pali m-text">‘ye āsavā saṅkilesikā ponobbhavikā sadarā dukkhavipākā āyatiṁ jātijarāmaraṇiyā, pahīnā te tathāgatassa;</span><br />
<span class="sujato m-text">‘The Realized One has given up the defilements that are corrupting, leading to future lives, hurtful, resulting in suffering and future rebirth, old age, and death.</span><br />
</p>
<p id="mn68c7p9">
<span class="pali m-text">tasmā tathāgato saṅkhāyekaṁ paṭisevati, saṅkhāyekaṁ adhivāseti, saṅkhāyekaṁ parivajjeti, saṅkhāyekaṁ vinodetī’”ti.</span><br />
<span class="sujato m-text">That’s why, after appraisal, he uses some things, endures some things, avoids some things, and gets rid of some things.’”</span><br />
</p>
<p id="mn68c7p10">
<span class="pali m-text">“Sādhu sādhu, anuruddhā.</span><br />
<span class="sujato m-text">“Good, good, Anuruddha and friends!</span><br />
</p>
<p id="mn68c7p11">
<span class="pali m-text">Tathāgatassa, anuruddhā, ye āsavā saṅkilesikā ponobbhavikā sadarā dukkhavipākā āyatiṁ jātijarāmaraṇiyā, pahīnā te ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">The Realized One has given up the defilements that are corrupting, leading to future lives, hurtful, resulting in suffering and future rebirth, old age, and death. He has cut them off at the root, made them like a palm stump, obliterated them so they are unable to arise in the future.</span><br />
</p>
<p id="mn68c7p12">
<span class="pali m-text">Seyyathāpi, anuruddhā, tālo matthakacchinno abhabbo punavirūḷhiyā;</span><br />
<span class="sujato m-text">Just as a palm tree with its crown cut off is incapable of further growth,</span><br />
</p>
<p id="mn68c7p13">
<span class="pali m-text">evameva kho, anuruddhā, tathāgatassa ye āsavā saṅkilesikā ponobbhavikā sadarā dukkhavipākā āyatiṁ jātijarāmaraṇiyā, pahīnā te ucchinnamūlā tālāvatthukatā anabhāvaṅkatā āyatiṁ anuppādadhammā;</span><br />
<span class="sujato m-text">in the same way, the Realized One has given up the defilements so they are unable to arise in the future.</span><br />
</p>
<p id="mn68c7p14">
<span class="pali m-text">tasmā tathāgato saṅkhāyekaṁ paṭisevati, saṅkhāyekaṁ adhivāseti, saṅkhāyekaṁ parivajjeti, saṅkhāyekaṁ vinodeti.</span><br />
<span class="sujato m-text">That’s why, after appraisal, he uses some things, endures some things, avoids some things, and gets rid of some things.</span><br />
</p>
<p id="mn68c8p1">
<span class="pali m-text">Taṁ kiṁ maññasi, anuruddhā,</span><br />
<span class="sujato m-text">What do you think, Anuruddha and friends?</span><br />
</p>
<p id="mn68c8p2">
<span class="pali m-text">kaṁ atthavasaṁ sampassamāno tathāgato sāvake abbhatīte kālaṅkate upapattīsu byākaroti:</span><br />
<span class="sujato m-text">What advantage does the Realized One see in declaring the rebirth of his disciples who have passed away:</span><br />
</p>
<p id="mn68c8p3">
<span class="pali m-text">‘asu amutra upapanno; asu amutra upapanno’”ti?</span><br />
<span class="sujato m-text">‘This one is reborn here, while that one is reborn there’?”</span><br />
</p>
<p id="mn68c8p4">
<span class="pali m-text">“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata, bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti.</span><br />
<span class="sujato m-text">“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.”</span><br />
</p>
<p id="mn68c9p1">
<span class="pali m-text">“Na kho, anuruddhā, tathāgato janakuhanatthaṁ na janalapanatthaṁ na lābhasakkārasilokānisaṁsatthaṁ na ‘iti maṁ jano jānātū’ti sāvake abbhatīte kālaṅkate upapattīsu byākaroti:</span><br />
<span class="sujato m-text">“The Realized One does not declare such things for the sake of deceiving people or flattering them, nor for the benefit of possessions, honor, or popularity, nor thinking, ‘So let people know about me!’</span><br />
</p>
<p id="mn68c9p2">
<span class="pali m-text">‘asu amutra upapanno, asu amutra upapanno’ti.</span><br />
</p>
<p id="mn68c9p3">
<span class="pali m-text">Santi ca kho, anuruddhā, kulaputtā saddhā uḷāravedā uḷārapāmojjā.</span><br />
<span class="sujato m-text">Rather, there are gentlemen of faith who are full of sublime joy and gladness.</span><br />
</p>
<p id="mn68c9p4">
<span class="pali m-text">Te taṁ sutvā tadatthāya cittaṁ upasaṁharanti.</span><br />
<span class="sujato m-text">When they hear that, they apply their minds to that end.</span><br />
</p>
<p id="mn68c9p5">
<span class="pali m-text">Tesaṁ taṁ, anuruddhā, hoti dīgharattaṁ hitāya sukhāya.</span><br />
<span class="sujato m-text">That is for their lasting welfare and happiness.</span><br />
</p>
<p id="mn68c10p1">
<span class="pali m-text">Idhānuruddhā, bhikkhu suṇāti:</span><br />
<span class="sujato m-text">Take a monk who hears this:</span><br />
</p>
<p id="mn68c10p2">
<span class="pali m-text">‘itthannāmo bhikkhu kālaṅkato;</span><br />
<span class="sujato m-text">‘The monk named so-and-so has passed away.</span><br />
</p>
<p id="mn68c10p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c10p4">
<span class="pali m-text">aññāya saṇṭhahī’ti.</span><br />
<span class="sujato m-text">he was enlightened.’</span><br />
</p>
<p id="mn68c10p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c10p6">
<span class="pali m-text">‘evaṁsīlo so āyasmā ahosi itipi, evaṁdhammo so āyasmā ahosi itipi, evaṁpañño so āyasmā ahosi itipi, evaṁvihārī so āyasmā ahosi itipi, evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c10p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that monk’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c10p8">
<span class="pali m-text">Evampi kho, anuruddhā, bhikkhuno phāsuvihāro hoti.</span><br />
<span class="sujato m-text">That’s how a monk lives at ease.</span><br />
</p>
<p id="mn68c11p1">
<span class="pali m-text">Idhānuruddhā, bhikkhu suṇāti:</span><br />
<span class="sujato m-text">Take a monk who hears this:</span><br />
</p>
<p id="mn68c11p2">
<span class="pali m-text">‘itthannāmo bhikkhu kālaṅkato;</span><br />
<span class="sujato m-text">‘The monk named so-and-so has passed away.</span><br />
</p>
<p id="mn68c11p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c11p4">
<span class="pali m-text">pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā’ti.</span><br />
<span class="sujato m-text">with the ending of the five lower fetters, he’s been reborn spontaneously and will become extinguished there, not liable to return from that world.’</span><br />
</p>
<p id="mn68c11p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c11p6">
<span class="pali m-text">‘evaṁsīlo so āyasmā ahosi itipi, evaṁdhammo …pe… evaṁpañño … evaṁvihārī … evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c11p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that monk’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c11p8">
<span class="pali m-text">Evampi kho, anuruddhā, bhikkhuno phāsuvihāro hoti.</span><br />
<span class="sujato m-text">That too is how a monk lives at ease.</span><br />
</p>
<p id="mn68c12p1">
<span class="pali m-text">Idhānuruddhā, bhikkhu suṇāti:</span><br />
<span class="sujato m-text">Take a monk who hears this:</span><br />
</p>
<p id="mn68c12p2">
<span class="pali m-text">‘itthannāmo bhikkhu kālaṅkato;</span><br />
<span class="sujato m-text">‘The monk named so-and-so has passed away.</span><br />
</p>
<p id="mn68c12p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c12p4">
<span class="pali m-text">tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī sakideva imaṁ lokaṁ āgantvā dukkhassantaṁ karissatī’ti.</span><br />
<span class="sujato m-text">with the ending of three fetters, and the weakening of greed, hate, and delusion, he’s a once-returner. He’ll come back to this world once only, then make an end of suffering.’</span><br />
</p>
<p id="mn68c12p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c12p6">
<span class="pali m-text">‘evaṁsīlo so āyasmā ahosi itipi, evaṁdhammo …pe… evaṁpañño … evaṁvihārī … evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c12p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that monk’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c12p8">
<span class="pali m-text">Evampi kho, anuruddhā, bhikkhuno phāsuvihāro hoti.</span><br />
<span class="sujato m-text">That too is how a monk lives at ease.</span><br />
</p>
<p id="mn68c13p1">
<span class="pali m-text">Idhānuruddhā, bhikkhu suṇāti:</span><br />
<span class="sujato m-text">Take a monk who hears this:</span><br />
</p>
<p id="mn68c13p2">
<span class="pali m-text">‘itthannāmo bhikkhu kālaṅkato;</span><br />
<span class="sujato m-text">‘The monk named so-and-so has passed away.</span><br />
</p>
<p id="mn68c13p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c13p4">
<span class="pali m-text">tiṇṇaṁ saṁyojanānaṁ parikkhayā sotāpanno avinipātadhammo niyato sambodhiparāyaṇo’ti.</span><br />
<span class="sujato m-text">with the ending of three fetters he’s a stream-enterer, not liable to be reborn in the underworld, bound for awakening.’</span><br />
</p>
<p id="mn68c13p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c13p6">
<span class="pali m-text">‘evaṁsīlo so āyasmā ahosi itipi, evaṁdhammo …pe… evaṁpañño … evaṁvihārī … evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c13p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that monk’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c13p8">
<span class="pali m-text">Evampi kho, anuruddhā, bhikkhuno phāsuvihāro hoti.</span><br />
<span class="sujato m-text">That too is how a monk lives at ease.</span><br />
</p>
<p id="mn68c14p1">
<span class="pali m-text">Idhānuruddhā, bhikkhunī suṇāti:</span><br />
<span class="sujato m-text">Take a nun who hears this:</span><br />
</p>
<p id="mn68c14p2">
<span class="pali m-text">‘itthannāmā bhikkhunī kālaṅkatā;</span><br />
<span class="sujato m-text">‘The nun named so-and-so has passed away.</span><br />
</p>
<p id="mn68c14p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c14p4">
<span class="pali m-text">aññāya saṇṭhahī’ti.</span><br />
<span class="sujato m-text">she was enlightened.’</span><br />
</p>
<p id="mn68c14p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c14p6">
<span class="pali m-text">‘evaṁsīlā sā bhaginī ahosi itipi, evaṁdhammā sā bhaginī ahosi itipi, evaṁpaññā sā bhaginī ahosi itipi, evaṁvihārinī sā bhaginī ahosi itipi, evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c14p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that nun’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c14p8">
<span class="pali m-text">Evampi kho, anuruddhā, bhikkhuniyā phāsuvihāro hoti.</span><br />
<span class="sujato m-text">That’s how a nun lives at ease.</span><br />
</p>
<p id="mn68c15p1">
<span class="pali m-text">Idhānuruddhā, bhikkhunī suṇāti:</span><br />
<span class="sujato m-text">Take a nun who hears this:</span><br />
</p>
<p id="mn68c15p2">
<span class="pali m-text">‘itthannāmā bhikkhunī kālaṅkatā;</span><br />
<span class="sujato m-text">‘The nun named so-and-so has passed away.</span><br />
</p>
<p id="mn68c15p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c15p4">
<span class="pali m-text">pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyinī anāvattidhammā tasmā lokā’ti.</span><br />
<span class="sujato m-text">with the ending of the five lower fetters, she’s been reborn spontaneously and will become extinguished there, not liable to return from that world.’</span><br />
</p>
<p id="mn68c15p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c15p6">
<span class="pali m-text">‘evaṁsīlā sā bhaginī ahosi itipi, evaṁdhammā …pe… evaṁpaññā … evaṁvihārinī … evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c15p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that nun’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c15p8">
<span class="pali m-text">Evampi kho, anuruddhā, bhikkhuniyā phāsuvihāro hoti.</span><br />
<span class="sujato m-text">That too is how a nun lives at ease.</span><br />
</p>
<p id="mn68c16p1">
<span class="pali m-text">Idhānuruddhā, bhikkhunī suṇāti:</span><br />
<span class="sujato m-text">Take a nun who hears this:</span><br />
</p>
<p id="mn68c16p2">
<span class="pali m-text">‘itthannāmā bhikkhunī kālaṅkatā;</span><br />
<span class="sujato m-text">‘The nun named so-and-so has passed away.</span><br />
</p>
<p id="mn68c16p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c16p4">
<span class="pali m-text">tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāminī sakideva imaṁ lokaṁ āgantvā dukkhassantaṁ karissatī’ti.</span><br />
<span class="sujato m-text">with the ending of three fetters, and the weakening of greed, hate, and delusion, she’s a once-returner. She’ll come back to this world once only, then make an end of suffering.’</span><br />
</p>
<p id="mn68c16p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c16p6">
<span class="pali m-text">‘evaṁsīlā sā bhaginī ahosi itipi, evaṁdhammā …pe… evaṁpaññā … evaṁvihārinī … evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c16p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that nun’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c16p8">
<span class="pali m-text">Evampi kho, anuruddhā, bhikkhuniyā phāsuvihāro hoti.</span><br />
<span class="sujato m-text">That too is how a nun lives at ease.</span><br />
</p>
<p id="mn68c17p1">
<span class="pali m-text">Idhānuruddhā, bhikkhunī suṇāti:</span><br />
<span class="sujato m-text">Take a nun who hears this:</span><br />
</p>
<p id="mn68c17p2">
<span class="pali m-text">‘itthannāmā bhikkhunī kālaṅkatā;</span><br />
<span class="sujato m-text">‘The nun named so-and-so has passed away.</span><br />
</p>
<p id="mn68c17p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c17p4">
<span class="pali m-text">tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā’ti.</span><br />
<span class="sujato m-text">with the ending of three fetters she’s a stream-enterer, not liable to be reborn in the underworld, bound for awakening.’</span><br />
</p>
<p id="mn68c17p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c17p6">
<span class="pali m-text">‘evaṁsīlā sā bhaginī ahosi itipi, evaṁdhammā … evaṁpaññā … evaṁvihārinī … evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c17p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that nun’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c17p8">
<span class="pali m-text">Evampi kho, anuruddhā, bhikkhuniyā phāsuvihāro hoti.</span><br />
<span class="sujato m-text">That too is how a nun lives at ease.</span><br />
</p>
<p id="mn68c18p1">
<span class="pali m-text">Idhānuruddhā, upāsako suṇāti:</span><br />
<span class="sujato m-text">Take a layman who hears this:</span><br />
</p>
<p id="mn68c18p2">
<span class="pali m-text">‘itthannāmo upāsako kālaṅkato;</span><br />
<span class="sujato m-text">‘The layman named so-and-so has passed away.</span><br />
</p>
<p id="mn68c18p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c18p4">
<span class="pali m-text">pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā’ti.</span><br />
<span class="sujato m-text">with the ending of the five lower fetters, he’s been reborn spontaneously and will become extinguished there, not liable to return from that world.’</span><br />
</p>
<p id="mn68c18p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c18p6">
<span class="pali m-text">‘evaṁsīlo so āyasmā ahosi itipi, evaṁdhammo so āyasmā ahosi itipi, evaṁpañño so āyasmā ahosi itipi, evaṁvihārī so āyasmā ahosi itipi, evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c18p7">
<span class="pali m-text">So tassa saddhañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that layman’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c18p8">
<span class="pali m-text">Evampi kho, anuruddhā, upāsakassa phāsuvihāro hoti.</span><br />
<span class="sujato m-text">That’s how a layman lives at ease.</span><br />
</p>
<p id="mn68c19p1">
<span class="pali m-text">Idhānuruddhā, upāsako suṇāti:</span><br />
<span class="sujato m-text">Take a layman who hears this:</span><br />
</p>
<p id="mn68c19p2">
<span class="pali m-text">‘itthannāmo upāsako kālaṅkato;</span><br />
<span class="sujato m-text">‘The layman named so-and-so has passed away.</span><br />
</p>
<p id="mn68c19p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c19p4">
<span class="pali m-text">tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī sakideva imaṁ lokaṁ āgantvā dukkhassantaṁ karissatī’ti.</span><br />
<span class="sujato m-text">with the ending of three fetters, and the weakening of greed, hate, and delusion, he’s a once-returner. He’ll come back to this world once only, then make an end of suffering.’</span><br />
</p>
<p id="mn68c19p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c19p6">
<span class="pali m-text">‘evaṁsīlo so āyasmā ahosi itipi, evaṁdhammo … evaṁpañño … evaṁvihārī … evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c19p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that layman’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c19p8">
<span class="pali m-text">Evampi kho, anuruddhā, upāsakassa phāsuvihāro hoti.</span><br />
<span class="sujato m-text">That too is how a layman lives at ease.</span><br />
</p>
<p id="mn68c20p1">
<span class="pali m-text">Idhānuruddhā, upāsako suṇāti:</span><br />
<span class="sujato m-text">Take a layman who hears this:</span><br />
</p>
<p id="mn68c20p2">
<span class="pali m-text">‘itthannāmo upāsako kālaṅkato;</span><br />
<span class="sujato m-text">‘The layman named so-and-so has passed away.</span><br />
</p>
<p id="mn68c20p3">
<span class="pali m-text">so bhagavatā byākato—</span><br />
<span class="sujato m-text">The Buddha has declared that,</span><br />
</p>
<p id="mn68c20p4">
<span class="pali m-text">tiṇṇaṁ saṁyojanānaṁ parikkhayā sotāpanno avinipātadhammo niyato sambodhiparāyaṇo’ti.</span><br />
<span class="sujato m-text">with the ending of three fetters he’s a stream-enterer, not liable to be reborn in the underworld, bound for awakening.’</span><br />
</p>
<p id="mn68c20p5">
<span class="pali m-text">So kho panassa āyasmā sāmaṁ diṭṭho vā hoti anussavassuto vā:</span><br />
<span class="sujato m-text">And he’s either seen for himself, or heard from someone else, that that venerable</span><br />
</p>
<p id="mn68c20p6">
<span class="pali m-text">‘evaṁsīlo so āyasmā ahosi itipi, evaṁdhammo … evaṁpañño … evaṁvihārī … evaṁvimutto so āyasmā ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c20p7">
<span class="pali m-text">So tassa saddhañca sīlañca sutañca cāgañca paññañca anussaranto tadatthāya cittaṁ upasaṁharati.</span><br />
<span class="sujato m-text">Recollecting that layman’s faith, ethics, learning, generosity, and wisdom, he applies his mind to that end.</span><br />
</p>
<p id="mn68c20p8">
<span class="pali m-text">Evampi kho, anuruddhā upāsakassa phāsuvihāro hoti.</span><br />
<span class="sujato m-text">That too is how a layman lives at ease.</span><br />
</p>
<p id="mn68c21p1">
<span class="pali m-text">Idhānuruddhā, upāsikā suṇāti:</span><br />
<span class="sujato m-text">Take a laywoman who hears this:</span><br />
</p>
<p id="mn68c21p2">
<span class="pali m-text">‘itthannāmā upāsikā kālaṅkatā;</span><br />
<span class="sujato m-text">‘The laywoman named so-and-so has passed away.</span><br />
</p>
<p id="mn68c21p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c21p4">
<span class="pali m-text">pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyinī anāvattidhammā tasmā lokā’ti.</span><br />
<span class="sujato m-text">with the ending of the five lower fetters, she’s been reborn spontaneously and will become extinguished there, not liable to return from that world.’</span><br />
</p>
<p id="mn68c21p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c21p6">
<span class="pali m-text">‘evaṁsīlā sā bhaginī ahosi itipi, evaṁdhammā … evaṁpaññā … evaṁvihārinī … evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c21p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that laywoman’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c21p8">
<span class="pali m-text">Evampi kho, anuruddhā, upāsikāya phāsuvihāro hoti.</span><br />
<span class="sujato m-text">That’s how a laywoman lives at ease.</span><br />
</p>
<p id="mn68c22p1">
<span class="pali m-text">Idhānuruddhā, upāsikā suṇāti:</span><br />
<span class="sujato m-text">Take a laywoman who hears this:</span><br />
</p>
<p id="mn68c22p2">
<span class="pali m-text">‘itthannāmā upāsikā kālaṅkatā;</span><br />
<span class="sujato m-text">‘The laywoman named so-and-so has passed away.</span><br />
</p>
<p id="mn68c22p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c22p4">
<span class="pali m-text">tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāminī sakideva imaṁ lokaṁ āgantvā dukkhassantaṁ karissatī’ti.</span><br />
<span class="sujato m-text">with the ending of three fetters, and the weakening of greed, hate, and delusion, she’s a once-returner. She’ll come back to this world once only, then make an end of suffering.’</span><br />
</p>
<p id="mn68c22p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c22p6">
<span class="pali m-text">‘evaṁsīlā sā bhaginī ahosi itipi, evaṁdhammā … evaṁpaññā … evaṁvihārinī … evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c22p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that laywoman’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c22p8">
<span class="pali m-text">Evampi kho, anuruddhā, upāsikāya phāsuvihāro hoti.</span><br />
<span class="sujato m-text">That too is how a laywoman lives at ease.</span><br />
</p>
<p id="mn68c23p1">
<span class="pali m-text">Idhānuruddhā, upāsikā suṇāti:</span><br />
<span class="sujato m-text">Take a laywoman who hears this:</span><br />
</p>
<p id="mn68c23p2">
<span class="pali m-text">‘itthannāmā upāsikā kālaṅkatā;</span><br />
<span class="sujato m-text">‘The laywoman named so-and-so has passed away.</span><br />
</p>
<p id="mn68c23p3">
<span class="pali m-text">sā bhagavatā byākatā—</span><br />
<span class="sujato m-text">The Buddha has declared that,</span><br />
</p>
<p id="mn68c23p4">
<span class="pali m-text">tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā’ti.</span><br />
<span class="sujato m-text">with the ending of three fetters she’s a stream-enterer, not liable to be reborn in the underworld, bound for awakening.’</span><br />
</p>
<p id="mn68c23p5">
<span class="pali m-text">Sā kho panassā bhaginī sāmaṁ diṭṭhā vā hoti anussavassutā vā:</span><br />
<span class="sujato m-text">And she’s either seen for herself, or heard from someone else, that that sister</span><br />
</p>
<p id="mn68c23p6">
<span class="pali m-text">‘evaṁsīlā sā bhaginī ahosi itipi, evaṁdhammā sā bhaginī ahosi itipi, evaṁpaññā sā bhaginī ahosi itipi, evaṁvihārinī sā bhaginī ahosi itipi, evaṁvimuttā sā bhaginī ahosi itipī’ti.</span><br />
<span class="sujato m-text">had such ethics, such qualities, such wisdom, such meditation, or such freedom.</span><br />
</p>
<p id="mn68c23p7">
<span class="pali m-text">Sā tassā saddhañca sīlañca sutañca cāgañca paññañca anussarantī tadatthāya cittaṁ upasaṁharati.</span><br />
<span class="sujato m-text">Recollecting that laywoman’s faith, ethics, learning, generosity, and wisdom, she applies her mind to that end.</span><br />
</p>
<p id="mn68c23p8">
<span class="pali m-text">Evampi kho, anuruddhā, upāsikāya phāsuvihāro hoti.</span><br />
<span class="sujato m-text">That too is how a laywoman lives at ease.</span><br />
</p>
<p id="mn68c24p1">
<span class="pali m-text">Iti kho, anuruddhā, tathāgato na janakuhanatthaṁ na janalapanatthaṁ na lābhasakkārasilokānisaṁsatthaṁ na ‘iti maṁ jano jānātū’ti sāvake abbhatīte kālaṅkate upapattīsu byākaroti:</span><br />
<span class="sujato m-text">So it’s not for the sake of deceiving people or flattering them, nor for the benefit of possessions, honor, or popularity, nor thinking, ‘So let people know about me!’ that the Realized One declares the rebirth of his disciples who have passed away:</span><br />
</p>
<p id="mn68c24p2">
<span class="pali m-text">‘asu amutra upapanno, asu amutra upapanno’ti.</span><br />
<span class="sujato m-text">‘This one is reborn here, while that one is reborn there.’</span><br />
</p>
<p id="mn68c24p3">
<span class="pali m-text">Santi ca kho, anuruddhā, kulaputtā saddhā uḷāravedā uḷārapāmojjā.</span><br />
<span class="sujato m-text">Rather, there are gentlemen of faith who are full of joy and gladness.</span><br />
</p>
<p id="mn68c24p4">
<span class="pali m-text">Te taṁ sutvā tadatthāya cittaṁ upasaṁharanti.</span><br />
<span class="sujato m-text">When they hear that, they apply their minds to that end.</span><br />
</p>
<p id="mn68c24p5">
<span class="pali m-text">Tesaṁ taṁ, anuruddhā, hoti dīgharattaṁ hitāya sukhāyā”ti.</span><br />
<span class="sujato m-text">That is for their lasting welfare and happiness.”</span><br />
</p>
<p id="mn68c24p6">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn68c24p7">
<span class="pali m-text">Attamano āyasmā anuruddho bhagavato bhāsitaṁ abhinandīti.</span><br />
<span class="sujato m-text">Satisfied, Venerable Anuruddha and friends were happy with what the Buddha said.</span><br />
</p>
<p id="mn68c24p8">
<span class="pali m-text">Naḷakapānasuttaṁ niṭṭhitaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>