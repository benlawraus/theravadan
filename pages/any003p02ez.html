<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p02ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p02ez.html" />
  <meta property="og:description" content="Translators: sujato Numbered Discourses 3 7. Mahāvagga 7. The Great Chapter 68. Aññatitthiyasutta 68. Followers of Other Paths “Sace, bhikkhave, aññatitthiyā paribbājakā evaṁ puccheyyuṁ: “Mendicants, if wanderers who follow other paths were to ask: ‘tayome, āvuso, dhammā. ‘There are these three things. Katame tayo? What three? Rāgo, doso, moho— Greed …" />
  <meta name="twitter:description" content="Translators: sujato Numbered Discourses 3 7. Mahāvagga 7. The Great Chapter 68. Aññatitthiyasutta 68. Followers of Other Paths “Sace, bhikkhave, aññatitthiyā paribbājakā evaṁ puccheyyuṁ: “Mendicants, if wanderers who follow other paths were to ask: ‘tayome, āvuso, dhammā. ‘There are these three things. Katame tayo? What three? Rāgo, doso, moho— Greed …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 3</span></p>
<section id="mahavagga">
<h2><a href="#mahavagga">7. Mahāvagga</a></h2>
<p><span class="m-text">7. The Great Chapter</span></p>
<section id="annatitthiyasutta">
<h3><a href="#annatitthiyasutta">68. Aññatitthiyasutta</a></h3>
<p><span class="m-text">68. Followers of Other Paths</span></p>
<p id="an3p68c1p1">
<span class="m-text m-primary">“Sace, bhikkhave, aññatitthiyā paribbājakā evaṁ puccheyyuṁ:</span><br />
<span class="m-text">“Mendicants, if wanderers who follow other paths were to ask:</span><br />
</p>
<p id="an3p68c1p2">
<span class="m-text m-primary">‘tayome, āvuso, dhammā.</span><br />
<span class="m-text">‘There are these three things.</span><br />
</p>
<p id="an3p68c1p3">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p68c1p4">
<span class="m-text m-primary">Rāgo, doso, moho—</span><br />
<span class="m-text">Greed, hate, and delusion.</span><br />
</p>
<p id="an3p68c1p5">
<span class="m-text m-primary">ime kho, āvuso, tayo dhammā.</span><br />
<span class="m-text">These are the three things.</span><br />
</p>
<p id="an3p68c1p6">
<span class="m-text m-primary">Imesaṁ, āvuso, tiṇṇaṁ dhammānaṁ ko viseso ko adhippayāso kiṁ nānākaraṇan’ti?</span><br />
<span class="m-text">What’s the difference between them?’</span><br />
</p>
<p id="an3p68c1p7">
<span class="m-text m-primary">Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ kinti byākareyyāthā”ti?</span><br />
<span class="m-text">How would you answer them?”</span><br />
</p>
<p id="an3p68c1p8">
<span class="m-text m-primary">“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata, bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti.</span><br />
<span class="m-text">“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.”</span><br />
</p>
<p id="an3p68c1p9">
<span class="m-text m-primary">“Tena hi, bhikkhave, suṇātha, sādhukaṁ manasi karotha, bhāsissāmī”ti.</span><br />
<span class="m-text">“Well then, mendicants, listen and pay close attention, I will speak.”</span><br />
</p>
<p id="an3p68c1p10">
<span class="m-text m-primary">“Evaṁ, bhante”ti kho te bhikkhū bhagavato paccassosuṁ.</span><br />
<span class="m-text">“Yes, sir,” they replied.</span><br />
</p>
<p id="an3p68c1p11">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an3p68c2p1">
<span class="m-text m-primary">“Sace, bhikkhave, aññatitthiyā paribbājakā evaṁ puccheyyuṁ:</span><br />
<span class="m-text">“Mendicants, if wanderers who follow other paths were to ask:</span><br />
</p>
<p id="an3p68c2p2">
<span class="m-text m-primary">‘tayome, āvuso, dhammā.</span><br />
<span class="m-text">‘There are these three things.</span><br />
</p>
<p id="an3p68c2p3">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p68c2p4">
<span class="m-text m-primary">Rāgo, doso, moho—</span><br />
<span class="m-text">Greed, hate, and delusion.</span><br />
</p>
<p id="an3p68c2p5">
<span class="m-text m-primary">ime kho, āvuso, tayo dhammā;</span><br />
<span class="m-text">These are the three things.</span><br />
</p>
<p id="an3p68c2p6">
<span class="m-text m-primary">imesaṁ, āvuso, tiṇṇaṁ dhammānaṁ ko viseso ko adhippayāso kiṁ nānākaraṇan’ti?</span><br />
<span class="m-text">What’s the difference between them?’</span><br />
</p>
<p id="an3p68c2p7">
<span class="m-text m-primary">Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:</span><br />
<span class="m-text">You should answer them:</span><br />
</p>
<p id="an3p68c2p8">
<span class="m-text m-primary">‘rāgo kho, āvuso, appasāvajjo dandhavirāgī, doso mahāsāvajjo khippavirāgī, moho mahāsāvajjo dandhavirāgī’ti.</span><br />
<span class="m-text">‘Greed, reverends, is mildly blameworthy, but slow to fade away. Hate is very blameworthy, but quick to fade away. Delusion is very blameworthy, and slow to fade away.’</span><br />
</p>
<p id="an3p68c3p1">
<span class="m-text m-primary">‘Ko panāvuso, hetu ko paccayo yena anuppanno vā rāgo uppajjati uppanno vā rāgo bhiyyobhāvāya vepullāya saṁvattatī’ti?</span><br />
<span class="m-text">And if they ask: ‘What is the cause, what is the reason why greed arises, and once arisen it increases and grows?’</span><br />
</p>
<p id="an3p68c3p2">
<span class="m-text m-primary">‘“Subhanimittan”tissa vacanīyaṁ.</span><br />
<span class="m-text">You should say: ‘The beautiful feature of things.</span><br />
</p>
<p id="an3p68c3p3">
<span class="m-text m-primary">Tassa subhanimittaṁ ayoniso manasi karoto anuppanno vā rāgo uppajjati uppanno vā rāgo bhiyyobhāvāya vepullāya saṁvattati.</span><br />
<span class="m-text">When you attend improperly to the beautiful feature of things, greed arises, and once arisen it increases and grows.</span><br />
</p>
<p id="an3p68c3p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno vā rāgo uppajjati uppanno vā rāgo bhiyyobhāvāya vepullāya saṁvattatī’ti.</span><br />
<span class="m-text">This is the cause, this is the reason why greed arises, and once arisen it increases and grows.’</span><br />
</p>
<p id="an3p68c4p1">
<span class="m-text m-primary">‘Ko panāvuso, hetu ko paccayo yena anuppanno vā doso uppajjati uppanno vā doso bhiyyobhāvāya vepullāya saṁvattatī’ti?</span><br />
<span class="m-text">And if they ask: ‘What is the cause, what is the reason why hate arises, and once arisen it increases and grows?’</span><br />
</p>
<p id="an3p68c4p2">
<span class="m-text m-primary">‘“Paṭighanimittan”tissa vacanīyaṁ.</span><br />
<span class="m-text">You should say: ‘The feature of harshness.</span><br />
</p>
<p id="an3p68c4p3">
<span class="m-text m-primary">Tassa paṭighanimittaṁ ayoniso manasi karoto anuppanno vā doso uppajjati uppanno vā doso bhiyyobhāvāya vepullāya saṁvattati.</span><br />
<span class="m-text">When you attend improperly to the feature of harshness, hate arises, and once arisen it increases and grows.</span><br />
</p>
<p id="an3p68c4p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno vā doso uppajjati uppanno vā doso bhiyyobhāvāya vepullāya saṁvattatī’ti.</span><br />
<span class="m-text">This is the cause, this is the reason why hate arises, and once arisen it increases and grows.’</span><br />
</p>
<p id="an3p68c5p1">
<span class="m-text m-primary">‘Ko panāvuso, hetu ko paccayo yena anuppanno vā moho uppajjati uppanno vā moho bhiyyobhāvāya vepullāya saṁvattatī’ti?</span><br />
<span class="m-text">And if they ask: ‘What is the cause, what is the reason why delusion arises, and once arisen it increases and grows?’</span><br />
</p>
<p id="an3p68c5p2">
<span class="m-text m-primary">‘“Ayoniso manasikāro”tissa vacanīyaṁ.</span><br />
<span class="m-text">You should say: ‘Improper attention.</span><br />
</p>
<p id="an3p68c5p3">
<span class="m-text m-primary">Tassa ayoniso manasi karoto anuppanno vā moho uppajjati uppanno vā moho bhiyyobhāvāya vepullāya saṁvattati.</span><br />
<span class="m-text">When you attend improperly, delusion arises, and once arisen it increases and grows.</span><br />
</p>
<p id="an3p68c5p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno vā moho uppajjati uppanno vā moho bhiyyobhāvāya vepullāya saṁvattatī’ti.</span><br />
<span class="m-text">This is the cause, this is the reason why delusion arises, and once arisen it increases and grows.’</span><br />
</p>
<p id="an3p68c6p1">
<span class="m-text m-primary">‘Ko panāvuso, hetu ko paccayo yena anuppanno ceva rāgo nuppajjati uppanno ca rāgo pahīyatī’ti?</span><br />
<span class="m-text">And if they ask, ‘What is the cause, what is the reason why greed doesn’t arise, or if it’s already arisen it’s given up?’</span><br />
</p>
<p id="an3p68c6p2">
<span class="m-text m-primary">‘“Asubhanimittan”tissa vacanīyaṁ.</span><br />
<span class="m-text">You should say: ‘The ugly feature of things.</span><br />
</p>
<p id="an3p68c6p3">
<span class="m-text m-primary">Tassa asubhanimittaṁ yoniso manasi karoto anuppanno ceva rāgo nuppajjati uppanno ca rāgo pahīyati.</span><br />
<span class="m-text">When you attend properly on the ugly feature of things, greed doesn’t arise, or if it’s already arisen it’s given up.</span><br />
</p>
<p id="an3p68c6p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno ceva rāgo nuppajjati uppanno ca rāgo pahīyatī’ti.</span><br />
<span class="m-text">This is the cause, this is the reason why greed doesn’t arise, or if it’s already arisen it’s given up.’</span><br />
</p>
<p id="an3p68c7p1">
<span class="m-text m-primary">‘Ko panāvuso, hetu ko paccayo yena anuppanno ceva doso nuppajjati uppanno ca doso pahīyatī’ti?</span><br />
<span class="m-text">And if they ask, ‘What is the cause, what is the reason why hate doesn’t arise, or if it’s already arisen it’s given up?’</span><br />
</p>
<p id="an3p68c7p2">
<span class="m-text m-primary">‘“Mettā cetovimuttī”tissa vacanīyaṁ.</span><br />
<span class="m-text">You should say: ‘The heart’s release by love.’</span><br />
</p>
<p id="an3p68c7p3">
<span class="m-text m-primary">Tassa mettaṁ cetovimuttiṁ yoniso manasi karoto anuppanno ceva doso nuppajjati uppanno ca doso pahīyati.</span><br />
<span class="m-text">When you attend properly on the heart’s release by love, hate doesn’t arise, or if it’s already arisen it’s given up.</span><br />
</p>
<p id="an3p68c7p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno ceva doso nuppajjati uppanno ca doso pahīyatī’ti.</span><br />
<span class="m-text">This is the cause, this is the reason why hate doesn’t arise, or if it’s already arisen it’s given up.’</span><br />
</p>
<p id="an3p68c8p1">
<span class="m-text m-primary">‘Ko panāvuso, hetu ko paccayo yena anuppanno ceva moho nuppajjati uppanno ca moho pahīyatī’ti?</span><br />
<span class="m-text">And if they ask, ‘What is the cause, what is the reason why delusion doesn’t arise, or if it’s already arisen it’s given up?’</span><br />
</p>
<p id="an3p68c8p2">
<span class="m-text m-primary">‘“Yonisomanasikāro”tissa vacanīyaṁ.</span><br />
<span class="m-text">You should say: ‘Proper attention.</span><br />
</p>
<p id="an3p68c8p3">
<span class="m-text m-primary">Tassa yoniso manasi karoto anuppanno ceva moho nuppajjati uppanno ca moho pahīyati.</span><br />
<span class="m-text">When you attend properly, delusion doesn’t arise, or if it’s already arisen it’s given up.</span><br />
</p>
<p id="an3p68c8p4">
<span class="m-text m-primary">Ayaṁ kho, āvuso, hetu ayaṁ paccayo yena anuppanno vā moho nuppajjati uppanno ca moho pahīyatī’”ti.</span><br />
<span class="m-text">This is the cause, this is the reason why delusion doesn’t arise, or if it’s already arisen it’s given up.’”</span><br />
</p>
<p id="an3p68c8p5">
<span class="m-text m-primary">Aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>