<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/thi-apy00wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://www.theravadan.org/pages/thi-apy00wz.html" />
  <meta property="og:description" content="Kuṇḍalakesīvagga 6. Soṇātherīapadāna “Padumuttaro nāma jino, sabbadhammāna pāragū; Ito satasahassamhi, kappe uppajji nāyako. Tadā seṭṭhikule jātā, sukhitā pūjitā piyā; Upetvā taṁ munivaraṁ, assosiṁ madhuraṁ vacaṁ. Āraddhavīriyānaggaṁ, vaṇṇesi bhikkhuniṁ jino; Taṁ sutvā muditā hutvā, kāraṁ katvāna satthuno. Abhivādiya sambuddhaṁ, ṭhānaṁ taṁ patthayiṁ tadā; Anumodi mahāvīro, ‘sijjhataṁ pa …" />
  <meta name="twitter:description" content="Kuṇḍalakesīvagga 6. Soṇātherīapadāna “Padumuttaro nāma jino, sabbadhammāna pāragū; Ito satasahassamhi, kappe uppajji nāyako. Tadā seṭṭhikule jātā, sukhitā pūjitā piyā; Upetvā taṁ munivaraṁ, assosiṁ madhuraṁ vacaṁ. Āraddhavīriyānaggaṁ, vaṇṇesi bhikkhuniṁ jino; Taṁ sutvā muditā hutvā, kāraṁ katvāna satthuno. Abhivādiya sambuddhaṁ, ṭhānaṁ taṁ patthayiṁ tadā; Anumodi mahāvīro, ‘sijjhataṁ pa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<p id="thi-ap26c0p2">
<span class="pali m-text">Kuṇḍalakesīvagga</span><br />
</p>
<section id="sonatheriapadana">
<span id="thi-ap26c0p3"></span><h2><span class="pali m-text">6. Soṇātherīapadāna</span></h2>
<p id="thi-ap26c1p1">
<span class="pali m-text">“Padumuttaro nāma jino,</span><br />
</p>
<p id="thi-ap26c1p2">
<span class="pali m-text">sabbadhammāna pāragū;</span><br />
</p>
<p id="thi-ap26c1p3">
<span class="pali m-text">Ito satasahassamhi,</span><br />
</p>
<p id="thi-ap26c1p4">
<span class="pali m-text">kappe uppajji nāyako.</span><br />
</p>
<p id="thi-ap26c2p1">
<span class="pali m-text">Tadā seṭṭhikule jātā,</span><br />
</p>
<p id="thi-ap26c2p2">
<span class="pali m-text">sukhitā pūjitā piyā;</span><br />
</p>
<p id="thi-ap26c2p3">
<span class="pali m-text">Upetvā taṁ munivaraṁ,</span><br />
</p>
<p id="thi-ap26c2p4">
<span class="pali m-text">assosiṁ madhuraṁ vacaṁ.</span><br />
</p>
<p id="thi-ap26c3p1">
<span class="pali m-text">Āraddhavīriyānaggaṁ,</span><br />
</p>
<p id="thi-ap26c3p2">
<span class="pali m-text">vaṇṇesi bhikkhuniṁ jino;</span><br />
</p>
<p id="thi-ap26c3p3">
<span class="pali m-text">Taṁ sutvā muditā hutvā,</span><br />
</p>
<p id="thi-ap26c3p4">
<span class="pali m-text">kāraṁ katvāna satthuno.</span><br />
</p>
<p id="thi-ap26c4p1">
<span class="pali m-text">Abhivādiya sambuddhaṁ,</span><br />
</p>
<p id="thi-ap26c4p2">
<span class="pali m-text">ṭhānaṁ taṁ patthayiṁ tadā;</span><br />
</p>
<p id="thi-ap26c4p3">
<span class="pali m-text">Anumodi mahāvīro,</span><br />
</p>
<p id="thi-ap26c4p4">
<span class="pali m-text">‘sijjhataṁ paṇidhī tava.</span><br />
</p>
<p id="thi-ap26c5p1">
<span class="pali m-text">Satasahassito kappe,</span><br />
</p>
<p id="thi-ap26c5p2">
<span class="pali m-text">okkākakulasambhavo;</span><br />
</p>
<p id="thi-ap26c5p3">
<span class="pali m-text">Gotamo nāma gottena,</span><br />
</p>
<p id="thi-ap26c5p4">
<span class="pali m-text">satthā loke bhavissati.</span><br />
</p>
<p id="thi-ap26c6p1">
<span class="pali m-text">Tassa dhammesu dāyādā,</span><br />
</p>
<p id="thi-ap26c6p2">
<span class="pali m-text">orasā dhammanimmitā;</span><br />
</p>
<p id="thi-ap26c6p3">
<span class="pali m-text">Soṇāti nāma nāmena,</span><br />
</p>
<p id="thi-ap26c6p4">
<span class="pali m-text">hessati satthu sāvikā’.</span><br />
</p>
<p id="thi-ap26c7p1">
<span class="pali m-text">Taṁ sutvā muditā hutvā,</span><br />
</p>
<p id="thi-ap26c7p2">
<span class="pali m-text">yāvajīvaṁ tadā jinaṁ;</span><br />
</p>
<p id="thi-ap26c7p3">
<span class="pali m-text">Mettacittā paricariṁ,</span><br />
</p>
<p id="thi-ap26c7p4">
<span class="pali m-text">paccayehi vināyakaṁ.</span><br />
</p>
<p id="thi-ap26c8p1">
<span class="pali m-text">Tena kammena sukatena,</span><br />
</p>
<p id="thi-ap26c8p2">
<span class="pali m-text">cetanāpaṇidhīhi ca;</span><br />
</p>
<p id="thi-ap26c8p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap26c8p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap26c9p1">
<span class="pali m-text">Pacchime ca bhave dāni,</span><br />
</p>
<p id="thi-ap26c9p2">
<span class="pali m-text">jātā seṭṭhikule ahaṁ;</span><br />
</p>
<p id="thi-ap26c9p3">
<span class="pali m-text">Sāvatthiyaṁ puravare,</span><br />
</p>
<p id="thi-ap26c9p4">
<span class="pali m-text">iddhe phīte mahaddhane.</span><br />
</p>
<p id="thi-ap26c10p1">
<span class="pali m-text">Yadā ca yobbanappattā,</span><br />
</p>
<p id="thi-ap26c10p2">
<span class="pali m-text">gantvā patikulaṁ ahaṁ;</span><br />
</p>
<p id="thi-ap26c10p3">
<span class="pali m-text">Dasa puttāni ajaniṁ,</span><br />
</p>
<p id="thi-ap26c10p4">
<span class="pali m-text">surūpāni visesato.</span><br />
</p>
<p id="thi-ap26c11p1">
<span class="pali m-text">Sukhedhitā ca te sabbe,</span><br />
</p>
<p id="thi-ap26c11p2">
<span class="pali m-text">jananettamanoharā;</span><br />
</p>
<p id="thi-ap26c11p3">
<span class="pali m-text">Amittānampi rucitā,</span><br />
</p>
<p id="thi-ap26c11p4">
<span class="pali m-text">mama pageva te piyā.</span><br />
</p>
<p id="thi-ap26c12p1">
<span class="pali m-text">Tato mayhaṁ akāmāya,</span><br />
</p>
<p id="thi-ap26c12p2">
<span class="pali m-text">dasaputtapurakkhato;</span><br />
</p>
<p id="thi-ap26c12p3">
<span class="pali m-text">Pabbajittha sa me bhattā,</span><br />
</p>
<p id="thi-ap26c12p4">
<span class="pali m-text">devadevassa sāsane.</span><br />
</p>
<p id="thi-ap26c13p1">
<span class="pali m-text">Tadekikā vicintesiṁ,</span><br />
</p>
<p id="thi-ap26c13p2">
<span class="pali m-text">‘jīvitenālamatthu me;</span><br />
</p>
<p id="thi-ap26c13p3">
<span class="pali m-text">Cattāya patiputtehi,</span><br />
</p>
<p id="thi-ap26c13p4">
<span class="pali m-text">vuḍḍhāya ca varākiyā.</span><br />
</p>
<p id="thi-ap26c14p1">
<span class="pali m-text">Ahampi tattha gacchissaṁ,</span><br />
</p>
<p id="thi-ap26c14p2">
<span class="pali m-text">sampatto yattha me pati’;</span><br />
</p>
<p id="thi-ap26c14p3">
<span class="pali m-text">Evāhaṁ cintayitvāna,</span><br />
</p>
<p id="thi-ap26c14p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap26c15p1">
<span class="pali m-text">Tato ca maṁ bhikkhuniyo,</span><br />
</p>
<p id="thi-ap26c15p2">
<span class="pali m-text">ekaṁ bhikkhunupassaye;</span><br />
</p>
<p id="thi-ap26c15p3">
<span class="pali m-text">Vihāya gacchumovādaṁ,</span><br />
</p>
<p id="thi-ap26c15p4">
<span class="pali m-text">‘tāpehi udakaṁ’ iti.</span><br />
</p>
<p id="thi-ap26c16p1">
<span class="pali m-text">Tadā udakamāhitvā,</span><br />
</p>
<p id="thi-ap26c16p2">
<span class="pali m-text">okiritvāna kumbhiyā;</span><br />
</p>
<p id="thi-ap26c16p3">
<span class="pali m-text">Culle ṭhapetvā āsīnā,</span><br />
</p>
<p id="thi-ap26c16p4">
<span class="pali m-text">tato cittaṁ samādahiṁ.</span><br />
</p>
<p id="thi-ap26c17p1">
<span class="pali m-text">Khandhe aniccato disvā,</span><br />
</p>
<p id="thi-ap26c17p2">
<span class="pali m-text">dukkhato ca anattato;</span><br />
</p>
<p id="thi-ap26c17p3">
<span class="pali m-text">Khepetvā āsave sabbe,</span><br />
</p>
<p id="thi-ap26c17p4">
<span class="pali m-text">arahattamapāpuṇiṁ.</span><br />
</p>
<p id="thi-ap26c18p1">
<span class="pali m-text">Tadāgantvā bhikkhuniyo,</span><br />
</p>
<p id="thi-ap26c18p2">
<span class="pali m-text">uṇhodakamapucchisuṁ;</span><br />
</p>
<p id="thi-ap26c18p3">
<span class="pali m-text">Tejodhātumadhiṭṭhāya,</span><br />
</p>
<p id="thi-ap26c18p4">
<span class="pali m-text">khippaṁ santāpayiṁ jalaṁ.</span><br />
</p>
<p id="thi-ap26c19p1">
<span class="pali m-text">Vimhitā tā jinavaraṁ,</span><br />
</p>
<p id="thi-ap26c19p2">
<span class="pali m-text">etamatthamasāvayuṁ;</span><br />
</p>
<p id="thi-ap26c19p3">
<span class="pali m-text">Taṁ sutvā mudito nātho,</span><br />
</p>
<p id="thi-ap26c19p4">
<span class="pali m-text">imaṁ gāthaṁ abhāsatha.</span><br />
</p>
<p id="thi-ap26c20p1">
<span class="pali m-text">‘Yo ca vassasataṁ jīve,</span><br />
</p>
<p id="thi-ap26c20p2">
<span class="pali m-text">kusīto hīnavīriyo;</span><br />
</p>
<p id="thi-ap26c20p3">
<span class="pali m-text">Ekāhaṁ jīvitaṁ seyyo,</span><br />
</p>
<p id="thi-ap26c20p4">
<span class="pali m-text">vīriyamārabhato daḷhaṁ’.</span><br />
</p>
<p id="thi-ap26c21p1">
<span class="pali m-text">Ārādhito mahāvīro,</span><br />
</p>
<p id="thi-ap26c21p2">
<span class="pali m-text">mayā suppaṭipattiyā;</span><br />
</p>
<p id="thi-ap26c21p3">
<span class="pali m-text">Āraddhavīriyānaggaṁ,</span><br />
</p>
<p id="thi-ap26c21p4">
<span class="pali m-text">mamāha sa mahāmuni.</span><br />
</p>
<p id="thi-ap26c22p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap26c22p2">
<span class="pali m-text">…pe…</span><br />
</p>
<p id="thi-ap26c22p3">
<span class="pali m-text">viharāmi anāsavā.</span><br />
</p>
<p id="thi-ap26c23p1">
<span class="pali m-text">Svāgataṁ vata me āsi,</span><br />
</p>
<p id="thi-ap26c23p2">
<span class="pali m-text">…pe…</span><br />
</p>
<p id="thi-ap26c23p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap26c24p1">
<span class="pali m-text">Paṭisambhidā catasso,</span><br />
</p>
<p id="thi-ap26c24p2">
<span class="pali m-text">…pe…</span><br />
</p>
<p id="thi-ap26c24p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap26c25p1">
<span class="pali m-text">Itthaṁ sudaṁ soṇā bhikkhunī imā gāthāyo abhāsitthāti.</span><br />
</p>
<p id="thi-ap26c26p1">
<span class="pali m-text">Soṇātheriyāpadānaṁ chaṭṭhaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>