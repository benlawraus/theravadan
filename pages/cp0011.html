<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cp0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cp0010.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0012.html">Next</a></div>
</div>
<p id="cp11c0p2">
<span class="pali m-text">Hatthināgavagga</span><br />
</p>
<p id="cp11c0p3">
<span class="pali m-text">Sīlapāramī 1</span><br />
</p>
<section id="matuposakacariya">
<span id="cp11c0p4"></span><h2><span class="pali m-text">Mātuposakacariya</span></h2>
<p id="cp11c1p1">
<span class="pali m-text">“Yadā ahosiṁ pavane,</span><br />
</p>
<p id="cp11c1p2">
<span class="pali m-text">kuñjaro mātuposako;</span><br />
</p>
<p id="cp11c1p3">
<span class="pali m-text">Na tadā atthi mahiyā,</span><br />
</p>
<p id="cp11c1p4">
<span class="pali m-text">guṇena mama sādiso.</span><br />
</p>
<p id="cp11c2p1">
<span class="pali m-text">Pavane disvā vanacaro,</span><br />
</p>
<p id="cp11c2p2">
<span class="pali m-text">rañño maṁ paṭivedayi;</span><br />
</p>
<p id="cp11c2p3">
<span class="pali m-text">‘Tavānucchavo mahārāja,</span><br />
</p>
<p id="cp11c2p4">
<span class="pali m-text">gajo vasati kānane.</span><br />
</p>
<p id="cp11c3p1">
<span class="pali m-text">Na tassa parikkhāyattho,</span><br />
</p>
<p id="cp11c3p2">
<span class="pali m-text">napi āḷakakāsuyā;</span><br />
</p>
<p id="cp11c3p3">
<span class="pali m-text">Saha gahite soṇḍāya,</span><br />
</p>
<p id="cp11c3p4">
<span class="pali m-text">sayameva idhehi’ti.</span><br />
</p>
<p id="cp11c4p1">
<span class="pali m-text">Tassa taṁ vacanaṁ sutvā,</span><br />
</p>
<p id="cp11c4p2">
<span class="pali m-text">rājāpi tuṭṭhamānaso;</span><br />
</p>
<p id="cp11c4p3">
<span class="pali m-text">Pesesi hatthidamakaṁ,</span><br />
</p>
<p id="cp11c4p4">
<span class="pali m-text">chekācariyaṁ susikkhitaṁ.</span><br />
</p>
<p id="cp11c5p1">
<span class="pali m-text">Gantvā so hatthidamako,</span><br />
</p>
<p id="cp11c5p2">
<span class="pali m-text">addasa padumassare;</span><br />
</p>
<p id="cp11c5p3">
<span class="pali m-text">Bhisamuḷālaṁ uddharantaṁ,</span><br />
</p>
<p id="cp11c5p4">
<span class="pali m-text">yāpanatthāya mātuyā.</span><br />
</p>
<p id="cp11c6p1">
<span class="pali m-text">Viññāya me sīlaguṇaṁ,</span><br />
</p>
<p id="cp11c6p2">
<span class="pali m-text">lakkhaṇaṁ upadhārayi;</span><br />
</p>
<p id="cp11c6p3">
<span class="pali m-text">‘Ehi puttā’ti vatvāna,</span><br />
</p>
<p id="cp11c6p4">
<span class="pali m-text">mama soṇḍāya aggahi.</span><br />
</p>
<p id="cp11c7p1">
<span class="pali m-text">Yaṁ me tadā pākatikaṁ,</span><br />
</p>
<p id="cp11c7p2">
<span class="pali m-text">sarīrānugataṁ balaṁ;</span><br />
</p>
<p id="cp11c7p3">
<span class="pali m-text">Ajja nāgasahassānaṁ,</span><br />
</p>
<p id="cp11c7p4">
<span class="pali m-text">balena samasādisaṁ.</span><br />
</p>
<p id="cp11c8p1">
<span class="pali m-text">Yadihaṁ tesaṁ pakuppeyyaṁ,</span><br />
</p>
<p id="cp11c8p2">
<span class="pali m-text">upetānaṁ gahaṇāya maṁ;</span><br />
</p>
<p id="cp11c8p3">
<span class="pali m-text">Paṭibalo bhave tesaṁ,</span><br />
</p>
<p id="cp11c8p4">
<span class="pali m-text">yāva rajjampi mānusaṁ.</span><br />
</p>
<p id="cp11c9p1">
<span class="pali m-text">Api cāhaṁ sīlarakkhāya,</span><br />
</p>
<p id="cp11c9p2">
<span class="pali m-text">Sīlapāramipūriyā;</span><br />
</p>
<p id="cp11c9p3">
<span class="pali m-text">Na karomi citte aññathattaṁ,</span><br />
</p>
<p id="cp11c9p4">
<span class="pali m-text">Pakkhipantaṁ mamāḷake.</span><br />
</p>
<p id="cp11c10p1">
<span class="pali m-text">Yadi te maṁ tattha koṭṭeyyuṁ,</span><br />
</p>
<p id="cp11c10p2">
<span class="pali m-text">pharasūhi tomarehi ca;</span><br />
</p>
<p id="cp11c10p3">
<span class="pali m-text">Neva tesaṁ pakuppeyyaṁ,</span><br />
</p>
<p id="cp11c10p4">
<span class="pali m-text">sīlakhaṇḍabhayā mamā”ti.</span><br />
</p>
<p id="cp11c11p1">
<span class="pali m-text">Mātuposakacariyaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cp0010.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0012.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>