<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 96 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny03ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 96" />
  <meta name="twitter:title" content="Majjhima Nikāya 96" />
  <meta property="og:url" content="https://theravadan.org/pages/mny03ez.html" />
  <meta property="og:description" content="Middle Discourses 96 Esukārīsutta With Esukārī Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho esukārī brāhmaṇo yena bhagavā tenupasaṅkami; upasaṅkamitvā …" />
  <meta name="twitter:description" content="Middle Discourses 96 Esukārīsutta With Esukārī Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho esukārī brāhmaṇo yena bhagavā tenupasaṅkami; upasaṅkamitvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 96
        </h1>
<!-- content -->
<p><span class="m-text">Middle Discourses 96</span></p>
<p id="mn96c0p2">
<span class="m-text m-primary">Esukārīsutta</span><br />
<span class="m-text">With Esukārī</span><br />
</p>
<p id="mn96c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn96c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn96c2p1">
<span class="m-text m-primary">Atha kho esukārī brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then Esukārī the brahmin went up to the Buddha, and exchanged greetings with him.</span><br />
</p>
<p id="mn96c2p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho esukārī brāhmaṇo bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="mn96c3p1">
<span class="m-text m-primary">“brāhmaṇā, bho gotama, catasso pāricariyā paññapenti—</span><br />
<span class="m-text">“Master Gotama, the brahmins prescribe four kinds of service:</span><br />
</p>
<p id="mn96c3p2">
<span class="m-text m-primary">brāhmaṇassa pāricariyaṁ paññapenti, khattiyassa pāricariyaṁ paññapenti, vessassa pāricariyaṁ paññapenti, suddassa pāricariyaṁ paññapenti.</span><br />
<span class="m-text">for a brahmin, an aristocrat, a merchant, and a worker.</span><br />
</p>
<p id="mn96c3p3">
<span class="m-text m-primary">Tatridaṁ, bho gotama, brāhmaṇā brāhmaṇassa pāricariyaṁ paññapenti:</span><br />
<span class="m-text">This is the service they prescribe for a brahmin:</span><br />
</p>
<p id="mn96c3p4">
<span class="m-text m-primary">‘brāhmaṇo vā brāhmaṇaṁ paricareyya, khattiyo vā brāhmaṇaṁ paricareyya, vesso vā brāhmaṇaṁ paricareyya, suddo vā brāhmaṇaṁ paricareyyā’ti.</span><br />
<span class="m-text">‘A brahmin, an aristocrat, a merchant, and a worker may all serve a brahmin.’</span><br />
</p>
<p id="mn96c3p5">
<span class="m-text m-primary">Idaṁ kho, bho gotama, brāhmaṇā brāhmaṇassa pāricariyaṁ paññapenti.</span><br />
</p>
<p id="mn96c3p6">
<span class="m-text m-primary">Tatridaṁ, bho gotama, brāhmaṇā khattiyassa pāricariyaṁ paññapenti:</span><br />
<span class="m-text">This is the service they prescribe for an aristocrat:</span><br />
</p>
<p id="mn96c3p7">
<span class="m-text m-primary">‘khattiyo vā khattiyaṁ paricareyya, vesso vā khattiyaṁ paricareyya, suddo vā khattiyaṁ paricareyyā’ti.</span><br />
<span class="m-text">‘An aristocrat, a merchant, and a worker may all serve an aristocrat.’</span><br />
</p>
<p id="mn96c3p8">
<span class="m-text m-primary">Idaṁ kho, bho gotama, brāhmaṇā khattiyassa pāricariyaṁ paññapenti.</span><br />
</p>
<p id="mn96c3p9">
<span class="m-text m-primary">Tatridaṁ, bho gotama, brāhmaṇā vessassa pāricariyaṁ paññapenti:</span><br />
<span class="m-text">This is the service they prescribe for a merchant:</span><br />
</p>
<p id="mn96c3p10">
<span class="m-text m-primary">‘vesso vā vessaṁ paricareyya, suddo vā vessaṁ paricareyyā’ti.</span><br />
<span class="m-text">‘A merchant or a worker may serve a merchant.’</span><br />
</p>
<p id="mn96c3p11">
<span class="m-text m-primary">Idaṁ kho, bho gotama, brāhmaṇā vessassa pāricariyaṁ paññapenti.</span><br />
</p>
<p id="mn96c3p12">
<span class="m-text m-primary">Tatridaṁ, bho gotama, brāhmaṇā suddassa pāricariyaṁ paññapenti:</span><br />
<span class="m-text">This is the service they prescribe for a worker:</span><br />
</p>
<p id="mn96c3p13">
<span class="m-text m-primary">‘suddova suddaṁ paricareyya.</span><br />
<span class="m-text">‘Only a worker may serve a worker.</span><br />
</p>
<p id="mn96c3p14">
<span class="m-text m-primary">Ko panañño suddaṁ paricarissatī’ti?</span><br />
<span class="m-text">For who else will serve a worker?’</span><br />
</p>
<p id="mn96c3p15">
<span class="m-text m-primary">Idaṁ kho, bho gotama, brāhmaṇā suddassa pāricariyaṁ paññapenti.</span><br />
</p>
<p id="mn96c3p16">
<span class="m-text m-primary">Brāhmaṇā, bho gotama, imā catasso pāricariyā paññapenti.</span><br />
<span class="m-text">These are the four kinds of service that the brahmins prescribe.</span><br />
</p>
<p id="mn96c3p17">
<span class="m-text m-primary">Idha bhavaṁ gotamo kimāhā”ti?</span><br />
<span class="m-text">What do you say about this?”</span><br />
</p>
<p id="mn96c4p1">
<span class="m-text m-primary">“Kiṁ pana, brāhmaṇa, sabbo loko brāhmaṇānaṁ etadabbhanujānāti: ‘imā catasso pāricariyā paññapentū’”ti?</span><br />
<span class="m-text">“But brahmin, did the whole world authorize the brahmins to prescribe these four kinds of service?”</span><br />
</p>
<p id="mn96c4p2">
<span class="m-text m-primary">“No hidaṁ, bho gotama”.</span><br />
<span class="m-text">“No, Master Gotama.”</span><br />
</p>
<p id="mn96c4p3">
<span class="m-text m-primary">“Seyyathāpi, brāhmaṇa, puriso daliddo assako anāḷhiyo. Tassa akāmassa bilaṁ olaggeyyuṁ: ‘idaṁ te, ambho purisa, maṁsaṁ khāditabbaṁ, mūlañca anuppadātabban’ti.</span><br />
<span class="m-text">“It’s as if they were to force a steak on a poor, penniless person, telling them they must eat it and then pay for it.</span><br />
</p>
<p id="mn96c4p4">
<span class="m-text m-primary">Evameva kho, brāhmaṇa, brāhmaṇā appaṭiññāya tesaṁ samaṇabrāhmaṇānaṁ, atha ca panimā catasso pāricariyā paññapenti.</span><br />
<span class="m-text">In the same way, the brahmins have prescribed these four kinds of service without the consent of these ascetics and brahmins.</span><br />
</p>
<p id="mn96c5p1">
<span class="m-text m-primary">Nāhaṁ, brāhmaṇa, ‘sabbaṁ paricaritabban’ti vadāmi; nāhaṁ, brāhmaṇa, ‘sabbaṁ na paricaritabban’ti vadāmi.</span><br />
<span class="m-text">Brahmin, I don’t say that you should serve everyone, nor do I say that you shouldn’t serve anyone.</span><br />
</p>
<p id="mn96c5p2">
<span class="m-text m-primary">Yaṁ hissa, brāhmaṇa, paricarato pāricariyāhetu pāpiyo assa na seyyo, nāhaṁ taṁ ‘paricaritabban’ti vadāmi;</span><br />
<span class="m-text">I say that you shouldn’t serve someone if serving them makes you worse, not better.</span><br />
</p>
<p id="mn96c5p3">
<span class="m-text m-primary">yañca khvāssa, brāhmaṇa, paricarato pāricariyāhetu seyyo assa na pāpiyo tamahaṁ ‘paricaritabban’ti vadāmi.</span><br />
<span class="m-text">And I say that you should serve someone if serving them makes you better, not worse.</span><br />
</p>
<p id="mn96c6p1">
<span class="m-text m-primary">Khattiyañcepi, brāhmaṇa, evaṁ puccheyyuṁ:</span><br />
<span class="m-text">If they were to ask an aristocrat this,</span><br />
</p>
<p id="mn96c6p2">
<span class="m-text m-primary">‘yaṁ vā te paricarato pāricariyāhetu pāpiyo assa na seyyo, yaṁ vā te paricarato pāricariyāhetu seyyo assa na pāpiyo;</span><br />
<span class="m-text">‘Who should you serve? Someone in whose service you get worse, or someone in whose service you get better?’</span><br />
</p>
<p id="mn96c6p3">
<span class="m-text m-primary">kamettha paricareyyāsī’ti, khattiyopi hi, brāhmaṇa, sammā byākaramāno evaṁ byākareyya:</span><br />
<span class="m-text">Answering rightly, an aristocrat would say,</span><br />
</p>
<p id="mn96c6p4">
<span class="m-text m-primary">‘yañhi me paricarato pāricariyāhetu pāpiyo assa na seyyo, nāhaṁ taṁ paricareyyaṁ; yañca kho me paricarato pāricariyāhetu seyyo assa na pāpiyo tamahaṁ paricareyyan’ti.</span><br />
<span class="m-text">‘Someone in whose service I get better.’</span><br />
</p>
<p id="mn96c7p1">
<span class="m-text m-primary">Brāhmaṇañcepi, brāhmaṇa …pe…</span><br />
<span class="m-text">If they were to ask a brahmin …</span><br />
</p>
<p id="mn96c7p2">
<span class="m-text m-primary">vessañcepi, brāhmaṇa …pe…</span><br />
<span class="m-text">a merchant …</span><br />
</p>
<p id="mn96c7p3">
<span class="m-text m-primary">suddañcepi, brāhmaṇa, evaṁ puccheyyuṁ:</span><br />
<span class="m-text">or a worker this,</span><br />
</p>
<p id="mn96c7p4">
<span class="m-text m-primary">‘yaṁ vā te paricarato pāricariyāhetu pāpiyo assa na seyyo, yaṁ vā te paricarato pāricariyāhetu seyyo assa na pāpiyo;</span><br />
<span class="m-text">‘Who should you serve? Someone in whose service you get worse, or someone in whose service you get better?’</span><br />
</p>
<p id="mn96c7p5">
<span class="m-text m-primary">kamettha paricareyyāsī’ti, suddopi hi, brāhmaṇa, sammā byākaramāno evaṁ byākareyya:</span><br />
<span class="m-text">Answering rightly, a worker would say,</span><br />
</p>
<p id="mn96c7p6">
<span class="m-text m-primary">‘yañhi me paricarato pāricariyāhetu pāpiyo assa na seyyo, nāhaṁ taṁ paricareyyaṁ; yañca kho me paricarato pāricariyāhetu seyyo assa na pāpiyo tamahaṁ paricareyyan’ti.</span><br />
<span class="m-text">‘Someone in whose service I get better.’</span><br />
</p>
<p id="mn96c7p7">
<span class="m-text m-primary">Nāhaṁ, brāhmaṇa, ‘uccākulīnatā seyyaṁso’ti vadāmi, na panāhaṁ, brāhmaṇa, ‘uccākulīnatā pāpiyaṁso’ti vadāmi;</span><br />
<span class="m-text">Brahmin, I don’t say that coming from an eminent family makes you a better or worse person.</span><br />
</p>
<p id="mn96c7p8">
<span class="m-text m-primary">nāhaṁ, brāhmaṇa, ‘uḷāravaṇṇatā seyyaṁso’ti vadāmi, na panāhaṁ, brāhmaṇa, ‘uḷāravaṇṇatā pāpiyaṁso’ti vadāmi;</span><br />
<span class="m-text">I don’t say that being very beautiful makes you a better or worse person.</span><br />
</p>
<p id="mn96c7p9">
<span class="m-text m-primary">nāhaṁ, brāhmaṇa, ‘uḷārabhogatā seyyaṁso’ti vadāmi, na panāhaṁ, brāhmaṇa, ‘uḷārabhogatā pāpiyaṁso’ti vadāmi.</span><br />
<span class="m-text">I don’t say that being very wealthy makes you a better or worse person.</span><br />
</p>
<p id="mn96c8p1">
<span class="m-text m-primary">Uccākulīnopi hi, brāhmaṇa, idhekacco pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇāvāco hoti, pharusāvāco hoti, samphappalāpī hoti, abhijjhālu hoti, byāpannacitto hoti, micchādiṭṭhi hoti.</span><br />
<span class="m-text">For some people from eminent families kill living creatures, steal, and commit sexual misconduct. They use speech that’s false, divisive, harsh, or nonsensical. And they’re covetous, malicious, with wrong view.</span><br />
</p>
<p id="mn96c8p2">
<span class="m-text m-primary">Tasmā ‘na uccākulīnatā seyyaṁso’ti vadāmi.</span><br />
<span class="m-text">That’s why I don’t say that coming from an eminent family makes you a better person.</span><br />
</p>
<p id="mn96c8p3">
<span class="m-text m-primary">Uccākulīnopi hi, brāhmaṇa, idhekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti.</span><br />
<span class="m-text">But some people from eminent families also refrain from killing living creatures, stealing, and committing sexual misconduct. They refrain from using speech that’s false, divisive, harsh, or nonsensical. And they’re not covetous or malicious, and they have right view.</span><br />
</p>
<p id="mn96c8p4">
<span class="m-text m-primary">Tasmā ‘na uccākulīnatā pāpiyaṁso’ti vadāmi.</span><br />
<span class="m-text">That’s why I don’t say that coming from an eminent family makes you a worse person.</span><br />
</p>
<p id="mn96c8p5">
<span class="m-text m-primary">Uḷāravaṇṇopi hi, brāhmaṇa …</span><br />
<span class="m-text">People who are very beautiful,</span><br />
</p>
<p id="mn96c8p6">
<span class="m-text m-primary">pe…</span><br />
<span class="m-text">or not very beautiful,</span><br />
</p>
<p id="mn96c8p7">
<span class="m-text m-primary">uḷārabhogopi hi, brāhmaṇa, idhekacco pāṇātipātī hoti …</span><br />
<span class="m-text">who are very wealthy,</span><br />
</p>
<p id="mn96c8p8">
<span class="m-text m-primary">pe…</span><br />
<span class="m-text">or not very wealthy,</span><br />
</p>
<p id="mn96c8p9">
<span class="m-text m-primary">micchādiṭṭhi hoti.</span><br />
<span class="m-text">may also behave in the same ways.</span><br />
</p>
<p id="mn96c8p10">
<span class="m-text m-primary">Tasmā ‘na uḷārabhogatā seyyaṁso’ti vadāmi.</span><br />
<span class="m-text">That’s why I don’t say that any of these things makes you a better or worse person.</span><br />
</p>
<p id="mn96c8p11">
<span class="m-text m-primary">Uḷārabhogopi hi, brāhmaṇa, idhekacco pāṇātipātā paṭivirato hoti …pe… sammādiṭṭhi hoti.</span><br />
</p>
<p id="mn96c8p12">
<span class="m-text m-primary">Tasmā ‘na uḷārabhogatā pāpiyaṁso’ti vadāmi.</span><br />
</p>
<p id="mn96c9p1">
<span class="m-text m-primary">Nāhaṁ, brāhmaṇa, ‘sabbaṁ paricaritabban’ti vadāmi, na panāhaṁ, brāhmaṇa, ‘sabbaṁ na paricaritabban’ti vadāmi.</span><br />
<span class="m-text">Brahmin, I don’t say that you should serve everyone, nor do I say that you shouldn’t serve anyone.</span><br />
</p>
<p id="mn96c9p2">
<span class="m-text m-primary">Yaṁ hissa, brāhmaṇa, paricarato pāricariyāhetu saddhā vaḍḍhati, sīlaṁ vaḍḍhati, sutaṁ vaḍḍhati, cāgo vaḍḍhati, paññā vaḍḍhati, tamahaṁ ‘paricaritabban’ti vadāmi.</span><br />
<span class="m-text">And I say that you should serve someone if serving them makes you grow in faith, ethics, learning, generosity, and wisdom.</span><br />
</p>
<p id="mn96c9p3">
<span class="m-text m-primary">Yaṁ hissa, brāhmaṇa, paricarato pāricariyāhetu na saddhā vaḍḍhati, na sīlaṁ vaḍḍhati, na sutaṁ vaḍḍhati, na cāgo vaḍḍhati, na paññā vaḍḍhati, nāhaṁ taṁ ‘paricaritabban’ti vadāmī”ti.</span><br />
<span class="m-text">I say that you shouldn’t serve someone if serving them doesn’t make you grow in faith, ethics, learning, generosity, and wisdom.”</span><br />
</p>
<p id="mn96c10p1">
<span class="m-text m-primary">Evaṁ vutte, esukārī brāhmaṇo bhagavantaṁ etadavoca:</span><br />
<span class="m-text">When he had spoken, Esukārī said to him:</span><br />
</p>
<p id="mn96c10p2">
<span class="m-text m-primary">“brāhmaṇā, bho gotama, cattāri dhanāni paññapenti—</span><br />
<span class="m-text">“Master Gotama, the brahmins prescribe four kinds of wealth:</span><br />
</p>
<p id="mn96c10p3">
<span class="m-text m-primary">brāhmaṇassa sandhanaṁ paññapenti, khattiyassa sandhanaṁ paññapenti, vessassa sandhanaṁ paññapenti, suddassa sandhanaṁ paññapenti.</span><br />
<span class="m-text">for a brahmin, an aristocrat, a merchant, and a worker.</span><br />
</p>
<p id="mn96c10p4">
<span class="m-text m-primary">Tatridaṁ, bho gotama, brāhmaṇā brāhmaṇassa sandhanaṁ paññapenti bhikkhācariyaṁ;</span><br />
<span class="m-text">The wealth they prescribe for a brahmin is living on alms.</span><br />
</p>
<p id="mn96c10p5">
<span class="m-text m-primary">bhikkhācariyañca pana brāhmaṇo sandhanaṁ atimaññamāno akiccakārī hoti gopova adinnaṁ ādiyamānoti.</span><br />
<span class="m-text">A brahmin who scorns his own wealth, living on alms, fails in his duty like a guard who steals.</span><br />
</p>
<p id="mn96c10p6">
<span class="m-text m-primary">Idaṁ kho, bho gotama, brāhmaṇā brāhmaṇassa sandhanaṁ paññapenti.</span><br />
</p>
<p id="mn96c10p7">
<span class="m-text m-primary">Tatridaṁ, bho gotama, brāhmaṇā khattiyassa sandhanaṁ paññapenti dhanukalāpaṁ;</span><br />
<span class="m-text">The wealth they prescribe for an aristocrat is the bow and quiver.</span><br />
</p>
<p id="mn96c10p8">
<span class="m-text m-primary">dhanukalāpañca pana khattiyo sandhanaṁ atimaññamāno akiccakārī hoti gopova adinnaṁ ādiyamānoti.</span><br />
<span class="m-text">An aristocrat who scorns his own wealth, the bow and quiver, fails in his duty like a guard who steals.</span><br />
</p>
<p id="mn96c10p9">
<span class="m-text m-primary">Idaṁ kho, bho gotama, brāhmaṇā khattiyassa sandhanaṁ paññapenti.</span><br />
</p>
<p id="mn96c10p10">
<span class="m-text m-primary">Tatridaṁ, bho gotama, brāhmaṇā vessassa sandhanaṁ paññapenti kasigorakkhaṁ;</span><br />
<span class="m-text">The wealth they prescribe for a merchant is farming and animal husbandry.</span><br />
</p>
<p id="mn96c10p11">
<span class="m-text m-primary">kasigorakkhañca pana vesso sandhanaṁ atimaññamāno akiccakārī hoti gopova adinnaṁ ādiyamānoti.</span><br />
<span class="m-text">A merchant who scorns his own wealth, farming and animal husbandry, fails in his duty like a guard who steals.</span><br />
</p>
<p id="mn96c10p12">
<span class="m-text m-primary">Idaṁ kho, bho gotama, brāhmaṇā vessassa sandhanaṁ paññapenti.</span><br />
</p>
<p id="mn96c10p13">
<span class="m-text m-primary">Tatridaṁ, bho gotama, brāhmaṇā suddassa sandhanaṁ paññapenti asitabyābhaṅgiṁ;</span><br />
<span class="m-text">The wealth they prescribe for a worker is the scythe and flail.</span><br />
</p>
<p id="mn96c10p14">
<span class="m-text m-primary">asitabyābhaṅgiñca pana suddo sandhanaṁ atimaññamāno akiccakārī hoti gopova adinnaṁ ādiyamānoti.</span><br />
<span class="m-text">A worker who scorns his own wealth, the scythe and flail, fails in his duty like a guard who steals.</span><br />
</p>
<p id="mn96c10p15">
<span class="m-text m-primary">Idaṁ kho, bho gotama, brāhmaṇā suddassa sandhanaṁ paññapenti.</span><br />
</p>
<p id="mn96c10p16">
<span class="m-text m-primary">Brāhmaṇā, bho gotama, imāni cattāri dhanāni paññapenti.</span><br />
<span class="m-text">These are the four kinds of wealth that the brahmins prescribe.</span><br />
</p>
<p id="mn96c10p17">
<span class="m-text m-primary">Idha bhavaṁ gotamo kimāhā”ti?</span><br />
<span class="m-text">What do you say about this?”</span><br />
</p>
<p id="mn96c11p1">
<span class="m-text m-primary">“Kiṁ pana, brāhmaṇa, sabbo loko brāhmaṇānaṁ etadabbhanujānāti: ‘imāni cattāri dhanāni paññapentū’”ti?</span><br />
<span class="m-text">“But brahmin, did the whole world authorize the brahmins to prescribe these four kinds of wealth?”</span><br />
</p>
<p id="mn96c11p2">
<span class="m-text m-primary">“No hidaṁ, bho gotama”.</span><br />
<span class="m-text">“No, Master Gotama.”</span><br />
</p>
<p id="mn96c11p3">
<span class="m-text m-primary">“Seyyathāpi, brāhmaṇa, puriso daliddo assako anāḷhiyo. Tassa akāmassa bilaṁ olaggeyyuṁ: ‘idaṁ te, ambho purisa, maṁsaṁ khāditabbaṁ, mūlañca anuppadātabban’ti.</span><br />
<span class="m-text">“It’s as if they were to force a steak on a poor, penniless person, telling them they must eat it and then pay for it.</span><br />
</p>
<p id="mn96c11p4">
<span class="m-text m-primary">Evameva kho, brāhmaṇa, brāhmaṇā appaṭiññāya tesaṁ samaṇabrāhmaṇānaṁ, atha ca panimāni cattāri dhanāni paññapenti.</span><br />
<span class="m-text">In the same way, the brahmins have prescribed these four kinds of wealth without the consent of these ascetics and brahmins.</span><br />
</p>
<p id="mn96c12p1">
<span class="m-text m-primary">Ariyaṁ kho ahaṁ, brāhmaṇa, lokuttaraṁ dhammaṁ purisassa sandhanaṁ paññapemi.</span><br />
<span class="m-text">I declare that a person’s own wealth is the noble, transcendent teaching.</span><br />
</p>
<p id="mn96c12p2">
<span class="m-text m-primary">Porāṇaṁ kho panassa mātāpettikaṁ kulavaṁsaṁ anussarato yattha yattheva attabhāvassa abhinibbatti hoti tena teneva saṅkhyaṁ gacchati.</span><br />
<span class="m-text">But they are reckoned by recollecting the traditional family lineage of their mother and father wherever they are incarnated.</span><br />
</p>
<p id="mn96c12p3">
<span class="m-text m-primary">Khattiyakule ce attabhāvassa abhinibbatti hoti ‘khattiyo’tveva saṅkhyaṁ gacchati;</span><br />
<span class="m-text">If they incarnate in a family of aristocrats they are reckoned as an aristocrat.</span><br />
</p>
<p id="mn96c12p4">
<span class="m-text m-primary">brāhmaṇakule ce attabhāvassa abhinibbatti hoti ‘brāhmaṇo’tveva saṅkhyaṁ gacchati;</span><br />
<span class="m-text">If they incarnate in a family of brahmins they are reckoned as a brahmin.</span><br />
</p>
<p id="mn96c12p5">
<span class="m-text m-primary">vessakule ce attabhāvassa abhinibbatti hoti ‘vesso’tveva saṅkhyaṁ gacchati;</span><br />
<span class="m-text">If they incarnate in a family of merchants they are reckoned as a merchant.</span><br />
</p>
<p id="mn96c12p6">
<span class="m-text m-primary">suddakule ce attabhāvassa abhinibbatti hoti ‘suddo’tveva saṅkhyaṁ gacchati.</span><br />
<span class="m-text">If they incarnate in a family of workers they are reckoned as a worker.</span><br />
</p>
<p id="mn96c12p7">
<span class="m-text m-primary">Seyyathāpi, brāhmaṇa, yaṁyadeva paccayaṁ paṭicca aggi jalati tena teneva saṅkhyaṁ gacchati.</span><br />
<span class="m-text">It’s like fire, which is reckoned according to the specific conditions dependent upon which it burns.</span><br />
</p>
<p id="mn96c12p8">
<span class="m-text m-primary">Kaṭṭhañce paṭicca aggi jalati ‘kaṭṭhaggi’tveva saṅkhyaṁ gacchati;</span><br />
<span class="m-text">A fire that burns dependent on logs is reckoned as a log fire.</span><br />
</p>
<p id="mn96c12p9">
<span class="m-text m-primary">sakalikañce paṭicca aggi jalati ‘sakalikaggi’tveva saṅkhyaṁ gacchati;</span><br />
<span class="m-text">A fire that burns dependent on twigs is reckoned as a twig fire.</span><br />
</p>
<p id="mn96c12p10">
<span class="m-text m-primary">tiṇañce paṭicca aggi jalati ‘tiṇaggi’tveva saṅkhyaṁ gacchati;</span><br />
<span class="m-text">A fire that burns dependent on grass is reckoned as a grass fire.</span><br />
</p>
<p id="mn96c12p11">
<span class="m-text m-primary">gomayañce paṭicca aggi jalati ‘gomayaggi’tveva saṅkhyaṁ gacchati.</span><br />
<span class="m-text">A fire that burns dependent on cow-dung is reckoned as a cow-dung fire.</span><br />
</p>
<p id="mn96c12p12">
<span class="m-text m-primary">Evameva kho ahaṁ, brāhmaṇa, ariyaṁ lokuttaraṁ dhammaṁ purisassa sandhanaṁ paññapemi.</span><br />
<span class="m-text">In the same way, I declare that a person’s own wealth is the noble, transcendent teaching.</span><br />
</p>
<p id="mn96c12p13">
<span class="m-text m-primary">Porāṇaṁ kho panassa mātāpettikaṁ kulavaṁsaṁ anussarato yattha yattheva attabhāvassa abhinibbatti hoti tena teneva saṅkhyaṁ gacchati.</span><br />
<span class="m-text">But they are reckoned by recollecting the traditional family lineage of their mother and father wherever they are incarnated.</span><br />
</p>
<p id="mn96c12p14">
<span class="m-text m-primary">Khattiyakule ce attabhāvassa abhinibbatti hoti ‘khattiyo’tveva saṅkhyaṁ gacchati;</span><br />
</p>
<p id="mn96c12p15">
<span class="m-text m-primary">brāhmaṇakule ce attabhāvassa abhinibbatti hoti ‘brāhmaṇo’tveva saṅkhyaṁ gacchati;</span><br />
</p>
<p id="mn96c12p16">
<span class="m-text m-primary">vessakule ce attabhāvassa abhinibbatti hoti ‘vesso’tveva saṅkhyaṁ gacchati;</span><br />
</p>
<p id="mn96c12p17">
<span class="m-text m-primary">suddakule ce attabhāvassa abhinibbatti hoti ‘suddo’tveva saṅkhyaṁ gacchati.</span><br />
</p>
<p id="mn96c13p1">
<span class="m-text m-primary">Khattiyakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">Suppose someone from a family of aristocrats goes forth from the lay life to homelessness. Relying on the teaching and training proclaimed by the Realized One they refrain from killing living creatures, stealing, and sex. They refrain from using speech that’s false, divisive, harsh, or nonsensical. And they’re not covetous or malicious, and they have right view. They succeed in the procedure of the skillful teaching.</span><br />
</p>
<p id="mn96c13p2">
<span class="m-text m-primary">Brāhmaṇakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">Suppose someone from a family of brahmins …</span><br />
</p>
<p id="mn96c13p3">
<span class="m-text m-primary">Vessakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">merchants …</span><br />
</p>
<p id="mn96c13p4">
<span class="m-text m-primary">Suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">workers goes forth from the lay life to homelessness. Relying on the teaching and training proclaimed by the Realized One … they succeed in the procedure of the skillful teaching.</span><br />
</p>
<p id="mn96c14p1">
<span class="m-text m-primary">Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="mn96c14p2">
<span class="m-text m-primary">brāhmaṇova nu kho pahoti asmiṁ padese averaṁ abyābajjhaṁ mettacittaṁ bhāvetuṁ, no khattiyo no vesso no suddo”ti?</span><br />
<span class="m-text">Is only a brahmin capable of developing a heart of love free of enmity and ill will for this region, and not an aristocrat, merchant, or worker?”</span><br />
</p>
<p id="mn96c14p3">
<span class="m-text m-primary">“No hidaṁ, bho gotama.</span><br />
<span class="m-text">“No, Master Gotama.</span><br />
</p>
<p id="mn96c14p4">
<span class="m-text m-primary">Khattiyopi hi, bho gotama, pahoti asmiṁ padese averaṁ abyābajjhaṁ mettacittaṁ bhāvetuṁ;</span><br />
<span class="m-text">Aristocrats, brahmins, merchants, and workers can all do so.</span><br />
</p>
<p id="mn96c14p5">
<span class="m-text m-primary">brāhmaṇopi hi, bho gotama …</span><br />
</p>
<p id="mn96c14p6">
<span class="m-text m-primary">vessopi hi, bho gotama …</span><br />
</p>
<p id="mn96c14p7">
<span class="m-text m-primary">suddopi hi, bho gotama …</span><br />
</p>
<p id="mn96c14p8">
<span class="m-text m-primary">sabbepi hi, bho gotama, cattāro vaṇṇā pahonti asmiṁ padese averaṁ abyābajjhaṁ mettacittaṁ bhāvetun”ti.</span><br />
<span class="m-text">For all four classes are capable of developing a heart of love free of enmity and ill will for this region.”</span><br />
</p>
<p id="mn96c14p9">
<span class="m-text m-primary">“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">“In the same way, suppose someone from a family of aristocrats,</span><br />
</p>
<p id="mn96c14p10">
<span class="m-text m-primary">Brāhmaṇakulā cepi, brāhmaṇa …</span><br />
<span class="m-text">brahmins,</span><br />
</p>
<p id="mn96c14p11">
<span class="m-text m-primary">vessakulā cepi, brāhmaṇa …</span><br />
<span class="m-text">merchants,</span><br />
</p>
<p id="mn96c14p12">
<span class="m-text m-primary">suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">or workers goes forth from the lay life to homelessness. Relying on the teaching and training proclaimed by the Realized One … they succeed in the procedure of the skillful teaching.</span><br />
</p>
<p id="mn96c15p1">
<span class="m-text m-primary">Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="mn96c15p2">
<span class="m-text m-primary">brāhmaṇova nu kho pahoti sottisināniṁ ādāya nadiṁ gantvā rajojallaṁ pavāhetuṁ, no khattiyo no vesso no suddo”ti?</span><br />
<span class="m-text">Is only a brahmin capable of taking some bathing paste of powdered shell, going to the river, and washing off dust and dirt, and not an aristocrat, merchant, or worker?”</span><br />
</p>
<p id="mn96c15p3">
<span class="m-text m-primary">“No hidaṁ, bho gotama.</span><br />
<span class="m-text">“No, Master Gotama.</span><br />
</p>
<p id="mn96c15p4">
<span class="m-text m-primary">Khattiyopi hi, bho gotama, pahoti sottisināniṁ ādāya nadiṁ gantvā rajojallaṁ pavāhetuṁ;</span><br />
</p>
<p id="mn96c15p5">
<span class="m-text m-primary">brāhmaṇopi hi, bho gotama …</span><br />
</p>
<p id="mn96c15p6">
<span class="m-text m-primary">vessopi hi, bho gotama …</span><br />
</p>
<p id="mn96c15p7">
<span class="m-text m-primary">suddopi hi, bho gotama …</span><br />
</p>
<p id="mn96c15p8">
<span class="m-text m-primary">sabbepi hi, bho gotama, cattāro vaṇṇā pahonti sottisināniṁ ādāya nadiṁ gantvā rajojallaṁ pavāhetun”ti.</span><br />
<span class="m-text">All four classes are capable of doing this.”</span><br />
</p>
<p id="mn96c15p9">
<span class="m-text m-primary">“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">“In the same way, suppose someone from a family of aristocrats,</span><br />
</p>
<p id="mn96c15p10">
<span class="m-text m-primary">Brāhmaṇakulā cepi, brāhmaṇa …</span><br />
<span class="m-text">brahmins,</span><br />
</p>
<p id="mn96c15p11">
<span class="m-text m-primary">vessakulā cepi, brāhmaṇa …</span><br />
<span class="m-text">merchants,</span><br />
</p>
<p id="mn96c15p12">
<span class="m-text m-primary">suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">or workers goes forth from the lay life to homelessness. Relying on the teaching and training proclaimed by the Realized One … they succeed in the procedure of the skillful teaching.</span><br />
</p>
<p id="mn96c16p1">
<span class="m-text m-primary">Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="mn96c16p2">
<span class="m-text m-primary">idha rājā khattiyo muddhāvasitto nānājaccānaṁ purisānaṁ purisasataṁ sannipāteyya:</span><br />
<span class="m-text">Suppose an anointed aristocratic king were to gather a hundred people born in different castes and say to them:</span><br />
</p>
<p id="mn96c16p3">
<span class="m-text m-primary">‘āyantu bhonto ye tattha khattiyakulā brāhmaṇakulā rājaññakulā uppannā sākassa vā sālassa vā salaḷassa vā candanassa vā padumakassa vā uttarāraṇiṁ ādāya aggiṁ abhinibbattentu, tejo pātukarontu;</span><br />
<span class="m-text">‘Please gentlemen, let anyone here who was born in a family of aristocrats, brahmins, or chieftains take a drill-stick made of teak, sal, frankincense wood, sandalwood, or cherry wood, light a fire and produce heat.</span><br />
</p>
<p id="mn96c16p4">
<span class="m-text m-primary">āyantu pana bhonto ye tattha caṇḍālakulā nesādakulā venakulā rathakārakulā pukkusakulā uppannā sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggiṁ abhinibbattentu, tejo pātukarontū’”ti?</span><br />
<span class="m-text">And let anyone here who was born in a family of outcastes, hunters, bamboo-workers, chariot-makers, or waste-collectors take a drill-stick made from a dog’s drinking trough, a pig’s trough, a dustbin, or castor-oil wood, light a fire and produce heat.’</span><br />
</p>
<p id="mn96c16p5">
<span class="m-text m-primary">“Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="mn96c16p6">
<span class="m-text m-primary">yo evaṁ nu kho so khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṁ ādāya aggi abhinibbatto tejo pātukato so eva nu khvāssa aggi accimā ceva vaṇṇavā ca pabhassaro ca tena ca sakkā agginā aggikaraṇīyaṁ kātuṁ;</span><br />
<span class="m-text">Would only the fire produced by the high class people with good quality wood have flames, color, and radiance, and be usable as fire,</span><br />
</p>
<p id="mn96c16p7">
<span class="m-text m-primary">yo pana so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto tejo pātukato svāssa aggi na ceva accimā na ca vaṇṇavā na ca pabhassaro na ca tena sakkā agginā aggikaraṇīyaṁ kātun”ti?</span><br />
<span class="m-text">and not the fire produced by the low class people with poor quality wood?”</span><br />
</p>
<p id="mn96c16p8">
<span class="m-text m-primary">“No hidaṁ, bho gotama.</span><br />
<span class="m-text">“No, Master Gotama.</span><br />
</p>
<p id="mn96c16p9">
<span class="m-text m-primary">Yopi hi so, bho gotama, khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṁ ādāya aggi abhinibbatto tejo pātukato svāssa aggi accimā ceva vaṇṇavā ca pabhassaro ca tena ca sakkā agginā aggikaraṇīyaṁ kātuṁ;</span><br />
<span class="m-text">The fire produced by the high class people with good quality wood would have flames, color, and radiance, and be usable as fire,</span><br />
</p>
<p id="mn96c16p10">
<span class="m-text m-primary">yopi so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto tejo pātukato svāssa aggi accimā ceva vaṇṇavā ca pabhassaro ca tena ca sakkā agginā aggikaraṇīyaṁ kātuṁ.</span><br />
<span class="m-text">and so would the fire produced by the low class people with poor quality wood.</span><br />
</p>
<p id="mn96c16p11">
<span class="m-text m-primary">Sabbopi hi, bho gotama, aggi accimā ceva vaṇṇavā ca pabhassaro ca sabbenapi sakkā agginā aggikaraṇīyaṁ kātun”ti.</span><br />
<span class="m-text">For all fire has flames, color, and radiance, and is usable as fire.”</span><br />
</p>
<p id="mn96c16p12">
<span class="m-text m-primary">“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti ñāyaṁ dhammaṁ kusalaṁ.</span><br />
<span class="m-text">“In the same way, suppose someone from a family of aristocrats,</span><br />
</p>
<p id="mn96c16p13">
<span class="m-text m-primary">Brāhmaṇakulā cepi, brāhmaṇa …</span><br />
<span class="m-text">brahmins,</span><br />
</p>
<p id="mn96c16p14">
<span class="m-text m-primary">vessakulā cepi, brāhmaṇa …</span><br />
<span class="m-text">merchants,</span><br />
</p>
<p id="mn96c16p15">
<span class="m-text m-primary">suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti, ārādhako hoti ñāyaṁ dhammaṁ kusalan”ti.</span><br />
<span class="m-text">or workers goes forth from the lay life to homelessness. Relying on the teaching and training proclaimed by the Realized One they refrain from killing living creatures, stealing, and sex. They refrain from using speech that’s false, divisive, harsh, or nonsensical. And they’re not covetous or malicious, and they have right view. They succeed in the procedure of the skillful teaching.”</span><br />
</p>
<p id="mn96c17p1">
<span class="m-text m-primary">Evaṁ vutte, esukārī brāhmaṇo bhagavantaṁ etadavoca:</span><br />
<span class="m-text">When he had spoken, Esukārī said to him,</span><br />
</p>
<p id="mn96c17p2">
<span class="m-text m-primary">“abhikkantaṁ, bho gotama, abhikkantaṁ, bho gotama …pe…</span><br />
<span class="m-text">“Excellent, Master Gotama! Excellent! …</span><br />
</p>
<p id="mn96c17p3">
<span class="m-text m-primary">upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn96c17p4">
<span class="m-text m-primary">Esukārīsuttaṁ niṭṭhitaṁ chaṭṭhaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>