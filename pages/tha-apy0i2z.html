<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0i2z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0i2z.html" />
  <meta property="og:description" content="Bhaddālivagga 10. Mañcadāyakattheraapadāna “Parinibbute kāruṇike, siddhatthe lokanāyake; Vitthārike pāvacane, devamānusasakkate. Caṇḍālo āsahaṁ tattha, āsandipīṭhakārako; Tena kammena jīvāmi, tena posemi dārake. Āsandiṁ sukataṁ katvā, pasanno sehi pāṇibhi; Sayamevupagantvāna, bhikkhusaṅghassadāsahaṁ. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Devalokagato santo, modāmi tidase gaṇe …" />
  <meta name="twitter:description" content="Bhaddālivagga 10. Mañcadāyakattheraapadāna “Parinibbute kāruṇike, siddhatthe lokanāyake; Vitthārike pāvacane, devamānusasakkate. Caṇḍālo āsahaṁ tattha, āsandipīṭhakārako; Tena kammena jīvāmi, tena posemi dārake. Āsandiṁ sukataṁ katvā, pasanno sehi pāṇibhi; Sayamevupagantvāna, bhikkhusaṅghassadāsahaṁ. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Devalokagato santo, modāmi tidase gaṇe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddalivagga">
<h2><a href="#bhaddalivagga">Bhaddālivagga</a></h2>
<section id="mancadayakattheraapadana">
<h3><a href="#mancadayakattheraapadana">10. Mañcadāyakattheraapadāna</a></h3>
<p id="tha-ap422c1p1">
<span class="m-text m-primary">“Parinibbute kāruṇike,</span><br />
</p>
<p id="tha-ap422c1p2">
<span class="m-text m-primary">siddhatthe lokanāyake;</span><br />
</p>
<p id="tha-ap422c1p3">
<span class="m-text m-primary">Vitthārike pāvacane,</span><br />
</p>
<p id="tha-ap422c1p4">
<span class="m-text m-primary">devamānusasakkate.</span><br />
</p>
<p id="tha-ap422c2p1">
<span class="m-text m-primary">Caṇḍālo āsahaṁ tattha,</span><br />
</p>
<p id="tha-ap422c2p2">
<span class="m-text m-primary">āsandipīṭhakārako;</span><br />
</p>
<p id="tha-ap422c2p3">
<span class="m-text m-primary">Tena kammena jīvāmi,</span><br />
</p>
<p id="tha-ap422c2p4">
<span class="m-text m-primary">tena posemi dārake.</span><br />
</p>
<p id="tha-ap422c3p1">
<span class="m-text m-primary">Āsandiṁ sukataṁ katvā,</span><br />
</p>
<p id="tha-ap422c3p2">
<span class="m-text m-primary">pasanno sehi pāṇibhi;</span><br />
</p>
<p id="tha-ap422c3p3">
<span class="m-text m-primary">Sayamevupagantvāna,</span><br />
</p>
<p id="tha-ap422c3p4">
<span class="m-text m-primary">bhikkhusaṅghassadāsahaṁ.</span><br />
</p>
<p id="tha-ap422c4p1">
<span class="m-text m-primary">Tena kammena sukatena,</span><br />
</p>
<p id="tha-ap422c4p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap422c4p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap422c4p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap422c5p1">
<span class="m-text m-primary">Devalokagato santo,</span><br />
</p>
<p id="tha-ap422c5p2">
<span class="m-text m-primary">modāmi tidase gaṇe;</span><br />
</p>
<p id="tha-ap422c5p3">
<span class="m-text m-primary">Sayanāni mahagghāni,</span><br />
</p>
<p id="tha-ap422c5p4">
<span class="m-text m-primary">nibbattanti yadicchakaṁ.</span><br />
</p>
<p id="tha-ap422c6p1">
<span class="m-text m-primary">Paññāsakkhattuṁ devindo,</span><br />
</p>
<p id="tha-ap422c6p2">
<span class="m-text m-primary">devarajjamakārayiṁ;</span><br />
</p>
<p id="tha-ap422c6p3">
<span class="m-text m-primary">Asītikkhattuṁ rājā ca,</span><br />
</p>
<p id="tha-ap422c6p4">
<span class="m-text m-primary">cakkavattī ahosahaṁ.</span><br />
</p>
<p id="tha-ap422c7p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap422c7p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap422c7p3">
<span class="m-text m-primary">Sukhito yasavā homi,</span><br />
</p>
<p id="tha-ap422c7p4">
<span class="m-text m-primary">mañcadānassidaṁ phalaṁ.</span><br />
</p>
<p id="tha-ap422c8p1">
<span class="m-text m-primary">Devalokā cavitvāna,</span><br />
</p>
<p id="tha-ap422c8p2">
<span class="m-text m-primary">emi ce mānusaṁ bhavaṁ;</span><br />
</p>
<p id="tha-ap422c8p3">
<span class="m-text m-primary">Mahārahā susayanā,</span><br />
</p>
<p id="tha-ap422c8p4">
<span class="m-text m-primary">sayameva bhavanti me.</span><br />
</p>
<p id="tha-ap422c9p1">
<span class="m-text m-primary">Ayaṁ pacchimako mayhaṁ,</span><br />
</p>
<p id="tha-ap422c9p2">
<span class="m-text m-primary">carimo vattate bhavo;</span><br />
</p>
<p id="tha-ap422c9p3">
<span class="m-text m-primary">Ajjāpi sayane kāle,</span><br />
</p>
<p id="tha-ap422c9p4">
<span class="m-text m-primary">sayanaṁ upatiṭṭhati.</span><br />
</p>
<p id="tha-ap422c10p1">
<span class="m-text m-primary">Catunnavutito kappe,</span><br />
</p>
<p id="tha-ap422c10p2">
<span class="m-text m-primary">yaṁ dānamadadiṁ tadā;</span><br />
</p>
<p id="tha-ap422c10p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap422c10p4">
<span class="m-text m-primary">mañcadānassidaṁ phalaṁ.</span><br />
</p>
<p id="tha-ap422c11p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap422c11p2">
<span class="m-text m-primary">…pe…</span><br />
</p>
<p id="tha-ap422c11p3">
<span class="m-text m-primary">viharāmi anāsavo.</span><br />
</p>
<p id="tha-ap422c12p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap422c12p2">
<span class="m-text m-primary">…pe…</span><br />
</p>
<p id="tha-ap422c12p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap422c13p1">
<span class="m-text m-primary">Paṭisambhidā catasso,</span><br />
</p>
<p id="tha-ap422c13p2">
<span class="m-text m-primary">…pe…</span><br />
</p>
<p id="tha-ap422c13p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap422c14p1">
<span class="m-text m-primary">Itthaṁ sudaṁ āyasmā mañcadāyako thero imā gāthāyo abhāsitthāti.</span><br />
</p>
<p id="tha-ap422c15p1">
<span class="m-text m-primary">Mañcadāyakattherassāpadānaṁ dasamaṁ.</span><br />
</p>
<p id="tha-ap422c16p1">
<span class="m-text m-primary">Bhaddālivaggo bācattālīsamo.</span><br />
</p>
<p id="tha-ap422c17p1">
<span class="m-text m-primary">Tassuddānaṁ</span><br />
</p>
<p id="tha-ap422c18p1">
<span class="m-text m-primary">Bhaddālī ekachatto ca,</span><br />
</p>
<p id="tha-ap422c18p2">
<span class="m-text m-primary">tiṇasūlo ca maṁsado;</span><br />
</p>
<p id="tha-ap422c18p3">
<span class="m-text m-primary">Nāgapallaviko dīpī,</span><br />
</p>
<p id="tha-ap422c18p4">
<span class="m-text m-primary">ucchaṅgi yāgudāyako.</span><br />
</p>
<p id="tha-ap422c19p1">
<span class="m-text m-primary">Patthodanī mañcadado,</span><br />
</p>
<p id="tha-ap422c19p2">
<span class="m-text m-primary">gāthāyo gaṇitā ciha;</span><br />
</p>
<p id="tha-ap422c19p3">
<span class="m-text m-primary">Dvesatāni ca gāthānaṁ,</span><br />
</p>
<p id="tha-ap422c19p4">
<span class="m-text m-primary">gāthā cekā taduttari.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>