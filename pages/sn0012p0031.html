<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12.31 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0012p0031.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12.31
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/sn0012p0030.html">Previous</a></div>
<div class="m-col-s-6 m-text-right">
<a href="https://www.theravadan.org/pages/sn0012p0032.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 12.31</span></p>
<p id="sn12p31c0p2">
<span class="pali m-text">4. Kaḷārakhattiyavagga</span><br />
<span class="sujato m-text">4. Kaḷāra the Aristocrat</span><br />
</p>
<section id="bhutasutta">
<span id="sn12p31c0p3"></span><h2><span class="pali m-text">Bhūtasutta</span></h2>
<p><span class="sujato m-text">What Has Come to Be</span></p>
<p id="sn12p31c1p1">
<span class="pali m-text">Ekaṁ samayaṁ bhagavā sāvatthiyaṁ viharati.</span><br />
<span class="sujato m-text">At one time the Buddha was staying near Sāvatthī.</span><br />
</p>
<p id="sn12p31c1p2">
<span class="pali m-text">Tatra kho bhagavā āyasmantaṁ sāriputtaṁ āmantesi:</span><br />
<span class="sujato m-text">Then the Buddha said to Venerable Sāriputta,</span><br />
</p>
<p id="sn12p31c1p3">
<span class="pali m-text">“vuttamidaṁ, sāriputta, pārāyane ajitapañhe:</span><br />
<span class="sujato m-text">“Sāriputta, this was said in ‘The Way to the Far Shore’, in ‘The Questions of Ajita’:</span><br />
</p>
<p id="sn12p31c2p1">
<span class="pali m-text">‘Ye ca saṅkhātadhammāse,</span><br />
<span class="sujato m-text">‘There are those who have assessed the teaching,</span><br />
</p>
<p id="sn12p31c2p2">
<span class="pali m-text">ye ca sekkhā puthū idha;</span><br />
<span class="sujato m-text">and many kinds of trainees here.</span><br />
</p>
<p id="sn12p31c2p3">
<span class="pali m-text">Tesaṁ me nipako iriyaṁ,</span><br />
<span class="sujato m-text">Tell me about their behavior, good sir,</span><br />
</p>
<p id="sn12p31c2p4">
<span class="pali m-text">puṭṭho pabrūhi mārisā’ti.</span><br />
<span class="sujato m-text">when asked, for you are alert.’</span><br />
</p>
<p id="sn12p31c3p1">
<span class="pali m-text">Imassa nu kho, sāriputta, saṅkhittena bhāsitassa kathaṁ vitthārena attho daṭṭhabbo”ti?</span><br />
<span class="sujato m-text">How should we see the detailed meaning of this brief statement?”</span><br />
</p>
<p id="sn12p31c3p2">
<span class="pali m-text">Evaṁ vutte, āyasmā sāriputto tuṇhī ahosi.</span><br />
<span class="sujato m-text">When he said this, Sāriputta kept silent.</span><br />
</p>
<p id="sn12p31c4p1">
<span class="pali m-text">Dutiyampi kho bhagavā āyasmantaṁ sāriputtaṁ āmantesi …pe…</span><br />
<span class="sujato m-text">For a second time …</span><br />
</p>
<p id="sn12p31c4p2">
<span class="pali m-text">dutiyampi kho āyasmā sāriputto tuṇhī ahosi.</span><br />
</p>
<p id="sn12p31c4p3">
<span class="pali m-text">Tatiyampi kho bhagavā āyasmantaṁ sāriputtaṁ āmantesi:</span><br />
<span class="sujato m-text">For a third time …</span><br />
</p>
<p id="sn12p31c4p4">
<span class="pali m-text">“vuttamidaṁ, sāriputta, pārāyane ajitapañhe:</span><br />
</p>
<p id="sn12p31c5p1">
<span class="pali m-text">‘Ye ca saṅkhātadhammāse,</span><br />
</p>
<p id="sn12p31c5p2">
<span class="pali m-text">ye ca sekkhā puthū idha;</span><br />
</p>
<p id="sn12p31c5p3">
<span class="pali m-text">Tesaṁ me nipako iriyaṁ,</span><br />
</p>
<p id="sn12p31c5p4">
<span class="pali m-text">puṭṭho pabrūhi mārisā’ti.</span><br />
</p>
<p id="sn12p31c6p1">
<span class="pali m-text">Imassa nu kho, sāriputta, saṅkhittena bhāsitassa kathaṁ vitthārena attho daṭṭhabbo”ti?</span><br />
</p>
<p id="sn12p31c6p2">
<span class="pali m-text">Tatiyampi kho āyasmā sāriputto tuṇhī ahosi.</span><br />
<span class="sujato m-text">Sāriputta kept silent.</span><br />
</p>
<p id="sn12p31c7p1">
<span class="pali m-text">“Bhūtamidanti, sāriputta, passasī”ti?</span><br />
<span class="sujato m-text">“Sāriputta, do you see that this has come to be?”</span><br />
</p>
<p id="sn12p31c7p2">
<span class="pali m-text">“Bhūtamidanti, bhante, yathābhūtaṁ sammappaññāya passati.</span><br />
<span class="sujato m-text">“Sir, one truly sees with right wisdom that this has come to be.</span><br />
</p>
<p id="sn12p31c7p3">
<span class="pali m-text">Bhūtamidanti yathābhūtaṁ sammappaññāya disvā bhūtassa nibbidāya virāgāya nirodhāya paṭipanno hoti.</span><br />
<span class="sujato m-text">Seeing this, one is practicing for disillusionment, dispassion, and cessation regarding what has come to be.</span><br />
</p>
<p id="sn12p31c7p4">
<span class="pali m-text">Tadāhārasambhavanti yathābhūtaṁ sammappaññāya passati.</span><br />
<span class="sujato m-text">One truly sees with right wisdom that it originated with that as fuel.</span><br />
</p>
<p id="sn12p31c7p5">
<span class="pali m-text">Tadāhārasambhavanti yathābhūtaṁ sammappaññāya disvā āhārasambhavassa nibbidāya virāgāya nirodhāya paṭipanno hoti.</span><br />
<span class="sujato m-text">Seeing this, one is practicing for disillusionment, dispassion, and cessation regarding the fuel for its origination.</span><br />
</p>
<p id="sn12p31c7p6">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati.</span><br />
<span class="sujato m-text">One truly sees with right wisdom that when that fuel ceases, what has come to be is liable to cease.</span><br />
</p>
<p id="sn12p31c7p7">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidāya virāgāya nirodhāya paṭipanno hoti.</span><br />
<span class="sujato m-text">Seeing this, one is practicing for disillusionment, dispassion, and cessation regarding what is liable to cease.</span><br />
</p>
<p id="sn12p31c7p8">
<span class="pali m-text">Evaṁ kho, bhante, sekkho hoti.</span><br />
<span class="sujato m-text">In this way one is a trainee.</span><br />
</p>
<p id="sn12p31c8p1">
<span class="pali m-text">Kathañca, bhante, saṅkhātadhammo hoti?</span><br />
<span class="sujato m-text">And what, sir, is one who has assessed the teaching?</span><br />
</p>
<p id="sn12p31c8p2">
<span class="pali m-text">Bhūtamidanti, bhante, yathābhūtaṁ sammappaññāya passati.</span><br />
<span class="sujato m-text">Sir, one truly sees with right wisdom that this has come to be.</span><br />
</p>
<p id="sn12p31c8p3">
<span class="pali m-text">Bhūtamidanti yathābhūtaṁ sammappaññāya disvā bhūtassa nibbidā virāgā nirodhā anupādā vimutto hoti.</span><br />
<span class="sujato m-text">Seeing this, one is freed by not grasping through disillusionment, dispassion, and cessation regarding what has come to be.</span><br />
</p>
<p id="sn12p31c8p4">
<span class="pali m-text">Tadāhārasambhavanti yathābhūtaṁ sammappaññāya passati.</span><br />
<span class="sujato m-text">One truly sees with right wisdom that it originated with that as fuel.</span><br />
</p>
<p id="sn12p31c8p5">
<span class="pali m-text">Tadāhārasambhavanti yathābhūtaṁ sammappaññāya disvā āhārasambhavassa nibbidā virāgā nirodhā anupādā vimutto hoti.</span><br />
<span class="sujato m-text">Seeing this, one is freed by not grasping through disillusionment, dispassion, and cessation regarding the fuel for its origination.</span><br />
</p>
<p id="sn12p31c8p6">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati.</span><br />
<span class="sujato m-text">One truly sees with right wisdom that when that fuel ceases, what has come to be is liable to cease.</span><br />
</p>
<p id="sn12p31c8p7">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidā virāgā nirodhā anupādā vimutto hoti.</span><br />
<span class="sujato m-text">Seeing this, one is freed by not grasping through disillusionment, dispassion, and cessation regarding what is liable to cease.</span><br />
</p>
<p id="sn12p31c8p8">
<span class="pali m-text">Evaṁ kho, bhante, saṅkhātadhammo hoti.</span><br />
<span class="sujato m-text">In this way one has assessed the teaching.</span><br />
</p>
<p id="sn12p31c8p9">
<span class="pali m-text">Iti kho, bhante, yaṁ taṁ vuttaṁ pārāyane ajitapañhe:</span><br />
<span class="sujato m-text">Sir, regarding what was said in ‘The Way to the Far Shore’, in ‘The Questions of Ajita’:</span><br />
</p>
<p id="sn12p31c9p1">
<span class="pali m-text">‘Ye ca saṅkhātadhammāse,</span><br />
<span class="sujato m-text">‘There are those who have assessed the teaching,</span><br />
</p>
<p id="sn12p31c9p2">
<span class="pali m-text">ye ca sekkhā puthū idha;</span><br />
<span class="sujato m-text">and many kinds of trainees here.</span><br />
</p>
<p id="sn12p31c9p3">
<span class="pali m-text">Tesaṁ me nipako iriyaṁ,</span><br />
<span class="sujato m-text">Tell me about their behavior, good sir,</span><br />
</p>
<p id="sn12p31c9p4">
<span class="pali m-text">puṭṭho pabrūhi mārisā’ti.</span><br />
<span class="sujato m-text">when asked, for you are alert.’</span><br />
</p>
<p id="sn12p31c10p1">
<span class="pali m-text">Imassa khvāhaṁ, bhante, saṅkhittena bhāsitassa evaṁ vitthārena atthaṁ ājānāmī”ti.</span><br />
<span class="sujato m-text">This is how I understand the detailed meaning of what was said in brief.”</span><br />
</p>
<p id="sn12p31c11p1">
<span class="pali m-text">“Sādhu sādhu, sāriputta, bhūtamidanti, sāriputta, yathābhūtaṁ sammappaññāya passati.</span><br />
<span class="sujato m-text">“Good, good, Sāriputta!” (The Buddha repeated all of Sāriputta’s explanation, concluding:)</span><br />
</p>
<p id="sn12p31c11p2">
<span class="pali m-text">Bhūtamidanti yathābhūtaṁ sammappaññāya disvā bhūtassa nibbidāya virāgāya nirodhāya paṭipanno hoti.</span><br />
</p>
<p id="sn12p31c11p3">
<span class="pali m-text">Tadāhārasambhavanti yathābhūtaṁ sammappaññāya passati.</span><br />
</p>
<p id="sn12p31c11p4">
<span class="pali m-text">Tadāhārasambhavanti yathābhūtaṁ sammappaññāya disvā āhārasambhavassa nibbidāya virāgāya nirodhāya paṭipanno hoti.</span><br />
</p>
<p id="sn12p31c11p5">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati.</span><br />
</p>
<p id="sn12p31c11p6">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidāya virāgāya nirodhāya paṭipanno hoti.</span><br />
</p>
<p id="sn12p31c11p7">
<span class="pali m-text">Evaṁ kho, sāriputta, sekkho hoti.</span><br />
</p>
<p id="sn12p31c12p1">
<span class="pali m-text">Kathañca, sāriputta, saṅkhātadhammo hoti?</span><br />
</p>
<p id="sn12p31c12p2">
<span class="pali m-text">Bhūtamidanti, sāriputta, yathābhūtaṁ sammappaññāya passati.</span><br />
</p>
<p id="sn12p31c12p3">
<span class="pali m-text">Bhūtamidanti yathābhūtaṁ sammappaññāya disvā bhūtassa nibbidā virāgā nirodhā anupādā vimutto hoti.</span><br />
</p>
<p id="sn12p31c12p4">
<span class="pali m-text">Tadāhārasambhavanti yathābhūtaṁ sammappaññāya passati.</span><br />
</p>
<p id="sn12p31c12p5">
<span class="pali m-text">Tadāhārasambhavanti yathābhūtaṁ sammappaññāya disvā āhārasambhavassa nibbidā virāgā nirodhā anupādā vimutto hoti.</span><br />
</p>
<p id="sn12p31c12p6">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati.</span><br />
</p>
<p id="sn12p31c12p7">
<span class="pali m-text">Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññā disvā nirodhadhammassa nibbidā virāgā nirodhā anupādā vimutto hoti.</span><br />
</p>
<p id="sn12p31c12p8">
<span class="pali m-text">Evaṁ kho, sāriputta, saṅkhātadhammo hoti.</span><br />
</p>
<p id="sn12p31c12p9">
<span class="pali m-text">Iti kho, sāriputta, yaṁ taṁ vuttaṁ pārāyane ajitapañhe:</span><br />
</p>
<p id="sn12p31c13p1">
<span class="pali m-text">‘Ye ca saṅkhātadhammāse,</span><br />
</p>
<p id="sn12p31c13p2">
<span class="pali m-text">ye ca sekkhā puthū idha;</span><br />
</p>
<p id="sn12p31c13p3">
<span class="pali m-text">Tesaṁ me nipako iriyaṁ,</span><br />
</p>
<p id="sn12p31c13p4">
<span class="pali m-text">puṭṭho pabrūhi mārisā’ti.</span><br />
</p>
<p id="sn12p31c14p1">
<span class="pali m-text">Imassa kho, sāriputta, saṅkhittena bhāsitassa evaṁ vitthārena attho daṭṭhabbo”ti.</span><br />
<span class="sujato m-text">This is how to understand the detailed meaning of what was said in brief.”</span><br />
</p>
<p id="sn12p31c14p2">
<span class="pali m-text">Paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>