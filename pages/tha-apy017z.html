<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy017z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy017z.html" />
  <meta property="og:description" content="Kuṇḍadhānavagga 3 Mahākaccānattheraapadāna “Padumuttaranāthassa, padumaṁ nāma cetiyaṁ; Silāsanaṁ kārayitvā, suvaṇṇenābhilepayiṁ. Ratanāmayachattañca, paggayha vāḷabījaniṁ; Buddhassa abhiropesiṁ, lokabandhussa tādino. Yāvatā devatā bhummā, sabbe sannipatuṁ tadā; Ratanāmayachattānaṁ, vipākaṁ kathayissati. Tañca sabbaṁ suṇissāma, kathayantassa satthuno; Bhiyyo hāsaṁ janeyyāma, sammāsambuddhasāsane. Hemāsane nisīditvā, sayambhū aggapuggalo; Bhikkhusaṅghaparibyūḷho, imā gāthā abhāsatha. ‘Yenida …" />
  <meta name="twitter:description" content="Kuṇḍadhānavagga 3 Mahākaccānattheraapadāna “Padumuttaranāthassa, padumaṁ nāma cetiyaṁ; Silāsanaṁ kārayitvā, suvaṇṇenābhilepayiṁ. Ratanāmayachattañca, paggayha vāḷabījaniṁ; Buddhassa abhiropesiṁ, lokabandhussa tādino. Yāvatā devatā bhummā, sabbe sannipatuṁ tadā; Ratanāmayachattānaṁ, vipākaṁ kathayissati. Tañca sabbaṁ suṇissāma, kathayantassa satthuno; Bhiyyo hāsaṁ janeyyāma, sammāsambuddhasāsane. Hemāsane nisīditvā, sayambhū aggapuggalo; Bhikkhusaṅghaparibyūḷho, imā gāthā abhāsatha. ‘Yenida …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kundadhanavagga">
<h2><a href="#kundadhanavagga">Kuṇḍadhānavagga</a></h2>
<section id="mahakaccanattheraapadana">
<h3><a href="#mahakaccanattheraapadana">3 Mahākaccānattheraapadāna</a></h3>
<p id="tha-ap35c1p1">
<span class="m-text m-primary">“Padumuttaranāthassa,</span><br />
</p>
<p id="tha-ap35c1p2">
<span class="m-text m-primary">padumaṁ nāma cetiyaṁ;</span><br />
</p>
<p id="tha-ap35c1p3">
<span class="m-text m-primary">Silāsanaṁ kārayitvā,</span><br />
</p>
<p id="tha-ap35c1p4">
<span class="m-text m-primary">suvaṇṇenābhilepayiṁ.</span><br />
</p>
<p id="tha-ap35c2p1">
<span class="m-text m-primary">Ratanāmayachattañca,</span><br />
</p>
<p id="tha-ap35c2p2">
<span class="m-text m-primary">paggayha vāḷabījaniṁ;</span><br />
</p>
<p id="tha-ap35c2p3">
<span class="m-text m-primary">Buddhassa abhiropesiṁ,</span><br />
</p>
<p id="tha-ap35c2p4">
<span class="m-text m-primary">lokabandhussa tādino.</span><br />
</p>
<p id="tha-ap35c3p1">
<span class="m-text m-primary">Yāvatā devatā bhummā,</span><br />
</p>
<p id="tha-ap35c3p2">
<span class="m-text m-primary">sabbe sannipatuṁ tadā;</span><br />
</p>
<p id="tha-ap35c3p3">
<span class="m-text m-primary">Ratanāmayachattānaṁ,</span><br />
</p>
<p id="tha-ap35c3p4">
<span class="m-text m-primary">vipākaṁ kathayissati.</span><br />
</p>
<p id="tha-ap35c4p1">
<span class="m-text m-primary">Tañca sabbaṁ suṇissāma,</span><br />
</p>
<p id="tha-ap35c4p2">
<span class="m-text m-primary">kathayantassa satthuno;</span><br />
</p>
<p id="tha-ap35c4p3">
<span class="m-text m-primary">Bhiyyo hāsaṁ janeyyāma,</span><br />
</p>
<p id="tha-ap35c4p4">
<span class="m-text m-primary">sammāsambuddhasāsane.</span><br />
</p>
<p id="tha-ap35c5p1">
<span class="m-text m-primary">Hemāsane nisīditvā,</span><br />
</p>
<p id="tha-ap35c5p2">
<span class="m-text m-primary">sayambhū aggapuggalo;</span><br />
</p>
<p id="tha-ap35c5p3">
<span class="m-text m-primary">Bhikkhusaṅghaparibyūḷho,</span><br />
</p>
<p id="tha-ap35c5p4">
<span class="m-text m-primary">imā gāthā abhāsatha.</span><br />
</p>
<p id="tha-ap35c6p1">
<span class="m-text m-primary">‘Yenidaṁ āsanaṁ dinnaṁ,</span><br />
</p>
<p id="tha-ap35c6p2">
<span class="m-text m-primary">sovaṇṇaṁ ratanāmayaṁ;</span><br />
</p>
<p id="tha-ap35c6p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap35c6p4">
<span class="m-text m-primary">suṇātha mama bhāsato.</span><br />
</p>
<p id="tha-ap35c7p1">
<span class="m-text m-primary">Tiṁsa kappāni devindo,</span><br />
</p>
<p id="tha-ap35c7p2">
<span class="m-text m-primary">devarajjaṁ karissati;</span><br />
</p>
<p id="tha-ap35c7p3">
<span class="m-text m-primary">Samantā yojanasataṁ,</span><br />
</p>
<p id="tha-ap35c7p4">
<span class="m-text m-primary">ābhāyābhibhavissati.</span><br />
</p>
<p id="tha-ap35c8p1">
<span class="m-text m-primary">Manussalokamāgantvā,</span><br />
</p>
<p id="tha-ap35c8p2">
<span class="m-text m-primary">cakkavattī bhavissati;</span><br />
</p>
<p id="tha-ap35c8p3">
<span class="m-text m-primary">Pabhassaroti nāmena,</span><br />
</p>
<p id="tha-ap35c8p4">
<span class="m-text m-primary">uggatejo bhavissati.</span><br />
</p>
<p id="tha-ap35c9p1">
<span class="m-text m-primary">Divā vā yadi vā rattiṁ,</span><br />
</p>
<p id="tha-ap35c9p2">
<span class="m-text m-primary">sataraṁsīva uggato;</span><br />
</p>
<p id="tha-ap35c9p3">
<span class="m-text m-primary">Samantā aṭṭharatanaṁ,</span><br />
</p>
<p id="tha-ap35c9p4">
<span class="m-text m-primary">ujjotissati khattiyo.</span><br />
</p>
<p id="tha-ap35c10p1">
<span class="m-text m-primary">Kappasatasahassamhi,</span><br />
</p>
<p id="tha-ap35c10p2">
<span class="m-text m-primary">okkākakulasambhavo;</span><br />
</p>
<p id="tha-ap35c10p3">
<span class="m-text m-primary">Gotamo nāma gottena,</span><br />
</p>
<p id="tha-ap35c10p4">
<span class="m-text m-primary">satthā loke bhavissati.</span><br />
</p>
<p id="tha-ap35c11p1">
<span class="m-text m-primary">Tusitā hi cavitvāna,</span><br />
</p>
<p id="tha-ap35c11p2">
<span class="m-text m-primary">sukkamūlena codito;</span><br />
</p>
<p id="tha-ap35c11p3">
<span class="m-text m-primary">Kaccāno nāma nāmena,</span><br />
</p>
<p id="tha-ap35c11p4">
<span class="m-text m-primary">brahmabandhu bhavissati.</span><br />
</p>
<p id="tha-ap35c12p1">
<span class="m-text m-primary">So pacchā pabbajitvāna,</span><br />
</p>
<p id="tha-ap35c12p2">
<span class="m-text m-primary">arahā hessatināsavo;</span><br />
</p>
<p id="tha-ap35c12p3">
<span class="m-text m-primary">Gotamo lokapajjoto,</span><br />
</p>
<p id="tha-ap35c12p4">
<span class="m-text m-primary">aggaṭṭhāne ṭhapessati.</span><br />
</p>
<p id="tha-ap35c13p1">
<span class="m-text m-primary">Saṅkhittapucchitaṁ pañhaṁ,</span><br />
</p>
<p id="tha-ap35c13p2">
<span class="m-text m-primary">Vitthārena kathessati;</span><br />
</p>
<p id="tha-ap35c13p3">
<span class="m-text m-primary">Kathayanto ca taṁ pañhaṁ,</span><br />
</p>
<p id="tha-ap35c13p4">
<span class="m-text m-primary">Ajjhāsayaṁ pūrayissati’.</span><br />
</p>
<p id="tha-ap35c14p1">
<span class="m-text m-primary">Aḍḍhe kule abhijāto,</span><br />
</p>
<p id="tha-ap35c14p2">
<span class="m-text m-primary">brāhmaṇo mantapāragū;</span><br />
</p>
<p id="tha-ap35c14p3">
<span class="m-text m-primary">Ohāya dhanadhaññāni,</span><br />
</p>
<p id="tha-ap35c14p4">
<span class="m-text m-primary">pabbajiṁ anagāriyaṁ.</span><br />
</p>
<p id="tha-ap35c15p1">
<span class="m-text m-primary">Saṅkhittenapi pucchante,</span><br />
</p>
<p id="tha-ap35c15p2">
<span class="m-text m-primary">vitthārena kathemahaṁ;</span><br />
</p>
<p id="tha-ap35c15p3">
<span class="m-text m-primary">Ajjhāsayaṁ tesaṁ pūremi,</span><br />
</p>
<p id="tha-ap35c15p4">
<span class="m-text m-primary">tosemi dvipaduttamaṁ.</span><br />
</p>
<p id="tha-ap35c16p1">
<span class="m-text m-primary">Tosito me mahāvīro,</span><br />
</p>
<p id="tha-ap35c16p2">
<span class="m-text m-primary">sayambhū aggapuggalo;</span><br />
</p>
<p id="tha-ap35c16p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap35c16p4">
<span class="m-text m-primary">etadagge ṭhapesi maṁ.</span><br />
</p>
<p id="tha-ap35c17p1">
<span class="m-text m-primary">Paṭisambhidā catasso,</span><br />
</p>
<p id="tha-ap35c17p2">
<span class="m-text m-primary">…pe…</span><br />
</p>
<p id="tha-ap35c17p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap35c18p1">
<span class="m-text m-primary">Itthaṁ sudaṁ āyasmā mahākaccāno thero imā gāthāyo abhāsitthāti.</span><br />
</p>
<p id="tha-ap35c19p1">
<span class="m-text m-primary">Mahākaccānattherassāpadānaṁ tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>