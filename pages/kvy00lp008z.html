<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv18 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00lp008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00lp008z.html" />
  <meta property="og:description" content="Mahāpaṇṇāsaka Aṭṭhārasamavagga Saddaṁsuṇātītikathā Samāpanno saddaṁ suṇātīti? Āmantā. Samāpanno cakkhunā rūpaṁ passati …pe… sotena …pe… ghānena …pe… jivhāya …pe… kāyena phoṭṭhabbaṁ phusatīti? Na hevaṁ vattabbe …pe…. Samāpanno saddaṁ suṇātīti? Āmantā. Sotaviññāṇasamaṅgī samāpannoti? Na hevaṁ vattabbe. Nanu samādhi manoviññāṇasamaṅgissāti? Āmantā. Hañci …" />
  <meta name="twitter:description" content="Mahāpaṇṇāsaka Aṭṭhārasamavagga Saddaṁsuṇātītikathā Samāpanno saddaṁ suṇātīti? Āmantā. Samāpanno cakkhunā rūpaṁ passati …pe… sotena …pe… ghānena …pe… jivhāya …pe… kāyena phoṭṭhabbaṁ phusatīti? Na hevaṁ vattabbe …pe…. Samāpanno saddaṁ suṇātīti? Āmantā. Sotaviññāṇasamaṅgī samāpannoti? Na hevaṁ vattabbe. Nanu samādhi manoviññāṇasamaṅgissāti? Āmantā. Hañci …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv18-index.html">kv18</a> &raquo;
          </span>
          Kathāvatthu
        </h1>
<!-- content -->
<p id="kv18p8c0p2">
<span class="m-text m-primary">Mahāpaṇṇāsaka</span><br />
</p>
<p id="kv18p8c0p3">
<span class="m-text m-primary">Aṭṭhārasamavagga</span><br />
</p>
<p id="kv18p8c0p4">
<span class="m-text m-primary">Saddaṁsuṇātītikathā</span><br />
</p>
<p id="kv18p8c1p1">
<span class="m-text m-primary">Samāpanno saddaṁ suṇātīti?</span><br />
</p>
<p id="kv18p8c1p2">
<span class="m-text m-primary">Āmantā.</span><br />
</p>
<p id="kv18p8c1p3">
<span class="m-text m-primary">Samāpanno cakkhunā rūpaṁ passati …pe…</span><br />
</p>
<p id="kv18p8c1p4">
<span class="m-text m-primary">sotena …pe…</span><br />
</p>
<p id="kv18p8c1p5">
<span class="m-text m-primary">ghānena …pe…</span><br />
</p>
<p id="kv18p8c1p6">
<span class="m-text m-primary">jivhāya …pe…</span><br />
</p>
<p id="kv18p8c1p7">
<span class="m-text m-primary">kāyena phoṭṭhabbaṁ phusatīti?</span><br />
</p>
<p id="kv18p8c1p8">
<span class="m-text m-primary">Na hevaṁ vattabbe …pe….</span><br />
</p>
<p id="kv18p8c2p1">
<span class="m-text m-primary">Samāpanno saddaṁ suṇātīti?</span><br />
</p>
<p id="kv18p8c2p2">
<span class="m-text m-primary">Āmantā.</span><br />
</p>
<p id="kv18p8c2p3">
<span class="m-text m-primary">Sotaviññāṇasamaṅgī samāpannoti?</span><br />
</p>
<p id="kv18p8c2p4">
<span class="m-text m-primary">Na hevaṁ vattabbe.</span><br />
</p>
<p id="kv18p8c2p5">
<span class="m-text m-primary">Nanu samādhi manoviññāṇasamaṅgissāti?</span><br />
</p>
<p id="kv18p8c2p6">
<span class="m-text m-primary">Āmantā.</span><br />
</p>
<p id="kv18p8c2p7">
<span class="m-text m-primary">Hañci samādhi manoviññāṇasamaṅgissa, no ca vata re vattabbe—</span><br />
</p>
<p id="kv18p8c2p8">
<span class="m-text m-primary">“samāpanno saddaṁ suṇātī”ti.</span><br />
</p>
<p id="kv18p8c3p1">
<span class="m-text m-primary">Samādhi manoviññāṇasamaṅgissa, sotaviññāṇasamaṅgī saddaṁ suṇātīti?</span><br />
</p>
<p id="kv18p8c3p2">
<span class="m-text m-primary">Āmantā.</span><br />
</p>
<p id="kv18p8c3p3">
<span class="m-text m-primary">Hañci samādhi manoviññāṇasamaṅgissa, sotaviññāṇasamaṅgī saddaṁ suṇāti, no ca vata re vattabbe—</span><br />
</p>
<p id="kv18p8c3p4">
<span class="m-text m-primary">“samāpanno saddaṁ suṇātī”ti.</span><br />
</p>
<p id="kv18p8c3p5">
<span class="m-text m-primary">Samādhi manoviññāṇasamaṅgissa, sotaviññāṇasamaṅgī saddaṁ suṇātīti?</span><br />
</p>
<p id="kv18p8c3p6">
<span class="m-text m-primary">Āmantā.</span><br />
</p>
<p id="kv18p8c3p7">
<span class="m-text m-primary">Dvinnaṁ phassānaṁ …pe…</span><br />
</p>
<p id="kv18p8c3p8">
<span class="m-text m-primary">dvinnaṁ cittānaṁ samodhānaṁ hotīti?</span><br />
</p>
<p id="kv18p8c3p9">
<span class="m-text m-primary">Na hevaṁ vattabbe …pe….</span><br />
</p>
<p id="kv18p8c4p1">
<span class="m-text m-primary">Na vattabbaṁ—</span><br />
</p>
<p id="kv18p8c4p2">
<span class="m-text m-primary">“samāpanno saddaṁ suṇātī”ti?</span><br />
</p>
<p id="kv18p8c4p3">
<span class="m-text m-primary">Āmantā.</span><br />
</p>
<p id="kv18p8c4p4">
<span class="m-text m-primary">Nanu paṭhamassa jhānassa saddo kaṇṭako vutto bhagavatāti?</span><br />
</p>
<p id="kv18p8c4p5">
<span class="m-text m-primary">Āmantā.</span><br />
</p>
<p id="kv18p8c4p6">
<span class="m-text m-primary">Hañci paṭhamassa jhānassa saddo kaṇṭako vutto bhagavatā, tena vata re vattabbe—</span><br />
</p>
<p id="kv18p8c4p7">
<span class="m-text m-primary">“samāpanno saddaṁ suṇātī”ti.</span><br />
</p>
<p id="kv18p8c5p1">
<span class="m-text m-primary">Paṭhamassa jhānassa saddo kaṇṭako vutto bhagavatāti, samāpanno saddaṁ suṇātīti?</span><br />
</p>
<p id="kv18p8c5p2">
<span class="m-text m-primary">Āmantā.</span><br />
</p>
<p id="kv18p8c5p3">
<span class="m-text m-primary">Dutiyassa jhānassa vitakko vicāro kaṇṭako vutto bhagavatā, atthi tassa vitakkavicārāti?</span><br />
</p>
<p id="kv18p8c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv18p8c6p1">
<span class="m-text m-primary">Paṭhamassa jhānassa saddo kaṇṭako vutto bhagavatāti, samāpanno saddaṁ suṇātīti?</span><br />
</p>
<p id="kv18p8c6p2">
<span class="m-text m-primary">Āmantā.</span><br />
</p>
<p id="kv18p8c6p3">
<span class="m-text m-primary">Tatiyassa jhānassa pīti kaṇṭako …pe…</span><br />
</p>
<p id="kv18p8c6p4">
<span class="m-text m-primary">catutthassa jhānassa assāsapassāso kaṇṭako … ākāsānañcāyatanaṁ samāpannassa rūpasaññā kaṇṭako … viññāṇañcāyatanaṁ samāpannassa ākāsānañcāyatanasaññā kaṇṭako … ākiñcaññāyatanaṁ samāpannassa viññāṇañcāyatanasaññā kaṇṭako … nevasaññānāsaññāyatanaṁ samāpannassa ākiñcaññāyatanasaññā kaṇṭako … saññāvedayitanirodhaṁ samāpannassa saññā ca vedanā ca kaṇṭako vutto bhagavatā, atthi tassa saññā ca vedanā cāti?</span><br />
</p>
<p id="kv18p8c6p5">
<span class="m-text m-primary">Na hevaṁ vattabbe …pe….</span><br />
</p>
<p id="kv18p8c6p6">
<span class="m-text m-primary">Saddaṁ suṇātītikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>