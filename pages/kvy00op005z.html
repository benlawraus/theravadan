<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv20 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00op005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00op005z.html" />
  <meta property="og:description" content="Mahāpaṇṇāsaka Vīsatimavagga Maggakathā Pañcaṅgiko maggoti? Āmantā. Nanu aṭṭhaṅgiko maggo vutto bhagavatā, seyyathidaṁ— sammādiṭṭhi …pe… sammāsamādhīti? Āmantā. Hañci aṭṭhaṅgiko maggo vutto bhagavatā, seyyathidaṁ— sammādiṭṭhi …pe… sammāsamādhi, no ca vata re vattabbe— “pañcaṅgiko maggo”ti. Pañcaṅgiko maggoti? Āmantā. Nanu vuttaṁ bhagavatā— “Maggāna …" />
  <meta name="twitter:description" content="Mahāpaṇṇāsaka Vīsatimavagga Maggakathā Pañcaṅgiko maggoti? Āmantā. Nanu aṭṭhaṅgiko maggo vutto bhagavatā, seyyathidaṁ— sammādiṭṭhi …pe… sammāsamādhīti? Āmantā. Hañci aṭṭhaṅgiko maggo vutto bhagavatā, seyyathidaṁ— sammādiṭṭhi …pe… sammāsamādhi, no ca vata re vattabbe— “pañcaṅgiko maggo”ti. Pañcaṅgiko maggoti? Āmantā. Nanu vuttaṁ bhagavatā— “Maggāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv20-index.html">kv20</a> &raquo;
          </span>
          Kathāvatthu
        </h1>
<!-- content -->
<p id="kv20p5c0p2">
<span class="m-text m-primary">Mahāpaṇṇāsaka</span><br />
</p>
<p id="kv20p5c0p3">
<span class="m-text m-primary">Vīsatimavagga</span><br />
</p>
<p id="kv20p5c0p4">
<span class="m-text m-primary">Maggakathā</span><br />
</p>
<p id="kv20p5c1p1">
<span class="m-text m-primary">Pañcaṅgiko maggoti?</span><br />
</p>
<p id="kv20p5c1p2">
<span class="m-text m-primary">Āmantā.</span><br />
</p>
<p id="kv20p5c1p3">
<span class="m-text m-primary">Nanu aṭṭhaṅgiko maggo vutto bhagavatā, seyyathidaṁ—</span><br />
</p>
<p id="kv20p5c1p4">
<span class="m-text m-primary">sammādiṭṭhi …pe… sammāsamādhīti?</span><br />
</p>
<p id="kv20p5c1p5">
<span class="m-text m-primary">Āmantā.</span><br />
</p>
<p id="kv20p5c1p6">
<span class="m-text m-primary">Hañci aṭṭhaṅgiko maggo vutto bhagavatā, seyyathidaṁ—</span><br />
</p>
<p id="kv20p5c1p7">
<span class="m-text m-primary">sammādiṭṭhi …pe… sammāsamādhi, no ca vata re vattabbe—</span><br />
</p>
<p id="kv20p5c1p8">
<span class="m-text m-primary">“pañcaṅgiko maggo”ti.</span><br />
</p>
<p id="kv20p5c2p1">
<span class="m-text m-primary">Pañcaṅgiko maggoti?</span><br />
</p>
<p id="kv20p5c2p2">
<span class="m-text m-primary">Āmantā.</span><br />
</p>
<p id="kv20p5c2p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv20p5c3p1">
<span class="m-text m-primary">“Maggānaṁ aṭṭhaṅgiko seṭṭho,</span><br />
</p>
<p id="kv20p5c3p2">
<span class="m-text m-primary">Saccānaṁ caturo padā;</span><br />
</p>
<p id="kv20p5c3p3">
<span class="m-text m-primary">Virāgo seṭṭho dhammānaṁ,</span><br />
</p>
<p id="kv20p5c3p4">
<span class="m-text m-primary">Dvipadānañca cakkhumā”ti.</span><br />
</p>
<p id="kv20p5c4p1">
<span class="m-text m-primary">Attheva suttantoti?</span><br />
</p>
<p id="kv20p5c4p2">
<span class="m-text m-primary">Āmantā.</span><br />
</p>
<p id="kv20p5c4p3">
<span class="m-text m-primary">Tena hi aṭṭhaṅgiko maggoti.</span><br />
</p>
<p id="kv20p5c5p1">
<span class="m-text m-primary">Sammāvācā maggaṅgaṁ, sā ca na maggoti?</span><br />
</p>
<p id="kv20p5c5p2">
<span class="m-text m-primary">Āmantā.</span><br />
</p>
<p id="kv20p5c5p3">
<span class="m-text m-primary">Sammādiṭṭhi maggaṅgaṁ, sā ca na maggoti?</span><br />
</p>
<p id="kv20p5c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv20p5c5p5">
<span class="m-text m-primary">sammāvācā maggaṅgaṁ, sā ca na maggoti?</span><br />
</p>
<p id="kv20p5c5p6">
<span class="m-text m-primary">Āmantā.</span><br />
</p>
<p id="kv20p5c5p7">
<span class="m-text m-primary">Sammāsaṅkappo …pe…</span><br />
</p>
<p id="kv20p5c5p8">
<span class="m-text m-primary">sammāvāyāmo …pe…</span><br />
</p>
<p id="kv20p5c5p9">
<span class="m-text m-primary">sammāsati …pe…</span><br />
</p>
<p id="kv20p5c5p10">
<span class="m-text m-primary">sammāsamādhi maggaṅgaṁ, so ca na maggoti?</span><br />
</p>
<p id="kv20p5c5p11">
<span class="m-text m-primary">Na hevaṁ vattabbe …pe….</span><br />
</p>
<p id="kv20p5c6p1">
<span class="m-text m-primary">Sammākammanto …pe…</span><br />
</p>
<p id="kv20p5c6p2">
<span class="m-text m-primary">sammāājīvo maggaṅgaṁ, so ca na maggoti?</span><br />
</p>
<p id="kv20p5c6p3">
<span class="m-text m-primary">Āmantā.</span><br />
</p>
<p id="kv20p5c6p4">
<span class="m-text m-primary">sammādiṭṭhi …pe… sammāsamādhi maggaṅgaṁ, so ca na maggoti?</span><br />
</p>
<p id="kv20p5c6p5">
<span class="m-text m-primary">Na hevaṁ vattabbe …pe….</span><br />
</p>
<p id="kv20p5c7p1">
<span class="m-text m-primary">Sammādiṭṭhi maggaṅgaṁ, sā ca maggoti?</span><br />
</p>
<p id="kv20p5c7p2">
<span class="m-text m-primary">Āmantā.</span><br />
</p>
<p id="kv20p5c7p3">
<span class="m-text m-primary">Sammāvācā maggaṅgaṁ, sā ca maggoti?</span><br />
</p>
<p id="kv20p5c7p4">
<span class="m-text m-primary">Na hevaṁ vattabbe …pe…</span><br />
</p>
<p id="kv20p5c7p5">
<span class="m-text m-primary">sammādiṭṭhi maggaṅgaṁ, sā ca maggoti?</span><br />
</p>
<p id="kv20p5c7p6">
<span class="m-text m-primary">Āmantā.</span><br />
</p>
<p id="kv20p5c7p7">
<span class="m-text m-primary">Sammākammanto …pe…</span><br />
</p>
<p id="kv20p5c7p8">
<span class="m-text m-primary">sammāājīvo maggaṅgaṁ, so ca maggoti?</span><br />
</p>
<p id="kv20p5c7p9">
<span class="m-text m-primary">Na hevaṁ vattabbe …pe….</span><br />
</p>
<p id="kv20p5c8p1">
<span class="m-text m-primary">Sammāsaṅkappo …pe…</span><br />
</p>
<p id="kv20p5c8p2">
<span class="m-text m-primary">sammāvāyāmo …pe…</span><br />
</p>
<p id="kv20p5c8p3">
<span class="m-text m-primary">sammāsati …pe…</span><br />
</p>
<p id="kv20p5c8p4">
<span class="m-text m-primary">sammāsamādhi maggaṅgaṁ, so ca maggoti?</span><br />
</p>
<p id="kv20p5c8p5">
<span class="m-text m-primary">Āmantā.</span><br />
</p>
<p id="kv20p5c8p6">
<span class="m-text m-primary">Sammāvācā …pe…</span><br />
</p>
<p id="kv20p5c8p7">
<span class="m-text m-primary">sammākammanto …pe…</span><br />
</p>
<p id="kv20p5c8p8">
<span class="m-text m-primary">sammāājīvo maggaṅgaṁ, so ca maggoti?</span><br />
</p>
<p id="kv20p5c8p9">
<span class="m-text m-primary">Na hevaṁ vattabbe …pe….</span><br />
</p>
<p id="kv20p5c9p1">
<span class="m-text m-primary">Ariyo aṭṭhaṅgiko maggoti?</span><br />
</p>
<p id="kv20p5c9p2">
<span class="m-text m-primary">Āmantā.</span><br />
</p>
<p id="kv20p5c9p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv20p5c9p4">
<span class="m-text m-primary">“pubbeva kho panassa kāyakammaṁ vacīkammaṁ ājīvo suparisuddho hoti;</span><br />
</p>
<p id="kv20p5c9p5">
<span class="m-text m-primary">evamassāyaṁ ariyo aṭṭhaṅgiko maggo bhāvanāpāripūriṁ gacchatī”ti.</span><br />
</p>
<p id="kv20p5c9p6">
<span class="m-text m-primary">Attheva suttantoti?</span><br />
</p>
<p id="kv20p5c9p7">
<span class="m-text m-primary">Āmantā.</span><br />
</p>
<p id="kv20p5c9p8">
<span class="m-text m-primary">Tena hi pañcaṅgiko maggoti.</span><br />
</p>
<p id="kv20p5c10p1">
<span class="m-text m-primary">Pañcaṅgiko maggoti?</span><br />
</p>
<p id="kv20p5c10p2">
<span class="m-text m-primary">Āmantā.</span><br />
</p>
<p id="kv20p5c10p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv20p5c10p4">
<span class="m-text m-primary">“yasmiṁ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati, dutiyopi tattha samaṇo na upalabbhati, tatiyopi tattha samaṇo na upalabbhati, catutthopi tattha samaṇo na upalabbhati.</span><br />
</p>
<p id="kv20p5c10p5">
<span class="m-text m-primary">Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi …pe… tatiyopi …pe… catutthopi tattha samaṇo upalabbhati.</span><br />
</p>
<p id="kv20p5c10p6">
<span class="m-text m-primary">Imasmiṁ kho, subhadda, dhammavinaye ariyo aṭṭhaṅgiko maggo upalabbhati. Idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo. Suññā parappavādā samaṇebhi aññehī”ti.</span><br />
</p>
<p id="kv20p5c10p7">
<span class="m-text m-primary">Attheva suttantoti?</span><br />
</p>
<p id="kv20p5c10p8">
<span class="m-text m-primary">Āmantā.</span><br />
</p>
<p id="kv20p5c10p9">
<span class="m-text m-primary">Tena hi aṭṭhaṅgiko maggoti.</span><br />
</p>
<p id="kv20p5c10p10">
<span class="m-text m-primary">Maggakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>