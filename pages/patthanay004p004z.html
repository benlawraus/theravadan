<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; patthana &raquo; patthana4 &raquo; Paṭṭhānapakaraṇa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/patthanay004p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭṭhānapakaraṇa" />
  <meta name="twitter:title" content="Paṭṭhānapakaraṇa" />
  <meta property="og:url" content="https://theravadan.org/pages/patthanay004p004z.html" />
  <meta property="og:description" content="Dhammānuloma (1), Tikadukapaṭṭhānapāḷi (4) 4.4. Kusalattika, Āsavaparāmāsagocchaka 4.4.1. Kusalattika, Āsavaduka Hetu Akusalaṁ āsavaṁ dhammaṁ paṭicca akusalo āsavo dhammo uppajjati hetupaccayā. (Saṅkhittaṁ.) Hetuyā ekaṁ …pe… avigate ekaṁ. (Saṅkhittaṁ.) (Sahajātavārepi …pe… sampayuttavārepi pañhāvārepi sabbattha ekaṁ.) Kusalaṁ noāsavaṁ dhammaṁ paṭicca kusalo noāsavo dhammo uppajjati …" />
  <meta name="twitter:description" content="Dhammānuloma (1), Tikadukapaṭṭhānapāḷi (4) 4.4. Kusalattika, Āsavaparāmāsagocchaka 4.4.1. Kusalattika, Āsavaduka Hetu Akusalaṁ āsavaṁ dhammaṁ paṭicca akusalo āsavo dhammo uppajjati hetupaccayā. (Saṅkhittaṁ.) Hetuyā ekaṁ …pe… avigate ekaṁ. (Saṅkhittaṁ.) (Sahajātavārepi …pe… sampayuttavārepi pañhāvārepi sabbattha ekaṁ.) Kusalaṁ noāsavaṁ dhammaṁ paṭicca kusalo noāsavo dhammo uppajjati …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-patthana-index.html">patthana</a> &raquo;
            <a href="https://theravadan.org/pages/ms-abhidhamma-patthana-patthana4-index.html">patthana4</a> &raquo;
          </span>
          Paṭṭhānapakaraṇa
        </h1>
<!-- content -->
<section id="dhammanuloma-1-tikadukapatthanapali-4">
<h2><a href="#dhammanuloma-1-tikadukapatthanapali-4">Dhammānuloma (1), Tikadukapaṭṭhānapāḷi (4)</a></h2>
<section id="kusalattika-asavaparamasagocchaka">
<h3><a href="#kusalattika-asavaparamasagocchaka">4.4. Kusalattika, Āsavaparāmāsagocchaka</a></h3>
<section id="kusalattika-asavaduka">
<h4><a href="#kusalattika-asavaduka">4.4.1. Kusalattika, Āsavaduka</a></h4>
<p id="patthana4p4c1p0p2">
<span class="m-text m-primary">Hetu</span><br />
</p>
<p id="patthana4p4c1p1">
<span class="m-text m-primary">Akusalaṁ āsavaṁ dhammaṁ paṭicca akusalo āsavo dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c2p1">
<span class="m-text m-primary">Hetuyā ekaṁ …pe… avigate ekaṁ. (Saṅkhittaṁ.)</span><br />
</p>
<p id="patthana4p4c3p1">
<span class="m-text m-primary">(Sahajātavārepi …pe… sampayuttavārepi pañhāvārepi sabbattha ekaṁ.)</span><br />
</p>
<p id="patthana4p4c4p1">
<span class="m-text m-primary">Kusalaṁ noāsavaṁ dhammaṁ paṭicca kusalo noāsavo dhammo uppajjati hetupaccayā. Kusalaṁ noāsavaṁ dhammaṁ paṭicca abyākato noāsavo dhammo uppajjati hetupaccayā. Kusalaṁ noāsavaṁ dhammaṁ paṭicca kusalo noāsavo ca abyākato noāsavo ca dhammā uppajjanti hetupaccayā.</span><br />
</p>
<p id="patthana4p4c5p1">
<span class="m-text m-primary">Akusalaṁ noāsavaṁ dhammaṁ paṭicca akusalo noāsavo dhammo uppajjati hetupaccayā … tīṇi.</span><br />
</p>
<p id="patthana4p4c6p1">
<span class="m-text m-primary">Abyākataṁ noāsavaṁ dhammaṁ paṭicca abyākato noāsavo dhammo uppajjati hetupaccayā.</span><br />
</p>
<p id="patthana4p4c7p1">
<span class="m-text m-primary">Kusalaṁ noāsavañca abyākataṁ noāsavañca dhammaṁ paṭicca abyākato noāsavo dhammo uppajjati hetupaccayā.</span><br />
</p>
<p id="patthana4p4c8p1">
<span class="m-text m-primary">Akusalaṁ noāsavañca abyākataṁ noāsavañca dhammaṁ paṭicca abyākato noāsavo dhammo uppajjati hetupaccayā.</span><br />
</p>
<p id="patthana4p4c9p0">
<span class="m-text m-primary">Ārammaṇa</span><br />
</p>
<p id="patthana4p4c9p1">
<span class="m-text m-primary">Kusalaṁ noāsavaṁ dhammaṁ paṭicca kusalo noāsavo dhammo uppajjati ārammaṇapaccayā.</span><br />
</p>
<p id="patthana4p4c10p1">
<span class="m-text m-primary">Akusalaṁ noāsavaṁ dhammaṁ paṭicca akusalo noāsavo dhammo uppajjati ārammaṇapaccayā.</span><br />
</p>
<p id="patthana4p4c11p1">
<span class="m-text m-primary">Abyākataṁ noāsavaṁ dhammaṁ paṭicca abyākato noāsavo dhammo uppajjati ārammaṇapaccayā.  (Saṅkhittaṁ.)</span><br />
</p>
<p id="patthana4p4c12p1">
<span class="m-text m-primary">Hetuyā nava, ārammaṇe tīṇi, adhipatiyā nava …pe… vipāke ekaṁ …pe… avigate nava. (Saṅkhittaṁ.)</span><br />
</p>
<p id="patthana4p4c13p1">
<span class="m-text m-primary">Nahetuyā ekaṁ, naārammaṇe pañca, naadhipatiyā nava …pe… novigate pañca. (Saṅkhittaṁ. Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c14p0">
<span class="m-text m-primary">Hetu-ārammaṇa</span><br />
</p>
<p id="patthana4p4c14p1">
<span class="m-text m-primary">Kusalo noāsavo dhammo kusalassa noāsavassa dhammassa hetupaccayena paccayo … tīṇi.</span><br />
</p>
<p id="patthana4p4c15p1">
<span class="m-text m-primary">Akusalo noāsavo dhammo akusalassa noāsavassa dhammassa hetupaccayena paccayo … tīṇi.</span><br />
</p>
<p id="patthana4p4c16p1">
<span class="m-text m-primary">Abyākato noāsavo dhammo abyākatassa noāsavassa dhammassa hetupaccayena paccayo.</span><br />
</p>
<p id="patthana4p4c17p1">
<span class="m-text m-primary">Kusalo noāsavo dhammo kusalassa noāsavassa dhammassa ārammaṇapaccayena paccayo. (Saṅkhittaṁ.)</span><br />
</p>
<p id="patthana4p4c18p1">
<span class="m-text m-primary">Hetuyā satta, ārammaṇe nava, adhipatiyā dasa …pe… avigate terasa. (Saṅkhittaṁ. Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c19p0p1">
<span class="m-text m-primary">4.4.2. Kusalattika, Sāsavaduka</span><br />
</p>
<p id="patthana4p4c19p0p2">
<span class="m-text m-primary">4.4.2.1. Sāsavapada</span><br />
</p>
<p id="patthana4p4c19p0p3">
<span class="m-text m-primary">Hetu</span><br />
</p>
<p id="patthana4p4c19p1">
<span class="m-text m-primary">Kusalaṁ sāsavaṁ dhammaṁ paṭicca kusalo sāsavo dhammo uppajjati hetupaccayā … tīṇi.</span><br />
</p>
<p id="patthana4p4c20p1">
<span class="m-text m-primary">Akusalaṁ sāsavaṁ dhammaṁ paṭicca akusalo sāsavo dhammo uppajjati hetupaccayā … tīṇi.</span><br />
</p>
<p id="patthana4p4c21p1">
<span class="m-text m-primary">Abyākataṁ sāsavaṁ dhammaṁ paṭicca abyākato sāsavo dhammo uppajjati hetupaccayā.</span><br />
</p>
<p id="patthana4p4c22p1">
<span class="m-text m-primary">Kusalaṁ sāsavañca abyākataṁ sāsavañca dhammaṁ paṭicca abyākato sāsavo dhammo uppajjati hetupaccayā.</span><br />
</p>
<p id="patthana4p4c23p1">
<span class="m-text m-primary">Akusalaṁ sāsavañca abyākataṁ sāsavañca dhammaṁ paṭicca abyākato sāsavo dhammo uppajjati hetupaccayā.  (Saṅkhittaṁ.)</span><br />
</p>
<p id="patthana4p4c24p1">
<span class="m-text m-primary">Hetuyā nava, ārammaṇe tīṇi …pe… avigate nava. (Saṅkhittaṁ.)</span><br />
</p>
<p id="patthana4p4c25p1">
<span class="m-text m-primary">Nahetuyā dve, naārammaṇe pañca, naadhipatiyā nava …pe… novigate pañca. (Saṅkhittaṁ.)</span><br />
</p>
<p id="patthana4p4c26p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c27p1">
<span class="m-text m-primary">Kusalo sāsavo dhammo kusalassa sāsavassa dhammassa hetupaccayena paccayo … tīṇi.</span><br />
</p>
<p id="patthana4p4c28p1">
<span class="m-text m-primary">Akusalo sāsavo dhammo akusalassa sāsavassa dhammassa hetupaccayena paccayo … tīṇi.</span><br />
</p>
<p id="patthana4p4c29p1">
<span class="m-text m-primary">Abyākato sāsavo dhammo abyākatassa sāsavassa dhammassa hetupaccayena paccayo.  (Saṅkhittaṁ.)</span><br />
</p>
<p id="patthana4p4c30p1">
<span class="m-text m-primary">Hetuyā satta, ārammaṇe nava …pe… avigate terasa. (Saṅkhittaṁ.)</span><br />
</p>
<p id="patthana4p4c31p1">
<span class="m-text m-primary">(Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c32p0p1">
<span class="m-text m-primary">4.4.2.2. Anāsavapada</span><br />
</p>
<p id="patthana4p4c32p0p2">
<span class="m-text m-primary">Hetu</span><br />
</p>
<p id="patthana4p4c32p1">
<span class="m-text m-primary">Kusalaṁ anāsavaṁ dhammaṁ paṭicca kusalo anāsavo dhammo uppajjati hetupaccayā.</span><br />
</p>
<p id="patthana4p4c33p1">
<span class="m-text m-primary">Abyākataṁ anāsavaṁ dhammaṁ paṭicca abyākato anāsavo dhammo uppajjati hetupaccayā.  (Saṅkhittaṁ.)</span><br />
</p>
<p id="patthana4p4c34p1">
<span class="m-text m-primary">Hetuyā dve …pe… āsevane ekaṁ …pe… vipāke ekaṁ …pe… avigate dve. (Saṅkhittaṁ.)</span><br />
</p>
<p id="patthana4p4c35p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c36p0">
<span class="m-text m-primary">Hetu-ārammaṇādi</span><br />
</p>
<p id="patthana4p4c36p1">
<span class="m-text m-primary">Kusalo anāsavo dhammo kusalassa anāsavassa dhammassa hetupaccayena paccayo.</span><br />
</p>
<p id="patthana4p4c37p1">
<span class="m-text m-primary">Abyākato anāsavo dhammo abyākatassa anāsavassa dhammassa hetupaccayena paccayo.</span><br />
</p>
<p id="patthana4p4c38p1">
<span class="m-text m-primary">Abyākato anāsavo dhammo abyākatassa anāsavassa dhammassa ārammaṇapaccayena paccayo. Abyākato anāsavo dhammo kusalassa anāsavassa dhammassa ārammaṇapaccayena paccayo.</span><br />
</p>
<p id="patthana4p4c39p1">
<span class="m-text m-primary">Kusalo anāsavo dhammo kusalassa anāsavassa dhammassa adhipatipaccayena paccayo.</span><br />
</p>
<p id="patthana4p4c40p1">
<span class="m-text m-primary">Abyākato anāsavo dhammo abyākatassa anāsavassa dhammassa adhipatipaccayena paccayo. Abyākato anāsavo dhammo kusalassa anāsavassa dhammassa adhipatipaccayena paccayo.</span><br />
</p>
<p id="patthana4p4c41p1">
<span class="m-text m-primary">Kusalo anāsavo dhammo abyākatassa anāsavassa dhammassa anantarapaccayena paccayo.</span><br />
</p>
<p id="patthana4p4c42p1">
<span class="m-text m-primary">Abyākato anāsavo dhammo abyākatassa anāsavassa dhammassa anantarapaccayena paccayo.  (Saṅkhittaṁ.)</span><br />
</p>
<p id="patthana4p4c43p1">
<span class="m-text m-primary">Hetuyā dve, ārammaṇe dve, adhipatiyā tīṇi, anantare dve, samanantare dve, sahajāte dve, aññamaññe dve, nissaye dve, upanissaye cattāri …pe… kamme tīṇi, vipāke ekaṁ …pe… avigate dve. (Saṅkhittaṁ. Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c44p0p1">
<span class="m-text m-primary">4.4.3. Kusalattika, Pañhāvāra</span><br />
</p>
<p id="patthana4p4c44p0p2">
<span class="m-text m-primary">Hetu</span><br />
</p>
<p id="patthana4p4c44p1">
<span class="m-text m-primary">Akusalaṁ āsavasampayuttaṁ dhammaṁ paṭicca akusalo āsavasampayutto dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c45p1">
<span class="m-text m-primary">Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.)</span><br />
</p>
<p id="patthana4p4c46p1">
<span class="m-text m-primary">(Sahajātavārepi …pe… sampayuttavārepi pañhāvārepi sabbattha ekaṁ.)</span><br />
</p>
<p id="patthana4p4c47p1">
<span class="m-text m-primary">Kusalaṁ āsavavippayuttaṁ dhammaṁ paṭicca kusalo āsavavippayutto dhammo uppajjati hetupaccayā. Kusalaṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā. Kusalaṁ āsavavippayuttaṁ dhammaṁ paṭicca kusalo āsavavippayutto ca abyākato āsavavippayutto ca dhammā uppajjanti hetupaccayā.</span><br />
</p>
<p id="patthana4p4c48p1">
<span class="m-text m-primary">Akusalaṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā.</span><br />
</p>
<p id="patthana4p4c49p1">
<span class="m-text m-primary">Abyākataṁ āsavavippayuttaṁ dhammaṁ paṭicca abyākato āsavavippayutto dhammo uppajjati hetupaccayā.</span><br />
</p>
<p id="patthana4p4c50p1">
<span class="m-text m-primary">Kusalaṁ āsavavippayuttañca abyākataṁ āsavavippayuttañca dhammaṁ paṭicca abyākato āsavavippayutto dhammo uppajjati hetupaccayā.</span><br />
</p>
<p id="patthana4p4c51p1">
<span class="m-text m-primary">Akusalaṁ āsavavippayuttañca abyākataṁ āsavavippayuttañca dhammaṁ paṭicca abyākato āsavavippayutto dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c52p1">
<span class="m-text m-primary">Hetuyā satta, ārammaṇe dve, adhipatiyā satta …pe… vipāke ekaṁ …pe… avigate satta. (Saṅkhittaṁ.)</span><br />
</p>
<p id="patthana4p4c53p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c54p1">
<span class="m-text m-primary">Kusalo āsavavippayutto dhammo kusalassa āsavavippayuttassa dhammassa hetupaccayena paccayo … tīṇi.</span><br />
</p>
<p id="patthana4p4c55p1">
<span class="m-text m-primary">Akusalo āsavavippayutto dhammo abyākatassa āsavavippayuttassa dhammassa hetupaccayena paccayo.</span><br />
</p>
<p id="patthana4p4c56p1">
<span class="m-text m-primary">Abyākato āsavavippayutto dhammo abyākatassa āsavavippayuttassa dhammassa hetupaccayena paccayo.  (Saṅkhittaṁ.)</span><br />
</p>
<p id="patthana4p4c57p1">
<span class="m-text m-primary">Hetuyā pañca, ārammaṇe nava, adhipatiyā pañca, anantare …pe… sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṁ, āhāre indriye jhāne magge cattāri, sampayutte dve, vippayutte pañca …pe… avigate dasa. (Saṅkhittaṁ.)</span><br />
</p>
<p id="patthana4p4c58p1">
<span class="m-text m-primary">(Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c59p0p1">
<span class="m-text m-primary">4.4.4. Kusalattika, Pañhāvāra</span><br />
</p>
<p id="patthana4p4c59p0p2">
<span class="m-text m-primary">Hetu</span><br />
</p>
<p id="patthana4p4c59p1">
<span class="m-text m-primary">Akusalaṁ āsavañceva sāsavañca dhammaṁ paṭicca akusalo āsavo ceva sāsavo ca dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c60p1">
<span class="m-text m-primary">Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.)</span><br />
</p>
<p id="patthana4p4c61p1">
<span class="m-text m-primary">(Sahajātavārepi …pe… sampayuttavārepi pañhāvārepi sabbattha ekaṁ.)</span><br />
</p>
<p id="patthana4p4c62p1">
<span class="m-text m-primary">Kusalaṁ sāsavañceva no ca āsavaṁ dhammaṁ paṭicca kusalo sāsavo ceva no ca āsavo dhammo uppajjati hetupaccayā … tīṇi.</span><br />
</p>
<p id="patthana4p4c63p1">
<span class="m-text m-primary">Akusalaṁ sāsavañceva no ca āsavaṁ dhammaṁ paṭicca akusalo sāsavo ceva no ca āsavo dhammo uppajjati hetupaccayā … tīṇi.</span><br />
</p>
<p id="patthana4p4c64p1">
<span class="m-text m-primary">Abyākataṁ sāsavañceva no ca āsavaṁ dhammaṁ paṭicca abyākato sāsavo ceva no ca āsavo dhammo uppajjati hetupaccayā.</span><br />
</p>
<p id="patthana4p4c65p1">
<span class="m-text m-primary">Kusalaṁ sāsavañceva no ca āsavañca abyākataṁ sāsavañceva no ca āsavañca dhammaṁ paṭicca abyākato sāsavo ceva no ca āsavo dhammo uppajjati hetupaccayā.</span><br />
</p>
<p id="patthana4p4c66p1">
<span class="m-text m-primary">Akusalaṁ sāsavañceva no ca āsavañca abyākataṁ sāsavañceva no ca āsavañca dhammaṁ paṭicca abyākato sāsavo ceva no ca āsavo dhammo uppajjati hetupaccayā.  (Saṅkhittaṁ.)</span><br />
</p>
<p id="patthana4p4c67p1">
<span class="m-text m-primary">Hetuyā nava, ārammaṇe tīṇi, adhipatiyā nava …pe… vipāke ekaṁ …pe… avigate nava. (Saṅkhittaṁ.)</span><br />
</p>
<p id="patthana4p4c68p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c69p1">
<span class="m-text m-primary">Kusalo sāsavo ceva no ca āsavo dhammo kusalassa sāsavassa ceva no ca āsavassa dhammassa hetupaccayena paccayo … tīṇi.</span><br />
</p>
<p id="patthana4p4c70p1">
<span class="m-text m-primary">Akusalo sāsavo ceva no ca āsavo dhammo akusalassa sāsavassa ceva no ca āsavassa dhammassa hetupaccayena paccayo … tīṇi.</span><br />
</p>
<p id="patthana4p4c71p1">
<span class="m-text m-primary">Abyākato sāsavo ceva no ca āsavo dhammo abyākatassa sāsavassa ceva no ca āsavassa dhammassa hetupaccayena paccayo.  (Saṅkhittaṁ.)</span><br />
</p>
<p id="patthana4p4c72p1">
<span class="m-text m-primary">Hetuyā satta, ārammaṇe nava, adhipatiyā nava …pe… avigate terasa. (Saṅkhittaṁ. Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c73p0p1">
<span class="m-text m-primary">4.4.5. Kusalattika, Āsavaāsavasampayuttaduka</span><br />
</p>
<p id="patthana4p4c73p0p2">
<span class="m-text m-primary">Paccayacatukka</span><br />
</p>
<p id="patthana4p4c73p1">
<span class="m-text m-primary">Akusalaṁ āsavañceva āsavasampayuttañca dhammaṁ paṭicca akusalo āsavo ceva āsavasampayutto ca dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c74p1">
<span class="m-text m-primary">Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.)</span><br />
</p>
<p id="patthana4p4c75p1">
<span class="m-text m-primary">(Sahajātavārepi …pe… sampayuttavārepi pañhāvārepi sabbattha ekaṁ.)</span><br />
</p>
<p id="patthana4p4c76p1">
<span class="m-text m-primary">Akusalaṁ āsavasampayuttañceva no ca āsavaṁ dhammaṁ paṭicca akusalo āsavasampayutto ceva no ca āsavo dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c77p1">
<span class="m-text m-primary">Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.)</span><br />
</p>
<p id="patthana4p4c78p1">
<span class="m-text m-primary">(Sahajātavārepi …pe… sampayuttavārepi pañhāvārepi sabbattha ekaṁ.)</span><br />
</p>
<p id="patthana4p4c79p1">
<span class="m-text m-primary">Kusalaṁ āsavavippayuttaṁ sāsavaṁ dhammaṁ paṭicca kusalo āsavavippayutto sāsavo dhammo uppajjati hetupaccayā … tīṇi.</span><br />
</p>
<p id="patthana4p4c80p1">
<span class="m-text m-primary">Akusalaṁ āsavavippayuttaṁ sāsavaṁ dhammaṁ paṭicca abyākato āsavavippayutto sāsavo dhammo uppajjati hetupaccayā.</span><br />
</p>
<p id="patthana4p4c81p1">
<span class="m-text m-primary">Abyākataṁ āsavavippayuttaṁ sāsavaṁ dhammaṁ paṭicca abyākato āsavavippayutto sāsavo dhammo uppajjati hetupaccayā.</span><br />
</p>
<p id="patthana4p4c82p1">
<span class="m-text m-primary">Kusalaṁ āsavavippayuttaṁ sāsavañca abyākataṁ āsavavippayuttaṁ sāsavañca dhammaṁ paṭicca abyākato āsavavippayutto sāsavo dhammo uppajjati hetupaccayā.</span><br />
</p>
<p id="patthana4p4c83p1">
<span class="m-text m-primary">Akusalaṁ āsavavippayuttaṁ sāsavañca abyākataṁ āsavavippayuttaṁ sāsavañca dhammaṁ paṭicca abyākato āsavavippayutto sāsavo dhammo uppajjati hetupaccayā.  (Saṅkhittaṁ.)</span><br />
</p>
<p id="patthana4p4c84p1">
<span class="m-text m-primary">Hetuyā satta, ārammaṇe dve …pe… vipāke ekaṁ …pe… avigate satta. (Saṅkhittaṁ.)</span><br />
</p>
<p id="patthana4p4c85p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c86p1">
<span class="m-text m-primary">Kusalo āsavavippayutto sāsavo dhammo kusalassa āsavavippayuttassa sāsavassa dhammassa hetupaccayena paccayo … tīṇi.</span><br />
</p>
<p id="patthana4p4c87p1">
<span class="m-text m-primary">Akusalo āsavavippayutto sāsavo dhammo abyākatassa āsavavippayuttassa sāsavassa dhammassa hetupaccayena paccayo.</span><br />
</p>
<p id="patthana4p4c88p1">
<span class="m-text m-primary">Abyākato āsavavippayutto sāsavo dhammo abyākatassa āsavavippayuttassa sāsavassa dhammassa hetupaccayena paccayo. (Saṅkhittaṁ.)</span><br />
</p>
<p id="patthana4p4c89p1">
<span class="m-text m-primary">Hetuyā pañca, ārammaṇe nava, adhipatiyā cattāri, anantare …pe… sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṁ, āhāre …pe… magge cattāri, sampayutte dve, vippayutte pañca …pe… avigate dasa. (Saṅkhittaṁ. Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c90p0p1">
<span class="m-text m-primary">4.4.6. Kusalattika, Pañhāvāra</span><br />
</p>
<p id="patthana4p4c90p0p2">
<span class="m-text m-primary">Hetu</span><br />
</p>
<p id="patthana4p4c90p1">
<span class="m-text m-primary">Kusalaṁ āsavavippayuttaṁ anāsavaṁ dhammaṁ paṭicca kusalo āsavavippayutto anāsavo dhammo uppajjati hetupaccayā.</span><br />
</p>
<p id="patthana4p4c91p1">
<span class="m-text m-primary">Abyākataṁ āsavavippayuttaṁ anāsavaṁ dhammaṁ paṭicca abyākato āsavavippayutto anāsavo dhammo uppajjati hetupaccayā. (Saṅkhittaṁ.)</span><br />
</p>
<p id="patthana4p4c92p1">
<span class="m-text m-primary">Hetuyā dve, ārammaṇe dve …pe… āsevane ekaṁ …pe… vipāke ekaṁ …pe… avigate dve. (Saṅkhittaṁ.)</span><br />
</p>
<p id="patthana4p4c93p1">
<span class="m-text m-primary">(Sahajātavārampi …pe… sampayuttavārampi paṭiccavārasadisaṁ.)</span><br />
</p>
<p id="patthana4p4c94p0">
<span class="m-text m-primary">Hetu-ārammaṇādi</span><br />
</p>
<p id="patthana4p4c94p1">
<span class="m-text m-primary">Kusalo āsavavippayutto anāsavo dhammo kusalassa āsavavippayuttassa anāsavassa dhammassa hetupaccayena paccayo.</span><br />
</p>
<p id="patthana4p4c95p1">
<span class="m-text m-primary">Abyākato āsavavippayutto anāsavo dhammo abyākatassa āsavavippayuttassa anāsavassa dhammassa hetupaccayena paccayo.</span><br />
</p>
<p id="patthana4p4c96p1">
<span class="m-text m-primary">Abyākato āsavavippayutto anāsavo dhammo abyākatassa āsavavippayuttassa anāsavassa dhammassa ārammaṇapaccayena paccayo.</span><br />
</p>
<p id="patthana4p4c97p1">
<span class="m-text m-primary">Abyākato āsavavippayutto anāsavo dhammo kusalassa āsavavippayuttassa anāsavassa dhammassa ārammaṇapaccayena paccayo.</span><br />
</p>
<p id="patthana4p4c98p1">
<span class="m-text m-primary">Kusalo āsavavippayutto anāsavo dhammo kusalassa āsavavippayuttassa anāsavassa dhammassa adhipatipaccayena paccayo.</span><br />
</p>
<p id="patthana4p4c99p1">
<span class="m-text m-primary">Abyākato āsavavippayutto anāsavo dhammo abyākatassa āsavavippayuttassa anāsavassa dhammassa adhipatipaccayena paccayo.</span><br />
</p>
<p id="patthana4p4c100p1">
<span class="m-text m-primary">Abyākato āsavavippayutto anāsavo dhammo kusalassa āsavavippayuttassa anāsavassa dhammassa adhipatipaccayena paccayo.</span><br />
</p>
<p id="patthana4p4c101p1">
<span class="m-text m-primary">Kusalo āsavavippayutto anāsavo dhammo abyākatassa āsavavippayuttassa anāsavassa dhammassa anantarapaccayena paccayo.</span><br />
</p>
<p id="patthana4p4c102p1">
<span class="m-text m-primary">Abyākato āsavavippayutto anāsavo dhammo abyākatassa āsavavippayuttassa anāsavassa dhammassa anantarapaccayena paccayo.  (Saṅkhittaṁ.)</span><br />
</p>
<p id="patthana4p4c103p1">
<span class="m-text m-primary">Hetuyā dve, ārammaṇe dve, adhipatiyā tīṇi, anantare dve, samanantare dve, sahajāte dve, aññamaññe dve, nissaye dve, upanissaye cattāri …pe… kamme tīṇi, vipāke ekaṁ, āhāre …pe… sampayutte dve …pe… avigate dve. (Saṅkhittaṁ.)</span><br />
</p>
<p id="patthana4p4c104p1">
<span class="m-text m-primary">(Yathā kusalattike pañhāvāraṁ, evaṁ vitthāretabbaṁ.)</span><br />
</p>
<p id="patthana4p4c105p1">
<span class="m-text m-primary">Kusalattikaāsavagocchakaṁ niṭṭhitaṁ.</span><br />
</p>
<p id="patthana4p4c106p0">
<span class="m-text m-primary">4.4.7. Kusalattika, Saññojanadukādi</span><br />
</p>
<p id="patthana4p4c106p1">
<span class="m-text m-primary">Akusalaṁ saññojanaṁ dhammaṁ paṭicca …pe… akusalaṁ ganthaṁ … oghaṁ … yogaṁ … nīvaraṇaṁ ….</span><br />
</p>
<p id="patthana4p4c107p1">
<span class="m-text m-primary">Kusalaṁ noparāmāsaṁ dhammaṁ paṭicca kusalo noparāmāso dhammo uppajjati hetupaccayā. (Āsavagocchakasadisaṁ.) Diṭṭhiṁ paṭicca diṭṭhi na uppajjati.</span><br />
</p>
<p id="patthana4p4c108p1">
<span class="m-text m-primary">Kusalattike cha gocchakaṁ niṭṭhitaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>