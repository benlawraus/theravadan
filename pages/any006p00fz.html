<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any006p00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://theravadan.org/pages/any006p00fz.html" />
  <meta property="og:description" content="Numbered Discourses 6 2. Sāraṇīyavagga 2. Warm-hearted 13. Nissāraṇīyasutta 13. Elements of Escape “Chayimā, bhikkhave, nissāraṇīyā dhātuyo. “Mendicants, there are these six elements of escape. Katamā cha? What six? Idha, bhikkhave, bhikkhu evaṁ vadeyya: Take a mendicant who says: ‘mettā hi kho me cetovimutti bhāvitā bahulīkatā yānīkatā …" />
  <meta name="twitter:description" content="Numbered Discourses 6 2. Sāraṇīyavagga 2. Warm-hearted 13. Nissāraṇīyasutta 13. Elements of Escape “Chayimā, bhikkhave, nissāraṇīyā dhātuyo. “Mendicants, there are these six elements of escape. Katamā cha? What six? Idha, bhikkhave, bhikkhu evaṁ vadeyya: Take a mendicant who says: ‘mettā hi kho me cetovimutti bhāvitā bahulīkatā yānīkatā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p><span class="m-text">Numbered Discourses 6</span></p>
<section id="saraniyavagga">
<h2><a href="#saraniyavagga">2. Sāraṇīyavagga</a></h2>
<p><span class="m-text">2. Warm-hearted</span></p>
<section id="nissaraniyasutta">
<h3><a href="#nissaraniyasutta">13. Nissāraṇīyasutta</a></h3>
<p><span class="m-text">13. Elements of Escape</span></p>
<p id="an6p13c1p1">
<span class="m-text m-primary">“Chayimā, bhikkhave, nissāraṇīyā dhātuyo.</span><br />
<span class="m-text">“Mendicants, there are these six elements of escape.</span><br />
</p>
<p id="an6p13c1p2">
<span class="m-text m-primary">Katamā cha?</span><br />
<span class="m-text">What six?</span><br />
</p>
<p id="an6p13c1p3">
<span class="m-text m-primary">Idha, bhikkhave, bhikkhu evaṁ vadeyya:</span><br />
<span class="m-text">Take a mendicant who says:</span><br />
</p>
<p id="an6p13c1p4">
<span class="m-text m-primary">‘mettā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā;</span><br />
<span class="m-text">‘I’ve developed the heart’s release by love. I’ve cultivated it, made it my vehicle and my basis, kept it up, consolidated it, and properly implemented it.</span><br />
</p>
<p id="an6p13c1p5">
<span class="m-text m-primary">atha ca pana me byāpādo cittaṁ pariyādāya tiṭṭhatī’ti.</span><br />
<span class="m-text">Yet somehow ill will still occupies my mind.’</span><br />
</p>
<p id="an6p13c1p6">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! Don’t say that. Don’t misrepresent the Buddha, for misrepresentation of the Buddha is not good. And the Buddha would not say that.</span><br />
</p>
<p id="an6p13c1p7">
<span class="m-text m-primary">Aṭṭhānametaṁ, āvuso, anavakāso yaṁ mettāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya;</span><br />
<span class="m-text">It’s impossible, reverend, it cannot happen that the heart’s release by love has been developed and properly implemented,</span><br />
</p>
<p id="an6p13c1p8">
<span class="m-text m-primary">atha ca panassa byāpādo cittaṁ pariyādāya ṭhassati, netaṁ ṭhānaṁ vijjati.</span><br />
<span class="m-text">yet somehow ill will still occupies the mind.</span><br />
</p>
<p id="an6p13c1p9">
<span class="m-text m-primary">Nissaraṇañhetaṁ, āvuso, byāpādassa yadidaṁ mettācetovimuttī’ti.</span><br />
<span class="m-text">For it is the heart’s release by love that is the escape from ill will.’</span><br />
</p>
<p id="an6p13c2p1">
<span class="m-text m-primary">Idha pana, bhikkhave, bhikkhu evaṁ vadeyya:</span><br />
<span class="m-text">Take another mendicant who says:</span><br />
</p>
<p id="an6p13c2p2">
<span class="m-text m-primary">‘karuṇā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā;</span><br />
<span class="m-text">‘I’ve developed the heart’s release by compassion. I’ve cultivated it, made it my vehicle and my basis, kept it up, consolidated it, and properly implemented it.</span><br />
</p>
<p id="an6p13c2p3">
<span class="m-text m-primary">atha ca pana me vihesā cittaṁ pariyādāya tiṭṭhatī’ti.</span><br />
<span class="m-text">Yet somehow the thought of harming still occupies my mind.’</span><br />
</p>
<p id="an6p13c2p4">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! …</span><br />
</p>
<p id="an6p13c2p5">
<span class="m-text m-primary">Aṭṭhānametaṁ, āvuso, anavakāso yaṁ karuṇāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya;</span><br />
</p>
<p id="an6p13c2p6">
<span class="m-text m-primary">atha ca panassa vihesā cittaṁ pariyādāya ṭhassati, netaṁ ṭhānaṁ vijjati.</span><br />
</p>
<p id="an6p13c2p7">
<span class="m-text m-primary">Nissaraṇañhetaṁ, āvuso, vihesāya yadidaṁ karuṇācetovimuttī’ti.</span><br />
<span class="m-text">For it is the heart’s release by compassion that is the escape from thoughts of harming.’</span><br />
</p>
<p id="an6p13c3p1">
<span class="m-text m-primary">Idha pana, bhikkhave, bhikkhu evaṁ vadeyya:</span><br />
<span class="m-text">Take another mendicant who says:</span><br />
</p>
<p id="an6p13c3p2">
<span class="m-text m-primary">‘muditā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā;</span><br />
<span class="m-text">‘I’ve developed the heart’s release by rejoicing. I’ve cultivated it, made it my vehicle and my basis, kept it up, consolidated it, and properly implemented it.</span><br />
</p>
<p id="an6p13c3p3">
<span class="m-text m-primary">atha ca pana me arati cittaṁ pariyādāya tiṭṭhatī’ti.</span><br />
<span class="m-text">Yet somehow discontent still occupies my mind.’</span><br />
</p>
<p id="an6p13c3p4">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! …</span><br />
</p>
<p id="an6p13c3p5">
<span class="m-text m-primary">Aṭṭhānametaṁ, āvuso, anavakāso yaṁ muditāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya;</span><br />
</p>
<p id="an6p13c3p6">
<span class="m-text m-primary">atha ca panassa arati cittaṁ pariyādāya ṭhassati, netaṁ ṭhānaṁ vijjati.</span><br />
</p>
<p id="an6p13c3p7">
<span class="m-text m-primary">Nissaraṇañhetaṁ, āvuso, aratiyā yadidaṁ muditācetovimuttī’ti.</span><br />
<span class="m-text">For it is the heart’s release by rejoicing that is the escape from discontent.’</span><br />
</p>
<p id="an6p13c4p1">
<span class="m-text m-primary">Idha pana, bhikkhave, bhikkhu evaṁ vadeyya:</span><br />
<span class="m-text">Take another mendicant who says:</span><br />
</p>
<p id="an6p13c4p2">
<span class="m-text m-primary">‘upekkhā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā;</span><br />
<span class="m-text">‘I’ve developed the heart’s release by equanimity. I’ve cultivated it, made it my vehicle and my basis, kept it up, consolidated it, and properly implemented it.</span><br />
</p>
<p id="an6p13c4p3">
<span class="m-text m-primary">atha ca pana me rāgo cittaṁ pariyādāya tiṭṭhatī’ti.</span><br />
<span class="m-text">Yet somehow desire still occupies my mind.’</span><br />
</p>
<p id="an6p13c4p4">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! …</span><br />
</p>
<p id="an6p13c4p5">
<span class="m-text m-primary">Aṭṭhānametaṁ, āvuso, anavakāso yaṁ upekkhāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya;</span><br />
</p>
<p id="an6p13c4p6">
<span class="m-text m-primary">atha ca panassa rāgo cittaṁ pariyādāya ṭhassati, netaṁ ṭhānaṁ vijjati.</span><br />
</p>
<p id="an6p13c4p7">
<span class="m-text m-primary">Nissaraṇañhetaṁ, āvuso, rāgassa yadidaṁ upekkhācetovimuttī’ti.</span><br />
<span class="m-text">For it is the heart’s release by equanimity that is the escape from desire.’</span><br />
</p>
<p id="an6p13c5p1">
<span class="m-text m-primary">Idha pana, bhikkhave, bhikkhu evaṁ vadeyya:</span><br />
<span class="m-text">Take another mendicant who says:</span><br />
</p>
<p id="an6p13c5p2">
<span class="m-text m-primary">‘animittā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā;</span><br />
<span class="m-text">‘I’ve developed the signless release of the heart. I’ve cultivated it, made it my vehicle and my basis, kept it up, consolidated it, and properly implemented it.</span><br />
</p>
<p id="an6p13c5p3">
<span class="m-text m-primary">atha ca pana me nimittānusāri viññāṇaṁ hotī’ti.</span><br />
<span class="m-text">Yet somehow my consciousness still follows after signs.’</span><br />
</p>
<p id="an6p13c5p4">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! …</span><br />
</p>
<p id="an6p13c5p5">
<span class="m-text m-primary">Aṭṭhānametaṁ, āvuso, anavakāso yaṁ animittāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya;</span><br />
</p>
<p id="an6p13c5p6">
<span class="m-text m-primary">atha ca panassa nimittānusāri viññāṇaṁ bhavissati, netaṁ ṭhānaṁ vijjati.</span><br />
</p>
<p id="an6p13c5p7">
<span class="m-text m-primary">Nissaraṇañhetaṁ, āvuso, sabbanimittānaṁ yadidaṁ animittācetovimuttī’ti.</span><br />
<span class="m-text">For it is the signless release of the heart that is the escape from all signs.’</span><br />
</p>
<p id="an6p13c6p1">
<span class="m-text m-primary">Idha pana bhikkhave, bhikkhu evaṁ vadeyya:</span><br />
<span class="m-text">Take another mendicant who says:</span><br />
</p>
<p id="an6p13c6p2">
<span class="m-text m-primary">‘asmīti kho me vigataṁ, ayamahamasmīti ca na samanupassāmi;</span><br />
<span class="m-text">‘I’m rid of the conceit “I am”. And I don’t regard anything as “I am this”.</span><br />
</p>
<p id="an6p13c6p3">
<span class="m-text m-primary">atha ca pana me vicikicchākathaṅkathāsallaṁ cittaṁ pariyādāya tiṭṭhatī’ti.</span><br />
<span class="m-text">Yet somehow the dart of doubt and indecision still occupies my mind.’</span><br />
</p>
<p id="an6p13c6p4">
<span class="m-text m-primary">So ‘mā hevan’tissa vacanīyo: ‘māyasmā evaṁ avaca; mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">They should be told, ‘Not so, venerable! Don’t say that. Don’t misrepresent the Buddha, for misrepresentation of the Buddha is not good. And the Buddha would not say that.</span><br />
</p>
<p id="an6p13c6p5">
<span class="m-text m-primary">Aṭṭhānametaṁ, āvuso, anavakāso yaṁ asmīti vigate ayamahamasmīti ca na samanupassato;</span><br />
<span class="m-text">It’s impossible, reverend, it cannot happen that the conceit “I am” has been done away with, and nothing is regarded as “I am this”,</span><br />
</p>
<p id="an6p13c6p6">
<span class="m-text m-primary">atha ca panassa vicikicchākathaṅkathāsallaṁ cittaṁ pariyādāya ṭhassati, netaṁ ṭhānaṁ vijjati.</span><br />
<span class="m-text">yet somehow the dart of doubt and indecision still occupies the mind.</span><br />
</p>
<p id="an6p13c6p7">
<span class="m-text m-primary">Nissaraṇañhetaṁ, āvuso, vicikicchākathaṅkathāsallassa yadidaṁ asmīti mānasamugghāto’ti.</span><br />
<span class="m-text">For it is the uprooting of the conceit “I am” that is the escape from the dart of doubt and indecision.’</span><br />
</p>
<p id="an6p13c7p1">
<span class="m-text m-primary">Imā kho, bhikkhave, cha nissāraṇīyā dhātuyo”ti.</span><br />
<span class="m-text">These are the six elements of escape.”</span><br />
</p>
<p id="an6p13c7p2">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>