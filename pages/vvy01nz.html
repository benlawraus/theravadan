<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy01nz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy01nz.html" />
  <meta property="og:description" content="Itthivimāna Mañjiṭṭhakavagga 9. Pītavimānavatthu “Pītavatthe pītadhaje, pītālaṅkārabhūsite; Pītacandanalittaṅge, pītauppalamālinī. Pītapāsādasayane, pītāsane pītabhājane; Pītachatte pītarathe, pītasse pītabījane. Kiṁ kammamakarī bhadde, pubbe mānusake bhave; Devate pucchitācikkha, kissa kammassidaṁ phalan”ti. “Kosātakī nāma latatthi bhante, Tittikā anabhicchitā; Tassā cattāri pupphāni, Thūpaṁ abhihariṁ ahaṁ. Satthu sarīramuddissa, vippasannena cetasā; Nāssa maggaṁ avekkhissa …" />
  <meta name="twitter:description" content="Itthivimāna Mañjiṭṭhakavagga 9. Pītavimānavatthu “Pītavatthe pītadhaje, pītālaṅkārabhūsite; Pītacandanalittaṅge, pītauppalamālinī. Pītapāsādasayane, pītāsane pītabhājane; Pītachatte pītarathe, pītasse pītabījane. Kiṁ kammamakarī bhadde, pubbe mānusake bhave; Devate pucchitācikkha, kissa kammassidaṁ phalan”ti. “Kosātakī nāma latatthi bhante, Tittikā anabhicchitā; Tassā cattāri pupphāni, Thūpaṁ abhihariṁ ahaṁ. Satthu sarīramuddissa, vippasannena cetasā; Nāssa maggaṁ avekkhissa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="manjitthakavagga">
<h3><a href="#manjitthakavagga">Mañjiṭṭhakavagga</a></h3>
<section id="pitavimanavatthu">
<h4><a href="#pitavimanavatthu">9. Pītavimānavatthu</a></h4>
<p id="vv47c1p1">
<span class="m-text m-primary">“Pītavatthe pītadhaje,</span><br />
</p>
<p id="vv47c1p2">
<span class="m-text m-primary">pītālaṅkārabhūsite;</span><br />
</p>
<p id="vv47c1p3">
<span class="m-text m-primary">Pītacandanalittaṅge,</span><br />
</p>
<p id="vv47c1p4">
<span class="m-text m-primary">pītauppalamālinī.</span><br />
</p>
<p id="vv47c2p1">
<span class="m-text m-primary">Pītapāsādasayane,</span><br />
</p>
<p id="vv47c2p2">
<span class="m-text m-primary">pītāsane pītabhājane;</span><br />
</p>
<p id="vv47c2p3">
<span class="m-text m-primary">Pītachatte pītarathe,</span><br />
</p>
<p id="vv47c2p4">
<span class="m-text m-primary">pītasse pītabījane.</span><br />
</p>
<p id="vv47c3p1">
<span class="m-text m-primary">Kiṁ kammamakarī bhadde,</span><br />
</p>
<p id="vv47c3p2">
<span class="m-text m-primary">pubbe mānusake bhave;</span><br />
</p>
<p id="vv47c3p3">
<span class="m-text m-primary">Devate pucchitācikkha,</span><br />
</p>
<p id="vv47c3p4">
<span class="m-text m-primary">kissa kammassidaṁ phalan”ti.</span><br />
</p>
<p id="vv47c4p1">
<span class="m-text m-primary">“Kosātakī nāma latatthi bhante,</span><br />
</p>
<p id="vv47c4p2">
<span class="m-text m-primary">Tittikā anabhicchitā;</span><br />
</p>
<p id="vv47c4p3">
<span class="m-text m-primary">Tassā cattāri pupphāni,</span><br />
</p>
<p id="vv47c4p4">
<span class="m-text m-primary">Thūpaṁ abhihariṁ ahaṁ.</span><br />
</p>
<p id="vv47c5p1">
<span class="m-text m-primary">Satthu sarīramuddissa,</span><br />
</p>
<p id="vv47c5p2">
<span class="m-text m-primary">vippasannena cetasā;</span><br />
</p>
<p id="vv47c5p3">
<span class="m-text m-primary">Nāssa maggaṁ avekkhissaṁ,</span><br />
</p>
<p id="vv47c5p4">
<span class="m-text m-primary">na taggamanasā satī.</span><br />
</p>
<p id="vv47c6p1">
<span class="m-text m-primary">Tato maṁ avadhī gāvī,</span><br />
</p>
<p id="vv47c6p2">
<span class="m-text m-primary">thūpaṁ apattamānasaṁ;</span><br />
</p>
<p id="vv47c6p3">
<span class="m-text m-primary">Tañcāhaṁ abhisañceyyaṁ,</span><br />
</p>
<p id="vv47c6p4">
<span class="m-text m-primary">bhiyyo nūna ito siyā.</span><br />
</p>
<p id="vv47c7p1">
<span class="m-text m-primary">Tena kammena devinda,</span><br />
</p>
<p id="vv47c7p2">
<span class="m-text m-primary">maghavā devakuñjara;</span><br />
</p>
<p id="vv47c7p3">
<span class="m-text m-primary">Pahāya mānusaṁ dehaṁ,</span><br />
</p>
<p id="vv47c7p4">
<span class="m-text m-primary">tava sahabyamāgatā”ti.</span><br />
</p>
<p id="vv47c8p1">
<span class="m-text m-primary">Idaṁ sutvā tidasādhipati,</span><br />
</p>
<p id="vv47c8p2">
<span class="m-text m-primary">Maghavā devakuñjaro;</span><br />
</p>
<p id="vv47c8p3">
<span class="m-text m-primary">Tāvatiṁse pasādento,</span><br />
</p>
<p id="vv47c8p4">
<span class="m-text m-primary">Mātaliṁ etadabravi.</span><br />
</p>
<p id="vv47c9p1">
<span class="m-text m-primary">“Passa mātali accheraṁ,</span><br />
</p>
<p id="vv47c9p2">
<span class="m-text m-primary">cittaṁ kammaphalaṁ idaṁ;</span><br />
</p>
<p id="vv47c9p3">
<span class="m-text m-primary">Appakampi kataṁ deyyaṁ,</span><br />
</p>
<p id="vv47c9p4">
<span class="m-text m-primary">puññaṁ hoti mahapphalaṁ.</span><br />
</p>
<p id="vv47c10p1">
<span class="m-text m-primary">Natthi citte pasannamhi,</span><br />
</p>
<p id="vv47c10p2">
<span class="m-text m-primary">appakā nāma dakkhiṇā;</span><br />
</p>
<p id="vv47c10p3">
<span class="m-text m-primary">Tathāgate vā sambuddhe,</span><br />
</p>
<p id="vv47c10p4">
<span class="m-text m-primary">atha vā tassa sāvake.</span><br />
</p>
<p id="vv47c11p1">
<span class="m-text m-primary">Ehi mātali amhepi,</span><br />
</p>
<p id="vv47c11p2">
<span class="m-text m-primary">bhiyyo bhiyyo mahemase;</span><br />
</p>
<p id="vv47c11p3">
<span class="m-text m-primary">Tathāgatassa dhātuyo,</span><br />
</p>
<p id="vv47c11p4">
<span class="m-text m-primary">sukho puññāna muccayo.</span><br />
</p>
<p id="vv47c12p1">
<span class="m-text m-primary">Tiṭṭhante nibbute cāpi,</span><br />
</p>
<p id="vv47c12p2">
<span class="m-text m-primary">same citte samaṁ phalaṁ;</span><br />
</p>
<p id="vv47c12p3">
<span class="m-text m-primary">Cetopaṇidhihetu hi,</span><br />
</p>
<p id="vv47c12p4">
<span class="m-text m-primary">sattā gacchanti suggatiṁ.</span><br />
</p>
<p id="vv47c13p1">
<span class="m-text m-primary">Bahūnaṁ vata atthāya,</span><br />
</p>
<p id="vv47c13p2">
<span class="m-text m-primary">uppajjanti tathāgatā;</span><br />
</p>
<p id="vv47c13p3">
<span class="m-text m-primary">Yattha kāraṁ karitvāna,</span><br />
</p>
<p id="vv47c13p4">
<span class="m-text m-primary">saggaṁ gacchanti dāyakā”ti.</span><br />
</p>
<p id="vv47c14p1">
<span class="m-text m-primary">Pītavimānaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>