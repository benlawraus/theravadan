<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ds &raquo; ds2 &raquo; Dhammasaṅgaṇī | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dsy002p001p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dhammasaṅgaṇī" />
  <meta name="twitter:title" content="Dhammasaṅgaṇī" />
  <meta property="og:url" content="https://www.theravadan.org/pages/dsy002p001p001z.html" />
  <meta property="og:description" content="2 Niddesa 2.1 Cittuppādakaṇḍa 2.1.1. Kāmāvacarakusala 2.1.1.1. Padabhājanī Katame dhammā kusalā? Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā …" />
  <meta name="twitter:description" content="2 Niddesa 2.1 Cittuppādakaṇḍa 2.1.1. Kāmāvacarakusala 2.1.1.1. Padabhājanī Katame dhammā kusalā? Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ds-index.html">ds</a> &raquo;
            <a href="https://www.theravadan.org/pages/ms-abhidhamma-ds-ds2-index.html">ds2</a> &raquo;
          </span>
          Dhammasaṅgaṇī
        </h1>
<!-- content -->
<section id="niddesa">
<h2><a href="#niddesa">2 Niddesa</a></h2>
<section id="cittuppadakanda">
<h3><a href="#cittuppadakanda">2.1 Cittuppādakaṇḍa</a></h3>
<section id="kamavacarakusala">
<h4><a href="#kamavacarakusala">2.1.1. Kāmāvacarakusala</a></h4>
<section id="padabhajani">
<h5><a href="#padabhajani">2.1.1.1. Padabhājanī</a></h5>
<p id="ds2p1p1c1p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c1p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye—</span><br />
</p>
<p id="ds2p1p1c2p1">
<span class="m-text m-primary">Phasso hoti, vedanā hoti, saññā hoti, cetanā hoti, cittaṁ hoti,</span><br />
</p>
<p id="ds2p1p1c3p1">
<span class="m-text m-primary">Vitakko hoti, vicāro hoti, pīti hoti, sukhaṁ hoti, cittassekaggatā hoti,</span><br />
</p>
<p id="ds2p1p1c4p1">
<span class="m-text m-primary">Saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti,</span><br />
</p>
<p id="ds2p1p1c5p1">
<span class="m-text m-primary">Sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti,</span><br />
</p>
<p id="ds2p1p1c6p1">
<span class="m-text m-primary">Saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti,</span><br />
</p>
<p id="ds2p1p1c7p1">
<span class="m-text m-primary">Alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti,</span><br />
</p>
<p id="ds2p1p1c8p1">
<span class="m-text m-primary">Hirī hoti, ottappaṁ hoti,</span><br />
</p>
<p id="ds2p1p1c9p1">
<span class="m-text m-primary">Kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti,</span><br />
</p>
<p id="ds2p1p1c10p1">
<span class="m-text m-primary">Sati hoti, sampajaññaṁ hoti,</span><br />
</p>
<p id="ds2p1p1c11p1">
<span class="m-text m-primary">Samatho hoti, vipassanā hoti,</span><br />
</p>
<p id="ds2p1p1c12p1">
<span class="m-text m-primary">Paggāho hoti, avikkhepo hoti;</span><br />
</p>
<p id="ds2p1p1c13p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c13p2">
<span class="m-text m-primary">ime dhammā kusalā.</span><br />
</p>
<p id="ds2p1p1c14p1">
<span class="m-text m-primary">Katamo tasmiṁ samaye phasso hoti?</span><br />
</p>
<p id="ds2p1p1c14p2">
<span class="m-text m-primary">Yo tasmiṁ samaye phasso phusanā samphusanā samphusitattaṁ—</span><br />
</p>
<p id="ds2p1p1c14p3">
<span class="m-text m-primary">ayaṁ tasmiṁ samaye phasso hoti.</span><br />
</p>
<p id="ds2p1p1c15p1">
<span class="m-text m-primary">Katamā tasmiṁ samaye vedanā hoti?</span><br />
</p>
<p id="ds2p1p1c15p2">
<span class="m-text m-primary">Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c15p3">
<span class="m-text m-primary">ayaṁ tasmiṁ samaye vedanā hoti.</span><br />
</p>
<p id="ds2p1p1c16p1">
<span class="m-text m-primary">Katamā tasmiṁ samaye saññā hoti?</span><br />
</p>
<p id="ds2p1p1c16p2">
<span class="m-text m-primary">Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span><br />
</p>
<p id="ds2p1p1c16p3">
<span class="m-text m-primary">ayaṁ tasmiṁ samaye saññā hoti.</span><br />
</p>
<p id="ds2p1p1c17p1">
<span class="m-text m-primary">Katamā tasmiṁ samaye cetanā hoti?</span><br />
</p>
<p id="ds2p1p1c17p2">
<span class="m-text m-primary">Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span><br />
</p>
<p id="ds2p1p1c17p3">
<span class="m-text m-primary">ayaṁ tasmiṁ samaye cetanā hoti.</span><br />
</p>
<p id="ds2p1p1c18p1">
<span class="m-text m-primary">Katamaṁ tasmiṁ samaye cittaṁ hoti?</span><br />
</p>
<p id="ds2p1p1c18p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c18p3">
<span class="m-text m-primary">idaṁ tasmiṁ samaye cittaṁ hoti.</span><br />
</p>
<p id="ds2p1p1c19p1">
<span class="m-text m-primary">Katamo tasmiṁ samaye vitakko hoti?</span><br />
</p>
<p id="ds2p1p1c19p2">
<span class="m-text m-primary">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="ds2p1p1c19p3">
<span class="m-text m-primary">ayaṁ tasmiṁ samaye vitakko hoti.</span><br />
</p>
<p id="ds2p1p1c20p1">
<span class="m-text m-primary">Katamo tasmiṁ samaye vicāro hoti?</span><br />
</p>
<p id="ds2p1p1c20p2">
<span class="m-text m-primary">Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span><br />
</p>
<p id="ds2p1p1c20p3">
<span class="m-text m-primary">ayaṁ tasmiṁ samaye vicāro hoti.</span><br />
</p>
<p id="ds2p1p1c21p1">
<span class="m-text m-primary">Katamā tasmiṁ samaye pīti hoti?</span><br />
</p>
<p id="ds2p1p1c21p2">
<span class="m-text m-primary">Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="ds2p1p1c21p3">
<span class="m-text m-primary">ayaṁ tasmiṁ samaye pīti hoti.</span><br />
</p>
<p id="ds2p1p1c22p1">
<span class="m-text m-primary">Katamaṁ tasmiṁ samaye sukhaṁ hoti?</span><br />
</p>
<p id="ds2p1p1c22p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c22p3">
<span class="m-text m-primary">idaṁ tasmiṁ samaye sukhaṁ hoti.</span><br />
</p>
<p id="ds2p1p1c23p1">
<span class="m-text m-primary">Katamā tasmiṁ samaye cittassekaggatā hoti?</span><br />
</p>
<p id="ds2p1p1c23p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c23p3">
<span class="m-text m-primary">ayaṁ tasmiṁ samaye cittassekaggatā hoti.</span><br />
</p>
<p id="ds2p1p1c24p1">
<span class="m-text m-primary">Katamaṁ tasmiṁ samaye saddhindriyaṁ hoti?</span><br />
</p>
<p id="ds2p1p1c24p2">
<span class="m-text m-primary">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p1c24p3">
<span class="m-text m-primary">idaṁ tasmiṁ samaye saddhindriyaṁ hoti.</span><br />
</p>
<p id="ds2p1p1c25p1">
<span class="m-text m-primary">Katamaṁ tasmiṁ samaye vīriyindriyaṁ hoti?</span><br />
</p>
<p id="ds2p1p1c25p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c25p3">
<span class="m-text m-primary">idaṁ tasmiṁ samaye vīriyindriyaṁ hoti.</span><br />
</p>
<p id="ds2p1p1c26p1">
<span class="m-text m-primary">Katamaṁ tasmiṁ samaye satindriyaṁ hoti?</span><br />
</p>
<p id="ds2p1p1c26p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c26p3">
<span class="m-text m-primary">idaṁ tasmiṁ samaye satindriyaṁ hoti.</span><br />
</p>
<p id="ds2p1p1c27p1">
<span class="m-text m-primary">Katamaṁ tasmiṁ samaye samādhindriyaṁ hoti?</span><br />
</p>
<p id="ds2p1p1c27p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c27p3">
<span class="m-text m-primary">idaṁ tasmiṁ samaye samādhindriyaṁ hoti.</span><br />
</p>
<p id="ds2p1p1c28p1">
<span class="m-text m-primary">Katamaṁ tasmiṁ samaye paññindriyaṁ hoti?</span><br />
</p>
<p id="ds2p1p1c28p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c28p3">
<span class="m-text m-primary">idaṁ tasmiṁ samaye paññindriyaṁ hoti.</span><br />
</p>
<p id="ds2p1p1c29p1">
<span class="m-text m-primary">Katamaṁ tasmiṁ samaye manindriyaṁ hoti?</span><br />
</p>
<p id="ds2p1p1c29p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c29p3">
<span class="m-text m-primary">idaṁ tasmiṁ samaye manindriyaṁ hoti.</span><br />
</p>
<p id="ds2p1p1c30p1">
<span class="m-text m-primary">Katamaṁ tasmiṁ samaye somanassindriyaṁ hoti?</span><br />
</p>
<p id="ds2p1p1c30p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c30p3">
<span class="m-text m-primary">idaṁ tasmiṁ samaye somanassindriyaṁ hoti.</span><br />
</p>
<p id="ds2p1p1c31p1">
<span class="m-text m-primary">Katamaṁ tasmiṁ samaye jīvitindriyaṁ hoti?</span><br />
</p>
<p id="ds2p1p1c31p2">
<span class="m-text m-primary">Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="ds2p1p1c31p3">
<span class="m-text m-primary">idaṁ tasmiṁ samaye jīvitindriyaṁ hoti.</span><br />
</p>
<p id="ds2p1p1c32p1">
<span class="m-text m-primary">Katamā tasmiṁ samaye sammādiṭṭhi hoti?</span><br />
</p>
<p id="ds2p1p1c32p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c32p3">
<span class="m-text m-primary">ayaṁ tasmiṁ samaye sammādiṭṭhi hoti.</span><br />
</p>
<p id="ds2p1p1c33p1">
<span class="m-text m-primary">Katamo tasmiṁ samaye sammāsaṅkappo hoti?</span><br />
</p>
<p id="ds2p1p1c33p2">
<span class="m-text m-primary">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="ds2p1p1c33p3">
<span class="m-text m-primary">ayaṁ tasmiṁ samaye sammāsaṅkappo hoti.</span><br />
</p>
<p id="ds2p1p1c34p1">
<span class="m-text m-primary">Katamo tasmiṁ samaye sammāvāyāmo hoti?</span><br />
</p>
<p id="ds2p1p1c34p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c34p3">
<span class="m-text m-primary">ayaṁ tasmiṁ samaye sammāvāyāmo hoti.</span><br />
</p>
<p id="ds2p1p1c35p1">
<span class="m-text m-primary">Katamā tasmiṁ samaye sammāsati hoti?</span><br />
</p>
<p id="ds2p1p1c35p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c35p3">
<span class="m-text m-primary">ayaṁ tasmiṁ samaye sammāsati hoti.</span><br />
</p>
<p id="ds2p1p1c36p1">
<span class="m-text m-primary">Katamo tasmiṁ samaye sammāsamādhi hoti?</span><br />
</p>
<p id="ds2p1p1c36p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c36p3">
<span class="m-text m-primary">ayaṁ tasmiṁ samaye sammāsamādhi hoti.</span><br />
</p>
<p id="ds2p1p1c37p1">
<span class="m-text m-primary">Katamaṁ tasmiṁ samaye saddhābalaṁ hoti?</span><br />
</p>
<p id="ds2p1p1c37p2">
<span class="m-text m-primary">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p1c37p3">
<span class="m-text m-primary">idaṁ tasmiṁ samaye saddhābalaṁ hoti.</span><br />
</p>
<p id="ds2p1p1c38p1">
<span class="m-text m-primary">Katamaṁ tasmiṁ samaye vīriyabalaṁ hoti?</span><br />
</p>
<p id="ds2p1p1c38p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c38p3">
<span class="m-text m-primary">idaṁ tasmiṁ samaye vīriyabalaṁ hoti.</span><br />
</p>
<p id="ds2p1p1c39p1">
<span class="m-text m-primary">Katamaṁ tasmiṁ samaye satibalaṁ hoti?</span><br />
</p>
<p id="ds2p1p1c39p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c39p3">
<span class="m-text m-primary">idaṁ tasmiṁ samaye satibalaṁ hoti.</span><br />
</p>
<p id="ds2p1p1c40p1">
<span class="m-text m-primary">Katamaṁ tasmiṁ samaye samādhibalaṁ hoti?</span><br />
</p>
<p id="ds2p1p1c40p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c40p3">
<span class="m-text m-primary">idaṁ tasmiṁ samaye samādhibalaṁ hoti.</span><br />
</p>
<p id="ds2p1p1c41p1">
<span class="m-text m-primary">Katamaṁ tasmiṁ samaye paññābalaṁ hoti?</span><br />
</p>
<p id="ds2p1p1c41p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c41p3">
<span class="m-text m-primary">idaṁ tasmiṁ samaye paññābalaṁ hoti.</span><br />
</p>
<p id="ds2p1p1c42p1">
<span class="m-text m-primary">Katamaṁ tasmiṁ samaye hiribalaṁ hoti?</span><br />
</p>
<p id="ds2p1p1c42p2">
<span class="m-text m-primary">Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c42p3">
<span class="m-text m-primary">idaṁ tasmiṁ samaye hiribalaṁ hoti.</span><br />
</p>
<p id="ds2p1p1c43p1">
<span class="m-text m-primary">Katamaṁ tasmiṁ samaye ottappabalaṁ hoti?</span><br />
</p>
<p id="ds2p1p1c43p2">
<span class="m-text m-primary">Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c43p3">
<span class="m-text m-primary">idaṁ tasmiṁ samaye ottappabalaṁ hoti.</span><br />
</p>
<p id="ds2p1p1c44p1">
<span class="m-text m-primary">Katamo tasmiṁ samaye alobho hoti?</span><br />
</p>
<p id="ds2p1p1c44p2">
<span class="m-text m-primary">Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span><br />
</p>
<p id="ds2p1p1c44p3">
<span class="m-text m-primary">ayaṁ tasmiṁ samaye alobho hoti.</span><br />
</p>
<p id="ds2p1p1c45p1">
<span class="m-text m-primary">Katamo tasmiṁ samaye adoso hoti?</span><br />
</p>
<p id="ds2p1p1c45p2">
<span class="m-text m-primary">Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span><br />
</p>
<p id="ds2p1p1c45p3">
<span class="m-text m-primary">ayaṁ tasmiṁ samaye adoso hoti.</span><br />
</p>
<p id="ds2p1p1c46p1">
<span class="m-text m-primary">Katamo tasmiṁ samaye amoho hoti?</span><br />
</p>
<p id="ds2p1p1c46p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi amoho kusalamūlaṁ—</span><br />
</p>
<p id="ds2p1p1c46p3">
<span class="m-text m-primary">ayaṁ tasmiṁ samaye amoho hoti.</span><br />
</p>
<p id="ds2p1p1c47p1">
<span class="m-text m-primary">Katamā tasmiṁ samaye anabhijjhā hoti?</span><br />
</p>
<p id="ds2p1p1c47p2">
<span class="m-text m-primary">Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span><br />
</p>
<p id="ds2p1p1c47p3">
<span class="m-text m-primary">ayaṁ tasmiṁ samaye anabhijjhā hoti.</span><br />
</p>
<p id="ds2p1p1c48p1">
<span class="m-text m-primary">Katamo tasmiṁ samaye abyāpādo hoti?</span><br />
</p>
<p id="ds2p1p1c48p2">
<span class="m-text m-primary">Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span><br />
</p>
<p id="ds2p1p1c48p3">
<span class="m-text m-primary">ayaṁ tasmiṁ samaye abyāpādo hoti.</span><br />
</p>
<p id="ds2p1p1c49p1">
<span class="m-text m-primary">Katamā tasmiṁ samaye sammādiṭṭhi hoti?</span><br />
</p>
<p id="ds2p1p1c49p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c49p3">
<span class="m-text m-primary">ayaṁ tasmiṁ samaye sammādiṭṭhi hoti.</span><br />
</p>
<p id="ds2p1p1c50p1">
<span class="m-text m-primary">Katamā tasmiṁ samaye hirī hoti?</span><br />
</p>
<p id="ds2p1p1c50p2">
<span class="m-text m-primary">Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c50p3">
<span class="m-text m-primary">ayaṁ tasmiṁ samaye hirī hoti.</span><br />
</p>
<p id="ds2p1p1c51p1">
<span class="m-text m-primary">Katamaṁ tasmiṁ samaye ottappaṁ hoti?</span><br />
</p>
<p id="ds2p1p1c51p2">
<span class="m-text m-primary">Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c51p3">
<span class="m-text m-primary">idaṁ tasmiṁ samaye ottappaṁ hoti.</span><br />
</p>
<p id="ds2p1p1c52p1">
<span class="m-text m-primary">Katamā tasmiṁ samaye kāyapassaddhi hoti?</span><br />
</p>
<p id="ds2p1p1c52p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṁ—</span><br />
</p>
<p id="ds2p1p1c52p3">
<span class="m-text m-primary">ayaṁ tasmiṁ samaye kāyapassaddhi hoti.</span><br />
</p>
<p id="ds2p1p1c53p1">
<span class="m-text m-primary">Katamā tasmiṁ samaye cittapassaddhi hoti?</span><br />
</p>
<p id="ds2p1p1c53p2">
<span class="m-text m-primary">Yā tasmiṁ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṁ—</span><br />
</p>
<p id="ds2p1p1c53p3">
<span class="m-text m-primary">ayaṁ tasmiṁ samaye cittapassaddhi hoti.</span><br />
</p>
<p id="ds2p1p1c54p1">
<span class="m-text m-primary">Katamā tasmiṁ samaye kāyalahutā hoti?</span><br />
</p>
<p id="ds2p1p1c54p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—</span><br />
</p>
<p id="ds2p1p1c54p3">
<span class="m-text m-primary">ayaṁ tasmiṁ samaye kāyalahutā hoti.</span><br />
</p>
<p id="ds2p1p1c55p1">
<span class="m-text m-primary">Katamā tasmiṁ samaye cittalahutā hoti?</span><br />
</p>
<p id="ds2p1p1c55p2">
<span class="m-text m-primary">Yā tasmiṁ samaye viññāṇakkhandhassa lahutā lahupariṇāmatā adandhanatā avitthanatā—</span><br />
</p>
<p id="ds2p1p1c55p3">
<span class="m-text m-primary">ayaṁ tasmiṁ samaye cittalahutā hoti.</span><br />
</p>
<p id="ds2p1p1c56p1">
<span class="m-text m-primary">Katamā tasmiṁ samaye kāyamudutā hoti?</span><br />
</p>
<p id="ds2p1p1c56p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—</span><br />
</p>
<p id="ds2p1p1c56p3">
<span class="m-text m-primary">ayaṁ tasmiṁ samaye kāyamudutā hoti.</span><br />
</p>
<p id="ds2p1p1c57p1">
<span class="m-text m-primary">Katamā tasmiṁ samaye cittamudutā hoti?</span><br />
</p>
<p id="ds2p1p1c57p2">
<span class="m-text m-primary">Yā tasmiṁ samaye viññāṇakkhandhassa mudutā maddavatā akakkhaḷatā akathinatā—</span><br />
</p>
<p id="ds2p1p1c57p3">
<span class="m-text m-primary">ayaṁ tasmiṁ samaye cittamudutā hoti.</span><br />
</p>
<p id="ds2p1p1c58p1">
<span class="m-text m-primary">Katamā tasmiṁ samaye kāyakammaññatā hoti?</span><br />
</p>
<p id="ds2p1p1c58p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa kammaññatā kammaññattaṁ kammaññabhāvo—</span><br />
</p>
<p id="ds2p1p1c58p3">
<span class="m-text m-primary">ayaṁ tasmiṁ samaye kāyakammaññatā hoti.</span><br />
</p>
<p id="ds2p1p1c59p1">
<span class="m-text m-primary">Katamā tasmiṁ samaye cittakammaññatā hoti?</span><br />
</p>
<p id="ds2p1p1c59p2">
<span class="m-text m-primary">Yā tasmiṁ samaye viññāṇakkhandhassa kammaññatā kammaññattaṁ kammaññabhāvo—</span><br />
</p>
<p id="ds2p1p1c59p3">
<span class="m-text m-primary">ayaṁ tasmiṁ samaye cittakammaññatā hoti.</span><br />
</p>
<p id="ds2p1p1c60p1">
<span class="m-text m-primary">Katamā tasmiṁ samaye kāyapāguññatā hoti?</span><br />
</p>
<p id="ds2p1p1c60p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa paguṇatā paguṇattaṁ paguṇabhāvo—</span><br />
</p>
<p id="ds2p1p1c60p3">
<span class="m-text m-primary">ayaṁ tasmiṁ samaye kāyapāguññatā hoti.</span><br />
</p>
<p id="ds2p1p1c61p1">
<span class="m-text m-primary">Katamā tasmiṁ samaye cittapāguññatā hoti?</span><br />
</p>
<p id="ds2p1p1c61p2">
<span class="m-text m-primary">Yā tasmiṁ samaye viññāṇakkhandhassa paguṇatā paguṇattaṁ paguṇabhāvo—</span><br />
</p>
<p id="ds2p1p1c61p3">
<span class="m-text m-primary">ayaṁ tasmiṁ samaye cittapāguññatā hoti.</span><br />
</p>
<p id="ds2p1p1c62p1">
<span class="m-text m-primary">Katamā tasmiṁ samaye kāyujukatā hoti?</span><br />
</p>
<p id="ds2p1p1c62p2">
<span class="m-text m-primary">Yā tasmiṁ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—</span><br />
</p>
<p id="ds2p1p1c62p3">
<span class="m-text m-primary">ayaṁ tasmiṁ samaye kāyujukatā hoti.</span><br />
</p>
<p id="ds2p1p1c63p1">
<span class="m-text m-primary">Katamā tasmiṁ samaye cittujukatā hoti?</span><br />
</p>
<p id="ds2p1p1c63p2">
<span class="m-text m-primary">Yā tasmiṁ samaye viññāṇakkhandhassa ujutā ujukatā ajimhatā avaṅkatā akuṭilatā—</span><br />
</p>
<p id="ds2p1p1c63p3">
<span class="m-text m-primary">ayaṁ tasmiṁ samaye cittujukatā hoti.</span><br />
</p>
<p id="ds2p1p1c64p1">
<span class="m-text m-primary">Katamā tasmiṁ samaye sati hoti?</span><br />
</p>
<p id="ds2p1p1c64p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c64p3">
<span class="m-text m-primary">ayaṁ tasmiṁ samaye sati hoti.</span><br />
</p>
<p id="ds2p1p1c65p1">
<span class="m-text m-primary">Katamaṁ tasmiṁ samaye sampajaññaṁ hoti?</span><br />
</p>
<p id="ds2p1p1c65p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c65p3">
<span class="m-text m-primary">idaṁ tasmiṁ samaye sampajaññaṁ hoti.</span><br />
</p>
<p id="ds2p1p1c66p1">
<span class="m-text m-primary">Katamo tasmiṁ samaye samatho hoti?</span><br />
</p>
<p id="ds2p1p1c66p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c66p3">
<span class="m-text m-primary">ayaṁ tasmiṁ samaye samatho hoti.</span><br />
</p>
<p id="ds2p1p1c67p1">
<span class="m-text m-primary">Katamā tasmiṁ samaye vipassanā hoti?</span><br />
</p>
<p id="ds2p1p1c67p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c67p3">
<span class="m-text m-primary">ayaṁ tasmiṁ samaye vipassanā hoti.</span><br />
</p>
<p id="ds2p1p1c68p1">
<span class="m-text m-primary">Katamo tasmiṁ samaye paggāho hoti?</span><br />
</p>
<p id="ds2p1p1c68p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c68p3">
<span class="m-text m-primary">ayaṁ tasmiṁ samaye paggāho hoti.</span><br />
</p>
<p id="ds2p1p1c69p1">
<span class="m-text m-primary">Katamo tasmiṁ samaye avikkhepo hoti?</span><br />
</p>
<p id="ds2p1p1c69p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c69p3">
<span class="m-text m-primary">ayaṁ tasmiṁ samaye avikkhepo hoti.</span><br />
</p>
<p id="ds2p1p1c70p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c70p2">
<span class="m-text m-primary">ime dhammā kusalā.</span><br />
</p>
<p id="ds2p1p1c70p3">
<span class="m-text m-primary">Padabhājanīyaṁ niṭṭhitaṁ.</span><br />
</p>
<p id="ds2p1p1c70p4">
<span class="m-text m-primary">Paṭhamabhāṇavāro.</span><br />
</p>
<p id="ds2p1p1c71p0">
<span class="m-text m-primary">2.1.1.2. Koṭṭhāsavāra</span><br />
</p>
<p id="ds2p1p1c71p1">
<span class="m-text m-primary">Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, pañcaṅgikaṁ jhānaṁ hoti, pañcaṅgiko maggo hoti, satta balāni honti, tayo hetū honti, eko phasso hoti, ekā vedanā hoti, ekā saññā hoti, ekā cetanā hoti, ekaṁ cittaṁ hoti, eko vedanākkhandho hoti, eko saññākkhandho hoti, eko saṅkhārakkhandho hoti, eko viññāṇakkhandho hoti, ekaṁ manāyatanaṁ hoti, ekaṁ manindriyaṁ hoti, ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti;</span><br />
</p>
<p id="ds2p1p1c71p2">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c71p3">
<span class="m-text m-primary">ime dhammā kusalā.</span><br />
</p>
<p id="ds2p1p1c72p1">
<span class="m-text m-primary">Katame tasmiṁ samaye cattāro khandhā honti?</span><br />
</p>
<p id="ds2p1p1c72p2">
<span class="m-text m-primary">Vedanākkhandho, saññākkhandho, saṅkhārakkhandho, viññāṇakkhandho.</span><br />
</p>
<p id="ds2p1p1c73p1">
<span class="m-text m-primary">Katamo tasmiṁ samaye vedanākkhandho hoti?</span><br />
</p>
<p id="ds2p1p1c73p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c73p3">
<span class="m-text m-primary">ayaṁ tasmiṁ samaye vedanākkhandho hoti.</span><br />
</p>
<p id="ds2p1p1c74p1">
<span class="m-text m-primary">Katamo tasmiṁ samaye saññākkhandho hoti?</span><br />
</p>
<p id="ds2p1p1c74p2">
<span class="m-text m-primary">Yā tasmiṁ samaye saññā sañjānanā sañjānitattaṁ—</span><br />
</p>
<p id="ds2p1p1c74p3">
<span class="m-text m-primary">ayaṁ tasmiṁ samaye saññākkhandho hoti.</span><br />
</p>
<p id="ds2p1p1c75p1">
<span class="m-text m-primary">Katamo tasmiṁ samaye saṅkhārakkhandho hoti?</span><br />
</p>
<p id="ds2p1p1c75p2">
<span class="m-text m-primary">Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;</span><br />
</p>
<p id="ds2p1p1c75p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p1c75p4">
<span class="m-text m-primary">ayaṁ tasmiṁ samaye saṅkhārakkhandho hoti.</span><br />
</p>
<p id="ds2p1p1c76p1">
<span class="m-text m-primary">Katamo tasmiṁ samaye viññāṇakkhandho hoti?</span><br />
</p>
<p id="ds2p1p1c76p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c76p3">
<span class="m-text m-primary">ayaṁ tasmiṁ samaye viññāṇakkhandho hoti.</span><br />
</p>
<p id="ds2p1p1c76p4">
<span class="m-text m-primary">Ime tasmiṁ samaye cattāro khandhā honti.</span><br />
</p>
<p id="ds2p1p1c77p1">
<span class="m-text m-primary">Katamāni tasmiṁ samaye dvāyatanāni honti?</span><br />
</p>
<p id="ds2p1p1c77p2">
<span class="m-text m-primary">Manāyatanaṁ dhammāyatanaṁ.</span><br />
</p>
<p id="ds2p1p1c78p1">
<span class="m-text m-primary">Katamaṁ tasmiṁ samaye manāyatanaṁ hoti?</span><br />
</p>
<p id="ds2p1p1c78p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c78p3">
<span class="m-text m-primary">idaṁ tasmiṁ samaye manāyatanaṁ hoti.</span><br />
</p>
<p id="ds2p1p1c79p1">
<span class="m-text m-primary">Katamaṁ tasmiṁ samaye dhammāyatanaṁ hoti?</span><br />
</p>
<p id="ds2p1p1c79p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c79p3">
<span class="m-text m-primary">idaṁ tasmiṁ samaye dhammāyatanaṁ hoti.</span><br />
</p>
<p id="ds2p1p1c79p4">
<span class="m-text m-primary">Imāni tasmiṁ samaye dvāyatanāni honti.</span><br />
</p>
<p id="ds2p1p1c80p1">
<span class="m-text m-primary">Katamā tasmiṁ samaye dve dhātuyo honti?</span><br />
</p>
<p id="ds2p1p1c80p2">
<span class="m-text m-primary">Manoviññāṇadhātu, dhammadhātu.</span><br />
</p>
<p id="ds2p1p1c81p1">
<span class="m-text m-primary">Katamā tasmiṁ samaye manoviññāṇadhātu hoti?</span><br />
</p>
<p id="ds2p1p1c81p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c81p3">
<span class="m-text m-primary">ayaṁ tasmiṁ samaye manoviññāṇadhātu hoti.</span><br />
</p>
<p id="ds2p1p1c82p1">
<span class="m-text m-primary">Katamā tasmiṁ samaye dhammadhātu hoti?</span><br />
</p>
<p id="ds2p1p1c82p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c82p3">
<span class="m-text m-primary">ayaṁ tasmiṁ samaye dhammadhātu hoti.</span><br />
</p>
<p id="ds2p1p1c82p4">
<span class="m-text m-primary">Imā tasmiṁ samaye dve dhātuyo honti.</span><br />
</p>
<p id="ds2p1p1c83p1">
<span class="m-text m-primary">Katame tasmiṁ samaye tayo āhārā honti?</span><br />
</p>
<p id="ds2p1p1c83p2">
<span class="m-text m-primary">Phassāhāro, manosañcetanāhāro, viññāṇāhāro.</span><br />
</p>
<p id="ds2p1p1c84p1">
<span class="m-text m-primary">Katamo tasmiṁ samaye phassāhāro hoti?</span><br />
</p>
<p id="ds2p1p1c84p2">
<span class="m-text m-primary">Yo tasmiṁ samaye phasso phusanā samphusanā samphusitattaṁ—</span><br />
</p>
<p id="ds2p1p1c84p3">
<span class="m-text m-primary">ayaṁ tasmiṁ samaye phassāhāro hoti.</span><br />
</p>
<p id="ds2p1p1c85p1">
<span class="m-text m-primary">Katamo tasmiṁ samaye manosañcetanāhāro hoti?</span><br />
</p>
<p id="ds2p1p1c85p2">
<span class="m-text m-primary">Yā tasmiṁ samaye cetanā sañcetanā cetayitattaṁ—</span><br />
</p>
<p id="ds2p1p1c85p3">
<span class="m-text m-primary">ayaṁ tasmiṁ samaye manosañcetanāhāro hoti.</span><br />
</p>
<p id="ds2p1p1c86p1">
<span class="m-text m-primary">Katamo tasmiṁ samaye viññāṇāhāro hoti?</span><br />
</p>
<p id="ds2p1p1c86p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c86p3">
<span class="m-text m-primary">ayaṁ tasmiṁ samaye viññāṇāhāro hoti.</span><br />
</p>
<p id="ds2p1p1c86p4">
<span class="m-text m-primary">Ime tasmiṁ samaye tayo āhārā honti.</span><br />
</p>
<p id="ds2p1p1c87p1">
<span class="m-text m-primary">Katamāni tasmiṁ samaye aṭṭhindriyāni honti?</span><br />
</p>
<p id="ds2p1p1c87p2">
<span class="m-text m-primary">Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ.</span><br />
</p>
<p id="ds2p1p1c88p1">
<span class="m-text m-primary">Katamaṁ tasmiṁ samaye saddhindriyaṁ hoti?</span><br />
</p>
<p id="ds2p1p1c88p2">
<span class="m-text m-primary">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p1c88p3">
<span class="m-text m-primary">idaṁ tasmiṁ samaye saddhindriyaṁ hoti.</span><br />
</p>
<p id="ds2p1p1c89p1">
<span class="m-text m-primary">Katamaṁ tasmiṁ samaye vīriyindriyaṁ hoti?</span><br />
</p>
<p id="ds2p1p1c89p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c89p3">
<span class="m-text m-primary">idaṁ tasmiṁ samaye vīriyindriyaṁ hoti.</span><br />
</p>
<p id="ds2p1p1c90p1">
<span class="m-text m-primary">Katamaṁ tasmiṁ samaye satindriyaṁ hoti?</span><br />
</p>
<p id="ds2p1p1c90p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c90p3">
<span class="m-text m-primary">idaṁ tasmiṁ samaye satindriyaṁ hoti.</span><br />
</p>
<p id="ds2p1p1c91p1">
<span class="m-text m-primary">Katamaṁ tasmiṁ samaye samādhindriyaṁ hoti?</span><br />
</p>
<p id="ds2p1p1c91p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c91p3">
<span class="m-text m-primary">idaṁ tasmiṁ samaye samādhindriyaṁ hoti.</span><br />
</p>
<p id="ds2p1p1c92p1">
<span class="m-text m-primary">Katamaṁ tasmiṁ samaye paññindriyaṁ hoti?</span><br />
</p>
<p id="ds2p1p1c92p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c92p3">
<span class="m-text m-primary">idaṁ tasmiṁ samaye paññindriyaṁ hoti.</span><br />
</p>
<p id="ds2p1p1c93p1">
<span class="m-text m-primary">Katamaṁ tasmiṁ samaye manindriyaṁ hoti?</span><br />
</p>
<p id="ds2p1p1c93p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c93p3">
<span class="m-text m-primary">idaṁ tasmiṁ samaye manindriyaṁ hoti.</span><br />
</p>
<p id="ds2p1p1c94p1">
<span class="m-text m-primary">Katamaṁ tasmiṁ samaye somanassindriyaṁ hoti?</span><br />
</p>
<p id="ds2p1p1c94p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c94p3">
<span class="m-text m-primary">idaṁ tasmiṁ samaye somanassindriyaṁ hoti.</span><br />
</p>
<p id="ds2p1p1c95p1">
<span class="m-text m-primary">Katamaṁ tasmiṁ samaye jīvitindriyaṁ hoti?</span><br />
</p>
<p id="ds2p1p1c95p2">
<span class="m-text m-primary">Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="ds2p1p1c95p3">
<span class="m-text m-primary">idaṁ tasmiṁ samaye jīvitindriyaṁ hoti.</span><br />
</p>
<p id="ds2p1p1c95p4">
<span class="m-text m-primary">Imāni tasmiṁ samaye aṭṭhindriyāni honti.</span><br />
</p>
<p id="ds2p1p1c96p1">
<span class="m-text m-primary">Katamaṁ tasmiṁ samaye pañcaṅgikaṁ jhānaṁ hoti?</span><br />
</p>
<p id="ds2p1p1c96p2">
<span class="m-text m-primary">Vitakko, vicāro, pīti, sukhaṁ, cittassekaggatā.</span><br />
</p>
<p id="ds2p1p1c97p1">
<span class="m-text m-primary">Katamo tasmiṁ samaye vitakko hoti?</span><br />
</p>
<p id="ds2p1p1c97p2">
<span class="m-text m-primary">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="ds2p1p1c97p3">
<span class="m-text m-primary">ayaṁ tasmiṁ samaye vitakko hoti.</span><br />
</p>
<p id="ds2p1p1c98p1">
<span class="m-text m-primary">Katamo tasmiṁ samaye vicāro hoti?</span><br />
</p>
<p id="ds2p1p1c98p2">
<span class="m-text m-primary">Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span><br />
</p>
<p id="ds2p1p1c98p3">
<span class="m-text m-primary">ayaṁ tasmiṁ samaye vicāro hoti.</span><br />
</p>
<p id="ds2p1p1c99p1">
<span class="m-text m-primary">Katamā tasmiṁ samaye pīti hoti?</span><br />
</p>
<p id="ds2p1p1c99p2">
<span class="m-text m-primary">Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span><br />
</p>
<p id="ds2p1p1c99p3">
<span class="m-text m-primary">ayaṁ tasmiṁ samaye pīti hoti.</span><br />
</p>
<p id="ds2p1p1c100p1">
<span class="m-text m-primary">Katamaṁ tasmiṁ samaye sukhaṁ hoti?</span><br />
</p>
<p id="ds2p1p1c100p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c100p3">
<span class="m-text m-primary">idaṁ tasmiṁ samaye sukhaṁ hoti.</span><br />
</p>
<p id="ds2p1p1c101p1">
<span class="m-text m-primary">Katamā tasmiṁ samaye cittassekaggatā hoti?</span><br />
</p>
<p id="ds2p1p1c101p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c101p3">
<span class="m-text m-primary">ayaṁ tasmiṁ samaye cittassekaggatā hoti.</span><br />
</p>
<p id="ds2p1p1c101p4">
<span class="m-text m-primary">Idaṁ tasmiṁ samaye pañcaṅgikaṁ jhānaṁ hoti.</span><br />
</p>
<p id="ds2p1p1c102p1">
<span class="m-text m-primary">Katamo tasmiṁ samaye pañcaṅgiko maggo hoti?</span><br />
</p>
<p id="ds2p1p1c102p2">
<span class="m-text m-primary">Sammādiṭṭhi, sammāsaṅkappo, sammāvāyāmo, sammāsati, sammāsamādhi.</span><br />
</p>
<p id="ds2p1p1c103p1">
<span class="m-text m-primary">Katamā tasmiṁ samaye sammādiṭṭhi hoti?</span><br />
</p>
<p id="ds2p1p1c103p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c103p3">
<span class="m-text m-primary">ayaṁ tasmiṁ samaye sammādiṭṭhi hoti.</span><br />
</p>
<p id="ds2p1p1c104p1">
<span class="m-text m-primary">Katamo tasmiṁ samaye sammāsaṅkappo hoti?</span><br />
</p>
<p id="ds2p1p1c104p2">
<span class="m-text m-primary">Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="ds2p1p1c104p3">
<span class="m-text m-primary">ayaṁ tasmiṁ samaye sammāsaṅkappo hoti.</span><br />
</p>
<p id="ds2p1p1c105p1">
<span class="m-text m-primary">Katamo tasmiṁ samaye sammāvāyāmo hoti?</span><br />
</p>
<p id="ds2p1p1c105p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c105p3">
<span class="m-text m-primary">ayaṁ tasmiṁ samaye sammāvāyāmo hoti.</span><br />
</p>
<p id="ds2p1p1c106p1">
<span class="m-text m-primary">Katamā tasmiṁ samaye sammāsati hoti?</span><br />
</p>
<p id="ds2p1p1c106p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c106p3">
<span class="m-text m-primary">ayaṁ tasmiṁ samaye sammāsati hoti.</span><br />
</p>
<p id="ds2p1p1c107p1">
<span class="m-text m-primary">Katamo tasmiṁ samaye sammāsamādhi hoti?</span><br />
</p>
<p id="ds2p1p1c107p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c107p3">
<span class="m-text m-primary">ayaṁ tasmiṁ samaye sammāsamādhi hoti.</span><br />
</p>
<p id="ds2p1p1c107p4">
<span class="m-text m-primary">Ayaṁ tasmiṁ samaye pañcaṅgiko maggo hoti.</span><br />
</p>
<p id="ds2p1p1c108p1">
<span class="m-text m-primary">Katamāni tasmiṁ samaye satta balāni honti?</span><br />
</p>
<p id="ds2p1p1c108p2">
<span class="m-text m-primary">Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ.</span><br />
</p>
<p id="ds2p1p1c109p1">
<span class="m-text m-primary">Katamaṁ tasmiṁ samaye saddhābalaṁ hoti?</span><br />
</p>
<p id="ds2p1p1c109p2">
<span class="m-text m-primary">Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="ds2p1p1c109p3">
<span class="m-text m-primary">idaṁ tasmiṁ samaye saddhābalaṁ hoti.</span><br />
</p>
<p id="ds2p1p1c110p1">
<span class="m-text m-primary">Katamaṁ tasmiṁ samaye vīriyabalaṁ hoti?</span><br />
</p>
<p id="ds2p1p1c110p2">
<span class="m-text m-primary">Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span><br />
</p>
<p id="ds2p1p1c110p3">
<span class="m-text m-primary">idaṁ tasmiṁ samaye vīriyabalaṁ hoti.</span><br />
</p>
<p id="ds2p1p1c111p1">
<span class="m-text m-primary">Katamaṁ tasmiṁ samaye satibalaṁ hoti?</span><br />
</p>
<p id="ds2p1p1c111p2">
<span class="m-text m-primary">Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p1p1c111p3">
<span class="m-text m-primary">idaṁ tasmiṁ samaye satibalaṁ hoti.</span><br />
</p>
<p id="ds2p1p1c112p1">
<span class="m-text m-primary">Katamaṁ tasmiṁ samaye samādhibalaṁ hoti?</span><br />
</p>
<p id="ds2p1p1c112p2">
<span class="m-text m-primary">Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="ds2p1p1c112p3">
<span class="m-text m-primary">idaṁ tasmiṁ samaye samādhibalaṁ hoti.</span><br />
</p>
<p id="ds2p1p1c113p1">
<span class="m-text m-primary">Katamaṁ tasmiṁ samaye paññābalaṁ hoti?</span><br />
</p>
<p id="ds2p1p1c113p2">
<span class="m-text m-primary">Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ds2p1p1c113p3">
<span class="m-text m-primary">idaṁ tasmiṁ samaye paññābalaṁ hoti.</span><br />
</p>
<p id="ds2p1p1c114p1">
<span class="m-text m-primary">Katamaṁ tasmiṁ samaye hiribalaṁ hoti?</span><br />
</p>
<p id="ds2p1p1c114p2">
<span class="m-text m-primary">Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c114p3">
<span class="m-text m-primary">idaṁ tasmiṁ samaye hiribalaṁ hoti.</span><br />
</p>
<p id="ds2p1p1c115p1">
<span class="m-text m-primary">Katamaṁ tasmiṁ samaye ottappabalaṁ hoti?</span><br />
</p>
<p id="ds2p1p1c115p2">
<span class="m-text m-primary">Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p1p1c115p3">
<span class="m-text m-primary">idaṁ tasmiṁ samaye ottappabalaṁ hoti.</span><br />
</p>
<p id="ds2p1p1c115p4">
<span class="m-text m-primary">Imāni tasmiṁ samaye satta balāni honti.</span><br />
</p>
<p id="ds2p1p1c116p1">
<span class="m-text m-primary">Katame tasmiṁ samaye tayo hetū honti?</span><br />
</p>
<p id="ds2p1p1c116p2">
<span class="m-text m-primary">Alobho, adoso, amoho.</span><br />
</p>
<p id="ds2p1p1c117p1">
<span class="m-text m-primary">Katamo tasmiṁ samaye alobho hoti?</span><br />
</p>
<p id="ds2p1p1c117p2">
<span class="m-text m-primary">Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span><br />
</p>
<p id="ds2p1p1c117p3">
<span class="m-text m-primary">ayaṁ tasmiṁ samaye alobho hoti.</span><br />
</p>
<p id="ds2p1p1c118p1">
<span class="m-text m-primary">Katamo tasmiṁ samaye adoso hoti?</span><br />
</p>
<p id="ds2p1p1c118p2">
<span class="m-text m-primary">Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span><br />
</p>
<p id="ds2p1p1c118p3">
<span class="m-text m-primary">ayaṁ tasmiṁ samaye adoso hoti.</span><br />
</p>
<p id="ds2p1p1c119p1">
<span class="m-text m-primary">Katamo tasmiṁ samaye amoho hoti?</span><br />
</p>
<p id="ds2p1p1c119p2">
<span class="m-text m-primary">Yā tasmiṁ samaye paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p1p1c119p3">
<span class="m-text m-primary">ayaṁ tasmiṁ samaye amoho hoti.</span><br />
</p>
<p id="ds2p1p1c119p4">
<span class="m-text m-primary">Ime tasmiṁ samaye tayo hetū honti.</span><br />
</p>
<p id="ds2p1p1c120p1">
<span class="m-text m-primary">Katamo tasmiṁ samaye eko phasso hoti?</span><br />
</p>
<p id="ds2p1p1c120p2">
<span class="m-text m-primary">Yo tasmiṁ samaye phasso phusanā samphusanā samphusitattaṁ—</span><br />
</p>
<p id="ds2p1p1c120p3">
<span class="m-text m-primary">ayaṁ tasmiṁ samaye eko phasso hoti.</span><br />
</p>
<p id="ds2p1p1c121p1">
<span class="m-text m-primary">Katamā tasmiṁ samaye ekā vedanā hoti?</span><br />
</p>
<p id="ds2p1p1c121p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c121p3">
<span class="m-text m-primary">ayaṁ tasmiṁ samaye ekā vedanā hoti.</span><br />
</p>
<p id="ds2p1p1c122p1">
<span class="m-text m-primary">Katamā tasmiṁ samaye ekā saññā hoti?</span><br />
</p>
<p id="ds2p1p1c122p2">
<span class="m-text m-primary">Yā tasmiṁ samaye saññā sañjānanā sañjānitattaṁ—</span><br />
</p>
<p id="ds2p1p1c122p3">
<span class="m-text m-primary">ayaṁ tasmiṁ samaye ekā saññā hoti.</span><br />
</p>
<p id="ds2p1p1c123p1">
<span class="m-text m-primary">Katamā tasmiṁ samaye ekā cetanā hoti?</span><br />
</p>
<p id="ds2p1p1c123p2">
<span class="m-text m-primary">Yā tasmiṁ samaye cetanā sañcetanā cetayitattaṁ—</span><br />
</p>
<p id="ds2p1p1c123p3">
<span class="m-text m-primary">ayaṁ tasmiṁ samaye ekā cetanā hoti.</span><br />
</p>
<p id="ds2p1p1c124p1">
<span class="m-text m-primary">Katamaṁ tasmiṁ samaye ekaṁ cittaṁ hoti?</span><br />
</p>
<p id="ds2p1p1c124p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c124p3">
<span class="m-text m-primary">idaṁ tasmiṁ samaye ekaṁ cittaṁ hoti.</span><br />
</p>
<p id="ds2p1p1c125p1">
<span class="m-text m-primary">Katamo tasmiṁ samaye eko vedanākkhandho hoti?</span><br />
</p>
<p id="ds2p1p1c125p2">
<span class="m-text m-primary">Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="ds2p1p1c125p3">
<span class="m-text m-primary">ayaṁ tasmiṁ samaye eko vedanākkhandho hoti.</span><br />
</p>
<p id="ds2p1p1c126p1">
<span class="m-text m-primary">Katamo tasmiṁ samaye eko saññākkhandho hoti?</span><br />
</p>
<p id="ds2p1p1c126p2">
<span class="m-text m-primary">Yā tasmiṁ samaye saññā sañjānanā sañjānitattaṁ—</span><br />
</p>
<p id="ds2p1p1c126p3">
<span class="m-text m-primary">ayaṁ tasmiṁ samaye eko saññākkhandho hoti.</span><br />
</p>
<p id="ds2p1p1c127p1">
<span class="m-text m-primary">Katamo tasmiṁ samaye eko saṅkhārakkhandho hoti?</span><br />
</p>
<p id="ds2p1p1c127p2">
<span class="m-text m-primary">Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo;</span><br />
</p>
<p id="ds2p1p1c127p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p1c127p4">
<span class="m-text m-primary">ayaṁ tasmiṁ samaye eko saṅkhārakkhandho hoti.</span><br />
</p>
<p id="ds2p1p1c128p1">
<span class="m-text m-primary">Katamo tasmiṁ samaye eko viññāṇakkhandho hoti?</span><br />
</p>
<p id="ds2p1p1c128p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c128p3">
<span class="m-text m-primary">ayaṁ tasmiṁ samaye eko viññāṇakkhandho hoti.</span><br />
</p>
<p id="ds2p1p1c129p1">
<span class="m-text m-primary">Katamaṁ tasmiṁ samaye ekaṁ manāyatanaṁ hoti?</span><br />
</p>
<p id="ds2p1p1c129p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c129p3">
<span class="m-text m-primary">idaṁ tasmiṁ samaye ekaṁ manāyatanaṁ hoti.</span><br />
</p>
<p id="ds2p1p1c130p1">
<span class="m-text m-primary">Katamaṁ tasmiṁ samaye ekaṁ manindriyaṁ hoti?</span><br />
</p>
<p id="ds2p1p1c130p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c130p3">
<span class="m-text m-primary">idaṁ tasmiṁ samaye ekaṁ manindriyaṁ hoti.</span><br />
</p>
<p id="ds2p1p1c131p1">
<span class="m-text m-primary">Katamā tasmiṁ samaye ekā manoviññāṇadhātu hoti?</span><br />
</p>
<p id="ds2p1p1c131p2">
<span class="m-text m-primary">Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="ds2p1p1c131p3">
<span class="m-text m-primary">ayaṁ tasmiṁ samaye ekā manoviññāṇadhātu hoti.</span><br />
</p>
<p id="ds2p1p1c132p1">
<span class="m-text m-primary">Katamaṁ tasmiṁ samaye ekaṁ dhammāyatanaṁ hoti?</span><br />
</p>
<p id="ds2p1p1c132p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c132p3">
<span class="m-text m-primary">idaṁ tasmiṁ samaye ekaṁ dhammāyatanaṁ hoti.</span><br />
</p>
<p id="ds2p1p1c133p1">
<span class="m-text m-primary">Katamā tasmiṁ samaye ekā dhammadhātu hoti?</span><br />
</p>
<p id="ds2p1p1c133p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c133p3">
<span class="m-text m-primary">ayaṁ tasmiṁ samaye ekā dhammadhātu hoti.</span><br />
</p>
<p id="ds2p1p1c134p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c134p2">
<span class="m-text m-primary">ime dhammā kusalā.</span><br />
</p>
<p id="ds2p1p1c134p3">
<span class="m-text m-primary">Koṭṭhāsavāro.</span><br />
</p>
<p id="ds2p1p1c135p0">
<span class="m-text m-primary">2.1.1.3. Suññatavāra</span><br />
</p>
<p id="ds2p1p1c135p1">
<span class="m-text m-primary">Tasmiṁ kho pana samaye dhammā honti, khandhā honti, āyatanāni honti, dhātuyo honti, āhārā honti, indriyāni honti, jhānaṁ hoti, maggo hoti, balāni honti, hetū honti, phasso hoti, vedanā hoti, saññā hoti, cetanā hoti, cittaṁ hoti, vedanākkhandho hoti, saññākkhandho hoti, saṅkhārakkhandho hoti, viññāṇakkhandho hoti, manāyatanaṁ hoti, manindriyaṁ hoti, manoviññāṇadhātu hoti, dhammāyatanaṁ hoti, dhammadhātu hoti;</span><br />
</p>
<p id="ds2p1p1c135p2">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c135p3">
<span class="m-text m-primary">ime dhammā kusalā.</span><br />
</p>
<p id="ds2p1p1c136p1">
<span class="m-text m-primary">Katame tasmiṁ samaye dhammā honti?</span><br />
</p>
<p id="ds2p1p1c136p2">
<span class="m-text m-primary">Vedanākkhandho, saññākkhandho, saṅkhārakkhandho, viññāṇakkhandho—</span><br />
</p>
<p id="ds2p1p1c136p3">
<span class="m-text m-primary">ime tasmiṁ samaye dhammā honti.</span><br />
</p>
<p id="ds2p1p1c137p1">
<span class="m-text m-primary">Katame tasmiṁ samaye khandhā honti?</span><br />
</p>
<p id="ds2p1p1c137p2">
<span class="m-text m-primary">Vedanākkhandho, saññākkhandho, saṅkhārakkhandho, viññāṇakkhandho—</span><br />
</p>
<p id="ds2p1p1c137p3">
<span class="m-text m-primary">ime tasmiṁ samaye khandhā honti.</span><br />
</p>
<p id="ds2p1p1c138p1">
<span class="m-text m-primary">Katamāni tasmiṁ samaye āyatanāni honti?</span><br />
</p>
<p id="ds2p1p1c138p2">
<span class="m-text m-primary">Manāyatanaṁ, dhammāyatanaṁ—</span><br />
</p>
<p id="ds2p1p1c138p3">
<span class="m-text m-primary">imāni tasmiṁ samaye āyatanāni honti.</span><br />
</p>
<p id="ds2p1p1c139p1">
<span class="m-text m-primary">Katamā tasmiṁ samaye dhātuyo honti?</span><br />
</p>
<p id="ds2p1p1c139p2">
<span class="m-text m-primary">Manoviññāṇadhātu, dhammadhātu—</span><br />
</p>
<p id="ds2p1p1c139p3">
<span class="m-text m-primary">imā tasmiṁ samaye dhātuyo honti.</span><br />
</p>
<p id="ds2p1p1c140p1">
<span class="m-text m-primary">Katame tasmiṁ samaye āhārā honti?</span><br />
</p>
<p id="ds2p1p1c140p2">
<span class="m-text m-primary">Phassāhāro, manosañcetanāhāro, viññāṇāhāro—</span><br />
</p>
<p id="ds2p1p1c140p3">
<span class="m-text m-primary">ime tasmiṁ samaye āhārā honti.</span><br />
</p>
<p id="ds2p1p1c141p1">
<span class="m-text m-primary">Katamāni tasmiṁ samaye indriyāni honti?</span><br />
</p>
<p id="ds2p1p1c141p2">
<span class="m-text m-primary">Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ—</span><br />
</p>
<p id="ds2p1p1c141p3">
<span class="m-text m-primary">imāni tasmiṁ samaye indriyāni honti.</span><br />
</p>
<p id="ds2p1p1c142p1">
<span class="m-text m-primary">Katamaṁ tasmiṁ samaye jhānaṁ hoti?</span><br />
</p>
<p id="ds2p1p1c142p2">
<span class="m-text m-primary">Vitakko, vicāro, pīti, sukhaṁ, cittassekaggatā—</span><br />
</p>
<p id="ds2p1p1c142p3">
<span class="m-text m-primary">idaṁ tasmiṁ samaye jhānaṁ hoti.</span><br />
</p>
<p id="ds2p1p1c143p1">
<span class="m-text m-primary">Katamo tasmiṁ samaye maggo hoti?</span><br />
</p>
<p id="ds2p1p1c143p2">
<span class="m-text m-primary">Sammādiṭṭhi, sammāsaṅkappo, sammāvāyāmo, sammāsati, sammāsamādhi—</span><br />
</p>
<p id="ds2p1p1c143p3">
<span class="m-text m-primary">ayaṁ tasmiṁ samaye maggo hoti.</span><br />
</p>
<p id="ds2p1p1c144p1">
<span class="m-text m-primary">Katamāni tasmiṁ samaye balāni honti?</span><br />
</p>
<p id="ds2p1p1c144p2">
<span class="m-text m-primary">Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ—</span><br />
</p>
<p id="ds2p1p1c144p3">
<span class="m-text m-primary">imāni tasmiṁ samaye balāni honti.</span><br />
</p>
<p id="ds2p1p1c145p1">
<span class="m-text m-primary">Katame tasmiṁ samaye hetū honti?</span><br />
</p>
<p id="ds2p1p1c145p2">
<span class="m-text m-primary">Alobho, adoso, amoho—</span><br />
</p>
<p id="ds2p1p1c145p3">
<span class="m-text m-primary">ime tasmiṁ samaye hetū honti.</span><br />
</p>
<p id="ds2p1p1c146p1">
<span class="m-text m-primary">Katamo tasmiṁ samaye phasso hoti …pe…</span><br />
</p>
<p id="ds2p1p1c146p2">
<span class="m-text m-primary">ayaṁ tasmiṁ samaye phasso hoti.</span><br />
</p>
<p id="ds2p1p1c147p1">
<span class="m-text m-primary">Katamā tasmiṁ samaye vedanā hoti …pe…</span><br />
</p>
<p id="ds2p1p1c147p2">
<span class="m-text m-primary">ayaṁ tasmiṁ samaye vedanā hoti.</span><br />
</p>
<p id="ds2p1p1c148p1">
<span class="m-text m-primary">Katamā tasmiṁ samaye saññā hoti …pe…</span><br />
</p>
<p id="ds2p1p1c148p2">
<span class="m-text m-primary">ayaṁ tasmiṁ samaye saññā hoti.</span><br />
</p>
<p id="ds2p1p1c149p1">
<span class="m-text m-primary">Katamā tasmiṁ samaye cetanā hoti …pe…</span><br />
</p>
<p id="ds2p1p1c149p2">
<span class="m-text m-primary">ayaṁ tasmiṁ samaye cetanā hoti.</span><br />
</p>
<p id="ds2p1p1c150p1">
<span class="m-text m-primary">Katamaṁ tasmiṁ samaye cittaṁ hoti …pe…</span><br />
</p>
<p id="ds2p1p1c150p2">
<span class="m-text m-primary">idaṁ tasmiṁ samaye cittaṁ hoti.</span><br />
</p>
<p id="ds2p1p1c151p1">
<span class="m-text m-primary">Katamo tasmiṁ samaye vedanākkhandho hoti …pe…</span><br />
</p>
<p id="ds2p1p1c151p2">
<span class="m-text m-primary">ayaṁ tasmiṁ samaye vedanākkhandho hoti.</span><br />
</p>
<p id="ds2p1p1c152p1">
<span class="m-text m-primary">Katamo tasmiṁ samaye saññākkhandho hoti …pe…</span><br />
</p>
<p id="ds2p1p1c152p2">
<span class="m-text m-primary">ayaṁ tasmiṁ samaye saññākkhandho hoti.</span><br />
</p>
<p id="ds2p1p1c153p1">
<span class="m-text m-primary">Katamo tasmiṁ samaye saṅkhārakkhandho hoti …pe…</span><br />
</p>
<p id="ds2p1p1c153p2">
<span class="m-text m-primary">ayaṁ tasmiṁ samaye saṅkhārakkhandho hoti.</span><br />
</p>
<p id="ds2p1p1c154p1">
<span class="m-text m-primary">Katamo tasmiṁ samaye viññāṇakkhandho hoti …pe…</span><br />
</p>
<p id="ds2p1p1c154p2">
<span class="m-text m-primary">ayaṁ tasmiṁ samaye viññāṇakkhandho hoti.</span><br />
</p>
<p id="ds2p1p1c155p1">
<span class="m-text m-primary">Katamaṁ tasmiṁ samaye manāyatanaṁ hoti …pe…</span><br />
</p>
<p id="ds2p1p1c155p2">
<span class="m-text m-primary">idaṁ tasmiṁ samaye manāyatanaṁ hoti.</span><br />
</p>
<p id="ds2p1p1c156p1">
<span class="m-text m-primary">Katamaṁ tasmiṁ samaye manindriyaṁ hoti …pe…</span><br />
</p>
<p id="ds2p1p1c156p2">
<span class="m-text m-primary">idaṁ tasmiṁ samaye manindriyaṁ hoti.</span><br />
</p>
<p id="ds2p1p1c157p1">
<span class="m-text m-primary">Katamā tasmiṁ samaye manoviññāṇadhātu hoti …pe…</span><br />
</p>
<p id="ds2p1p1c157p2">
<span class="m-text m-primary">ayaṁ tasmiṁ samaye manoviññāṇadhātu hoti.</span><br />
</p>
<p id="ds2p1p1c158p1">
<span class="m-text m-primary">Katamaṁ tasmiṁ samaye dhammāyatanaṁ hoti?</span><br />
</p>
<p id="ds2p1p1c158p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c158p3">
<span class="m-text m-primary">idaṁ tasmiṁ samaye dhammāyatanaṁ hoti.</span><br />
</p>
<p id="ds2p1p1c159p1">
<span class="m-text m-primary">Katamā tasmiṁ samaye dhammadhātu hoti?</span><br />
</p>
<p id="ds2p1p1c159p2">
<span class="m-text m-primary">Vedanākkhandho, saññākkhandho, saṅkhārakkhandho—</span><br />
</p>
<p id="ds2p1p1c159p3">
<span class="m-text m-primary">ayaṁ tasmiṁ samaye dhammadhātu hoti.</span><br />
</p>
<p id="ds2p1p1c160p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c160p2">
<span class="m-text m-primary">ime dhammā kusalā.</span><br />
</p>
<p id="ds2p1p1c160p3">
<span class="m-text m-primary">Suññatavāro.</span><br />
</p>
<p id="ds2p1p1c160p4">
<span class="m-text m-primary">Paṭhamaṁ cittaṁ.</span><br />
</p>
<p id="ds2p1p1c161p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c161p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena rūpārammaṇaṁ vā …pe…</span><br />
</p>
<p id="ds2p1p1c161p3">
<span class="m-text m-primary">dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p1c161p4">
<span class="m-text m-primary">ime dhammā kusalā.</span><br />
</p>
<p id="ds2p1p1c161p5">
<span class="m-text m-primary">Dutiyaṁ cittaṁ.</span><br />
</p>
<p id="ds2p1p1c162p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c162p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, hiribalaṁ hoti, ottappabalaṁ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti;</span><br />
</p>
<p id="ds2p1p1c162p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c162p4">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c163p1">
<span class="m-text m-primary">Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, pañcaṅgikaṁ jhānaṁ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti;</span><br />
</p>
<p id="ds2p1p1c163p2">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c163p3">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c164p1">
<span class="m-text m-primary">Katamo tasmiṁ samaye saṅkhārakkhandho hoti?</span><br />
</p>
<p id="ds2p1p1c164p2">
<span class="m-text m-primary">Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo;</span><br />
</p>
<p id="ds2p1p1c164p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p1c164p4">
<span class="m-text m-primary">ayaṁ tasmiṁ samaye saṅkhārakkhandho hoti …pe…</span><br />
</p>
<p id="ds2p1p1c164p5">
<span class="m-text m-primary">ime dhammā kusalā.</span><br />
</p>
<p id="ds2p1p1c164p6">
<span class="m-text m-primary">Tatiyaṁ cittaṁ.</span><br />
</p>
<p id="ds2p1p1c165p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c165p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ sasaṅkhārena rūpārammaṇaṁ vā …pe…</span><br />
</p>
<p id="ds2p1p1c165p3">
<span class="m-text m-primary">dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p1c165p4">
<span class="m-text m-primary">ime dhammā kusalā.</span><br />
</p>
<p id="ds2p1p1c165p5">
<span class="m-text m-primary">Catutthaṁ cittaṁ.</span><br />
</p>
<p id="ds2p1p1c166p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c166p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, sampajaññaṁ hoti, samatho hoti, vipassanā hoti, paggāho hoti, avikkhepo hoti;</span><br />
</p>
<p id="ds2p1p1c166p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c166p4">
<span class="m-text m-primary">ime dhammā kusalā.</span><br />
</p>
<p id="ds2p1p1c167p1">
<span class="m-text m-primary">Katamo tasmiṁ samaye phasso hoti?</span><br />
</p>
<p id="ds2p1p1c167p2">
<span class="m-text m-primary">Yo tasmiṁ samaye phasso phusanā samphusanā samphusitattaṁ—</span><br />
</p>
<p id="ds2p1p1c167p3">
<span class="m-text m-primary">ayaṁ tasmiṁ samaye phasso hoti.</span><br />
</p>
<p id="ds2p1p1c168p1">
<span class="m-text m-primary">Katamā tasmiṁ samaye vedanā hoti?</span><br />
</p>
<p id="ds2p1p1c168p2">
<span class="m-text m-primary">Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="ds2p1p1c168p3">
<span class="m-text m-primary">ayaṁ tasmiṁ samaye vedanā hoti …pe….</span><br />
</p>
<p id="ds2p1p1c169p1">
<span class="m-text m-primary">Katamā tasmiṁ samaye upekkhā hoti?</span><br />
</p>
<p id="ds2p1p1c169p2">
<span class="m-text m-primary">Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="ds2p1p1c169p3">
<span class="m-text m-primary">ayaṁ tasmiṁ samaye upekkhā hoti …pe….</span><br />
</p>
<p id="ds2p1p1c170p1">
<span class="m-text m-primary">Katamaṁ tasmiṁ samaye upekkhindriyaṁ hoti?</span><br />
</p>
<p id="ds2p1p1c170p2">
<span class="m-text m-primary">Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="ds2p1p1c170p3">
<span class="m-text m-primary">idaṁ tasmiṁ samaye upekkhindriyaṁ hoti …pe…</span><br />
</p>
<p id="ds2p1p1c170p4">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c170p5">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c171p1">
<span class="m-text m-primary">Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, caturaṅgikaṁ jhānaṁ hoti, pañcaṅgiko maggo hoti, satta balāni honti, tayo hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti;</span><br />
</p>
<p id="ds2p1p1c171p2">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c171p3">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c172p1">
<span class="m-text m-primary">Katamo tasmiṁ samaye saṅkhārakkhandho hoti?</span><br />
</p>
<p id="ds2p1p1c172p2">
<span class="m-text m-primary">Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo.</span><br />
</p>
<p id="ds2p1p1c173p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p1c173p2">
<span class="m-text m-primary">ayaṁ tasmiṁ samaye saṅkhārakkhandho hoti …pe…</span><br />
</p>
<p id="ds2p1p1c173p3">
<span class="m-text m-primary">ime dhammā kusalā.</span><br />
</p>
<p id="ds2p1p1c173p4">
<span class="m-text m-primary">Pañcamaṁ cittaṁ.</span><br />
</p>
<p id="ds2p1p1c174p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c174p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ sasaṅkhārena rūpārammaṇaṁ vā …pe…</span><br />
</p>
<p id="ds2p1p1c174p3">
<span class="m-text m-primary">dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p1c174p4">
<span class="m-text m-primary">ime dhammā kusalā.</span><br />
</p>
<p id="ds2p1p1c174p5">
<span class="m-text m-primary">Chaṭṭhaṁ cittaṁ.</span><br />
</p>
<p id="ds2p1p1c175p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c175p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, hiribalaṁ hoti, ottappabalaṁ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti;</span><br />
</p>
<p id="ds2p1p1c175p3">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c175p4">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c176p1">
<span class="m-text m-primary">Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, caturaṅgikaṁ jhānaṁ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti;</span><br />
</p>
<p id="ds2p1p1c176p2">
<span class="m-text m-primary">ye vā pana tasmiṁ samaye aññepi atthi paṭiccasamuppannā arūpino dhammā—</span><br />
</p>
<p id="ds2p1p1c176p3">
<span class="m-text m-primary">ime dhammā kusalā …pe….</span><br />
</p>
<p id="ds2p1p1c177p1">
<span class="m-text m-primary">Katamo tasmiṁ samaye saṅkhārakkhandho hoti?</span><br />
</p>
<p id="ds2p1p1c177p2">
<span class="m-text m-primary">Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo.</span><br />
</p>
<p id="ds2p1p1c178p1">
<span class="m-text m-primary">Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span><br />
</p>
<p id="ds2p1p1c178p2">
<span class="m-text m-primary">ayaṁ tasmiṁ samaye saṅkhārakkhandho hoti …pe…</span><br />
</p>
<p id="ds2p1p1c178p3">
<span class="m-text m-primary">ime dhammā kusalā.</span><br />
</p>
<p id="ds2p1p1c178p4">
<span class="m-text m-primary">Sattamaṁ cittaṁ.</span><br />
</p>
<p id="ds2p1p1c179p1">
<span class="m-text m-primary">Katame dhammā kusalā?</span><br />
</p>
<p id="ds2p1p1c179p2">
<span class="m-text m-primary">Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe…</span><br />
</p>
<p id="ds2p1p1c179p3">
<span class="m-text m-primary">dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…</span><br />
</p>
<p id="ds2p1p1c179p4">
<span class="m-text m-primary">ime dhammā kusalā.</span><br />
</p>
<p id="ds2p1p1c179p5">
<span class="m-text m-primary">Aṭṭhamaṁ cittaṁ.</span><br />
</p>
<p id="ds2p1p1c179p6">
<span class="m-text m-primary">Aṭṭha kāmāvacaramahākusalacittāni.</span><br />
</p>
<p id="ds2p1p1c179p7">
<span class="m-text m-primary">Dutiyabhāṇavāro.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>