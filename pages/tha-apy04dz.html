<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy04dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy04dz.html" />
  <meta property="og:description" content="Sereyyavagga 1. Sereyyakattheraapadāna “Ajjhāyako mantadharo, tiṇṇaṁ vedāna pāragū; Abbhokāse ṭhito santo, addasaṁ lokanāyakaṁ. Sīhaṁ yathā vanacaraṁ, byaggharājaṁva nittasaṁ; Tidhāpabhinnamātaṅgaṁ, kuñjaraṁva mahesinaṁ. Sereyyakaṁ gahetvāna, ākāse ukkhipiṁ ahaṁ; Buddhassa ānubhāvena, parivārenti sabbaso. Adhiṭṭhahi mahāvīro, sabbaññū lokanāyako; Samantā pupphacchadanā, okiriṁsu narāsabhaṁ. Tato sā pupphakañcukā, antovaṇṭā bahimukhā …" />
  <meta name="twitter:description" content="Sereyyavagga 1. Sereyyakattheraapadāna “Ajjhāyako mantadharo, tiṇṇaṁ vedāna pāragū; Abbhokāse ṭhito santo, addasaṁ lokanāyakaṁ. Sīhaṁ yathā vanacaraṁ, byaggharājaṁva nittasaṁ; Tidhāpabhinnamātaṅgaṁ, kuñjaraṁva mahesinaṁ. Sereyyakaṁ gahetvāna, ākāse ukkhipiṁ ahaṁ; Buddhassa ānubhāvena, parivārenti sabbaso. Adhiṭṭhahi mahāvīro, sabbaññū lokanāyako; Samantā pupphacchadanā, okiriṁsu narāsabhaṁ. Tato sā pupphakañcukā, antovaṇṭā bahimukhā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sereyyavagga">
<h2><a href="#sereyyavagga">Sereyyavagga</a></h2>
<section id="sereyyakattheraapadana">
<h3><a href="#sereyyakattheraapadana">1. Sereyyakattheraapadāna</a></h3>
<p id="tha-ap123c1p1">
<span class="pali m-text">“Ajjhāyako mantadharo,</span><br />
</p>
<p id="tha-ap123c1p2">
<span class="pali m-text">tiṇṇaṁ vedāna pāragū;</span><br />
</p>
<p id="tha-ap123c1p3">
<span class="pali m-text">Abbhokāse ṭhito santo,</span><br />
</p>
<p id="tha-ap123c1p4">
<span class="pali m-text">addasaṁ lokanāyakaṁ.</span><br />
</p>
<p id="tha-ap123c2p1">
<span class="pali m-text">Sīhaṁ yathā vanacaraṁ,</span><br />
</p>
<p id="tha-ap123c2p2">
<span class="pali m-text">byaggharājaṁva nittasaṁ;</span><br />
</p>
<p id="tha-ap123c2p3">
<span class="pali m-text">Tidhāpabhinnamātaṅgaṁ,</span><br />
</p>
<p id="tha-ap123c2p4">
<span class="pali m-text">kuñjaraṁva mahesinaṁ.</span><br />
</p>
<p id="tha-ap123c3p1">
<span class="pali m-text">Sereyyakaṁ gahetvāna,</span><br />
</p>
<p id="tha-ap123c3p2">
<span class="pali m-text">ākāse ukkhipiṁ ahaṁ;</span><br />
</p>
<p id="tha-ap123c3p3">
<span class="pali m-text">Buddhassa ānubhāvena,</span><br />
</p>
<p id="tha-ap123c3p4">
<span class="pali m-text">parivārenti sabbaso.</span><br />
</p>
<p id="tha-ap123c4p1">
<span class="pali m-text">Adhiṭṭhahi mahāvīro,</span><br />
</p>
<p id="tha-ap123c4p2">
<span class="pali m-text">sabbaññū lokanāyako;</span><br />
</p>
<p id="tha-ap123c4p3">
<span class="pali m-text">Samantā pupphacchadanā,</span><br />
</p>
<p id="tha-ap123c4p4">
<span class="pali m-text">okiriṁsu narāsabhaṁ.</span><br />
</p>
<p id="tha-ap123c5p1">
<span class="pali m-text">Tato sā pupphakañcukā,</span><br />
</p>
<p id="tha-ap123c5p2">
<span class="pali m-text">antovaṇṭā bahimukhā;</span><br />
</p>
<p id="tha-ap123c5p3">
<span class="pali m-text">Sattāhaṁ chadanaṁ katvā,</span><br />
</p>
<p id="tha-ap123c5p4">
<span class="pali m-text">tato antaradhāyatha.</span><br />
</p>
<p id="tha-ap123c6p1">
<span class="pali m-text">Tañca acchariyaṁ disvā,</span><br />
</p>
<p id="tha-ap123c6p2">
<span class="pali m-text">abbhutaṁ lomahaṁsanaṁ;</span><br />
</p>
<p id="tha-ap123c6p3">
<span class="pali m-text">Buddhe cittaṁ pasādesiṁ,</span><br />
</p>
<p id="tha-ap123c6p4">
<span class="pali m-text">sugate lokanāyake.</span><br />
</p>
<p id="tha-ap123c7p1">
<span class="pali m-text">Tena cittappasādena,</span><br />
</p>
<p id="tha-ap123c7p2">
<span class="pali m-text">sukkamūlena codito;</span><br />
</p>
<p id="tha-ap123c7p3">
<span class="pali m-text">Kappānaṁ satasahassaṁ,</span><br />
</p>
<p id="tha-ap123c7p4">
<span class="pali m-text">duggatiṁ nupapajjahaṁ.</span><br />
</p>
<p id="tha-ap123c8p1">
<span class="pali m-text">Pannarasasahassamhi,</span><br />
</p>
<p id="tha-ap123c8p2">
<span class="pali m-text">kappānaṁ pañcavīsati;</span><br />
</p>
<p id="tha-ap123c8p3">
<span class="pali m-text">Vītamalā samānā ca,</span><br />
</p>
<p id="tha-ap123c8p4">
<span class="pali m-text">cakkavattī mahabbalā.</span><br />
</p>
<p id="tha-ap123c9p1">
<span class="pali m-text">Paṭisambhidā catasso,</span><br />
</p>
<p id="tha-ap123c9p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap123c9p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap123c9p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap123c10p1">
<span class="pali m-text">Itthaṁ sudaṁ āyasmā sereyyako thero imā gāthāyo abhāsitthāti.</span><br />
</p>
<p id="tha-ap123c11p1">
<span class="pali m-text">Sereyyakattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>