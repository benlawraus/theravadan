<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-pc &raquo; Theravāda Vinaya | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-bu-vb-pcy015z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://www.theravadan.org/pages/pli-tv-bu-vb-pcy015z.html" />
  <meta property="og:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Bhojanavagga The sub-chapter on eating 33. Paramparabhojanasikkhāpada 33. The training rule on eating a meal before another Tena samayena buddho bhagavā vesāliyaṁ viharati mahāvane kūṭāgārasālāyaṁ. At …" />
  <meta name="twitter:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Bhojanavagga The sub-chapter on eating 33. Paramparabhojanasikkhāpada 33. The training rule on eating a meal before another Tena samayena buddho bhagavā vesāliyaṁ viharati mahāvane kūṭāgārasālāyaṁ. At …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://www.theravadan.org/pages/ms-vinaya-pli-tv-bu-vb-pli-tv-bu-vb-pc-index.html">pli-tv-bu-vb-pc</a> &raquo;
          </span>
          Theravāda Vinaya
        </h1>
<!-- content -->
<p>Translators: <span class="m-text m-success">brahmali</span></p>
<p><span class="m-text m-success">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text m-success">The monks’ rules and their analysis</span></p>
<section id="pacittiyakanda">
<h3><a href="#pacittiyakanda">Pācittiyakaṇḍa</a></h3>
<p><span class="m-text m-success">The chapter on offenses entailing confession</span></p>
<section id="bhojanavagga">
<h4><a href="#bhojanavagga">Bhojanavagga</a></h4>
<p><span class="m-text m-success">The sub-chapter on eating</span></p>
<section id="paramparabhojanasikkhapada">
<h5><a href="#paramparabhojanasikkhapada">33. Paramparabhojanasikkhāpada</a></h5>
<p><span class="m-text m-success">33. The training rule on eating a meal before another</span></p>
<p id="pli-tv-bu-vb-pc33c1p1">
<span class="m-text m-primary">Tena samayena buddho bhagavā vesāliyaṁ viharati mahāvane kūṭāgārasālāyaṁ.</span><br />
<span class="m-text m-success">At one time the Buddha was staying in the hall with the peaked roof in the Great Wood near Vesālī.</span><br />
</p>
<p id="pli-tv-bu-vb-pc33c1p2">
<span class="m-text m-primary">Tena kho pana samayena vesāliyaṁ paṇītānaṁ bhattānaṁ bhattapaṭipāṭi adhiṭṭhitā hoti.</span><br />
<span class="m-text m-success">At that time a succession of fine meals had been arranged in Vesālī.</span><br />
</p>
<p id="pli-tv-bu-vb-pc33c1p3">
<span class="m-text m-primary">Atha kho aññatarassa daliddassa kammakārassa etadahosi—“na kho idaṁ orakaṁ bhavissati yathayime manussā sakkaccaṁ bhattaṁ karonti; yannūnāhampi bhattaṁ kareyyan”ti.</span><br />
<span class="m-text m-success">A certain poor worker thought, “Why don’t I prepare a meal? It must be really worthwhile, seeing as these people prepare a meal with such respect.”</span><br />
</p>
<p id="pli-tv-bu-vb-pc33c1p4">
<span class="m-text m-primary">Atha kho so daliddo kammakāro yena kirapatiko tenupasaṅkami; upasaṅkamitvā taṁ kirapatikaṁ etadavoca—“icchāmahaṁ, ayyaputta, buddhappamukhassa bhikkhusaṅghassa bhattaṁ kātuṁ.</span><br />
<span class="m-text m-success">He then went to his boss Kira and said, “Sir, I wish to prepare a meal for the Sangha of monks headed by the Buddha.</span><br />
</p>
<p id="pli-tv-bu-vb-pc33c1p5">
<span class="m-text m-primary">Dehi me vetanan”ti.</span><br />
<span class="m-text m-success">Please give me my salary.”</span><br />
</p>
<p id="pli-tv-bu-vb-pc33c1p6">
<span class="m-text m-primary">Sopi kho kirapatiko saddho hoti pasanno.</span><br />
<span class="m-text m-success">Because Kira also had faith and confidence,</span><br />
</p>
<p id="pli-tv-bu-vb-pc33c1p7">
<span class="m-text m-primary">Atha kho so kirapatiko tassa daliddassa kammakārassa abbhātirekaṁ vetanaṁ adāsi.</span><br />
<span class="m-text m-success">he gave the worker his salary and much extra.</span><br />
</p>
<p id="pli-tv-bu-vb-pc33c1p8">
<span class="m-text m-primary">Atha kho so daliddo kammakāro yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so daliddo kammakāro bhagavantaṁ etadavoca—</span><br />
<span class="m-text m-success">Soon afterwards that worker went to the Buddha, bowed, sat down, and said,</span><br />
</p>
<p id="pli-tv-bu-vb-pc33c1p9">
<span class="m-text m-primary">“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti.</span><br />
<span class="m-text m-success">“Venerable Sir, please accept a meal from me tomorrow together with the Sangha of monks.”</span><br />
</p>
<p id="pli-tv-bu-vb-pc33c1p10">
<span class="m-text m-primary">“Mahā kho, āvuso, bhikkhusaṅgho, jānāhī”ti.</span><br />
<span class="m-text m-success">“The Sangha is large.”</span><br />
</p>
<p id="pli-tv-bu-vb-pc33c1p11">
<span class="m-text m-primary">“Hotu, bhante, mahā bhikkhusaṅgho.</span><br />
<span class="m-text m-success">“No problem!</span><br />
</p>
<p id="pli-tv-bu-vb-pc33c1p12">
<span class="m-text m-primary">Bahū me badarā paṭiyattā badaramissena peyyā paripūrissantī”ti.</span><br />
<span class="m-text m-success">I’ve prepare much jujube, supplemented with jujube drinks.”</span><br />
</p>
<p id="pli-tv-bu-vb-pc33c1p13">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text m-success">The Buddha consented by remaining silent, and the worker understood.</span><br />
</p>
<p id="pli-tv-bu-vb-pc33c1p14">
<span class="m-text m-primary">Atha kho so daliddo kammakāro bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text m-success">He got up from his seat, circumambulated the Buddha with his right side toward him, and left.</span><br />
</p>
<p id="pli-tv-bu-vb-pc33c1p15">
<span class="m-text m-primary">Assosuṁ kho bhikkhū—“daliddena kira kammakārena svātanāya buddhappamukho bhikkhusaṅgho nimantito, badaramissena peyyā paripūrissantī”ti.</span><br />
<span class="m-text m-success">The monks heard that a poor worker had invited the Sangha of monks headed by the Buddha on the following day for a meal supplemented with jujube drinks.</span><br />
</p>
<p id="pli-tv-bu-vb-pc33c1p16">
<span class="m-text m-primary">Te kālasseva piṇḍāya caritvā bhuñjiṁsu.</span><br />
<span class="m-text m-success">And so they ate in the morning after walking for alms.</span><br />
</p>
<p id="pli-tv-bu-vb-pc33c1p17">
<span class="m-text m-primary">Assosuṁ kho manussā—“daliddena kira kammakārena buddhappamukho bhikkhusaṅgho nimantito”ti. Te daliddassa kammakārassa pahūtaṁ khādanīyaṁ bhojanīyaṁ abhihariṁsu.</span><br />
<span class="m-text m-success">When people heard that a poor worker had invited the Sangha of monks headed by the Buddha for a meal, they brought much food of various kinds to him.</span><br />
</p>
<p id="pli-tv-bu-vb-pc33c1p18">
<span class="m-text m-primary">Atha kho so daliddo kammakāro tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span><br />
<span class="m-text m-success">The following morning that worker prepared his food, and then had the Buddha informed that the meal was ready.</span><br />
</p>
<p id="pli-tv-bu-vb-pc33c1p19">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya yena tassa daliddassa kammakārassa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span><br />
<span class="m-text m-success">The Buddha robed up, took his bowl and robe and, together with the Sangha of monks, went to the house of that poor worker, where he sat down on the prepared seat in the dining hall.</span><br />
</p>
<p id="pli-tv-bu-vb-pc33c1p20">
<span class="m-text m-primary">Atha kho so daliddo kammakāro bhattagge bhikkhū parivisati. Bhikkhū evamāhaṁsu—</span><br />
<span class="m-text m-success">The worker served the monks, but they kept saying,</span><br />
</p>
<p id="pli-tv-bu-vb-pc33c1p21">
<span class="m-text m-primary">“thokaṁ, āvuso, dehi. Thokaṁ, āvuso, dehī”ti.</span><br />
<span class="m-text m-success">“Give just a little.”</span><br />
</p>
<p id="pli-tv-bu-vb-pc33c1p22">
<span class="m-text m-primary">“Mā kho tumhe, bhante, ‘ayaṁ daliddo kammakāro’ti thokaṁ thokaṁ paṭiggaṇhittha.</span><br />
<span class="m-text m-success">“Venerables, don’t accept so little because you think I’m just a poor worker.</span><br />
</p>
<p id="pli-tv-bu-vb-pc33c1p23">
<span class="m-text m-primary">Pahūtaṁ me khādanīyaṁ bhojanīyaṁ paṭiyattaṁ.</span><br />
<span class="m-text m-success">I’ve prepared much food of various kinds.</span><br />
</p>
<p id="pli-tv-bu-vb-pc33c1p24">
<span class="m-text m-primary">Paṭiggaṇhatha, bhante, yāvadatthan”ti.</span><br />
<span class="m-text m-success">Please accept as much as you like.”</span><br />
</p>
<p id="pli-tv-bu-vb-pc33c1p25">
<span class="m-text m-primary">“Na kho mayaṁ, āvuso, etaṅkāraṇā thokaṁ thokaṁ paṭiggaṇhāma.</span><br />
<span class="m-text m-success">“We’re not accepting so little because of that,</span><br />
</p>
<p id="pli-tv-bu-vb-pc33c1p26">
<span class="m-text m-primary">Api ca, mayaṁ kālasseva piṇḍāya caritvā bhuñjimhā; tena mayaṁ thokaṁ thokaṁ paṭiggaṇhāmā”ti.</span><br />
<span class="m-text m-success">but because we ate in the morning after walking for alms.”</span><br />
</p>
<p id="pli-tv-bu-vb-pc33c1p27">
<span class="m-text m-primary">Atha kho so daliddo kammakāro ujjhāyati khiyyati vipāceti—</span><br />
<span class="m-text m-success">That poor worker complained and criticized them,</span><br />
</p>
<p id="pli-tv-bu-vb-pc33c1p28">
<span class="m-text m-primary">“kathañhi nāma bhadantā mayā nimantitā aññatra bhuñjissanti.</span><br />
<span class="m-text m-success">“How could the venerables eat elsewhere when invited by me?</span><br />
</p>
<p id="pli-tv-bu-vb-pc33c1p29">
<span class="m-text m-primary">Na cāhaṁ paṭibalo yāvadatthaṁ dātun”ti?</span><br />
<span class="m-text m-success">Am I not able to give as much as they need?”</span><br />
</p>
<p id="pli-tv-bu-vb-pc33c1p30">
<span class="m-text m-primary">Assosuṁ kho bhikkhū tassa daliddassa kammakārassa ujjhāyantassa khiyyantassa vipācentassa.</span><br />
<span class="m-text m-success">The monks heard the complaints of that worker,</span><br />
</p>
<p id="pli-tv-bu-vb-pc33c1p31">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text m-success">and the monks of few desires complained and criticized those monks,</span><br />
</p>
<p id="pli-tv-bu-vb-pc33c1p32">
<span class="m-text m-primary">“kathañhi nāma bhikkhū aññatra nimantitā aññatra bhuñjissantī”ti …pe…</span><br />
<span class="m-text m-success">“How could those monks eat elsewhere when invited for a meal?” …</span><br />
</p>
<p id="pli-tv-bu-vb-pc33c1p33">
<span class="m-text m-primary">“saccaṁ kira, bhikkhave, bhikkhū aññatra nimantitā aññatra bhuñjantī”ti?</span><br />
<span class="m-text m-success">“Is it true, monks, that monks did this?”</span><br />
</p>
<p id="pli-tv-bu-vb-pc33c1p34">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bu-vb-pc33c1p35">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized them …</span><br />
</p>
<p id="pli-tv-bu-vb-pc33c1p36">
<span class="m-text m-primary">kathañhi nāma te, bhikkhave, moghapurisā aññatra nimantitā aññatra bhuñjissanti.</span><br />
<span class="m-text m-success">“How could those foolish men do this?</span><br />
</p>
<p id="pli-tv-bu-vb-pc33c1p37">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bu-vb-pc33c1p38">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">“And, monks, this training rule should be recited like this:</span><br />
</p>
<p id="pli-tv-bu-vb-pc33c1p39p1">
<span class="m-text m-primary">“Paramparabhojane pācittiyan”ti.</span><br />
<span class="m-text m-success">‘If a monk eats a meal before another, he commits an offense entailing confession.’”</span><br />
</p>
<p id="pli-tv-bu-vb-pc33c1p40">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc33c2p1">
<span class="m-text m-primary">Tena kho pana samayena aññataro bhikkhu gilāno hoti.</span><br />
<span class="m-text m-success">Soon afterwards a certain monk became sick.</span><br />
</p>
<p id="pli-tv-bu-vb-pc33c2p2">
<span class="m-text m-primary">Aññataro bhikkhu piṇḍapātaṁ ādāya yena so bhikkhu tenupasaṅkami; upasaṅkamitvā taṁ bhikkhuṁ etadavoca—“bhuñjāhi, āvuso”ti.</span><br />
<span class="m-text m-success">Another monk took some almsfood, went to that monk, and told him to eat it.</span><br />
</p>
<p id="pli-tv-bu-vb-pc33c2p3">
<span class="m-text m-primary">“Alaṁ, āvuso, atthi me bhattapaccāsā”ti.</span><br />
<span class="m-text m-success">“I can’t. I’m expecting another meal.”</span><br />
</p>
<p id="pli-tv-bu-vb-pc33c2p4">
<span class="m-text m-primary">Tassa bhikkhuno piṇḍapāto ussūre āharīyittha. So bhikkhu na cittarūpaṁ bhuñji.</span><br />
<span class="m-text m-success">But since that almsfood only arrived at midday, that monk did not get to eat as much as he had intended.</span><br />
</p>
<p id="pli-tv-bu-vb-pc33c2p5">
<span class="m-text m-primary">Bhagavato etamatthaṁ ārocesuṁ.</span><br />
<span class="m-text m-success">They told the Buddha.</span><br />
</p>
<p id="pli-tv-bu-vb-pc33c2p6">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pc33c2p7">
<span class="m-text m-primary">“anujānāmi, bhikkhave, gilānena bhikkhunā paramparabhojanaṁ bhuñjituṁ.</span><br />
<span class="m-text m-success">“Monks, I allow a sick monk to eat a meal before another.</span><br />
</p>
<p id="pli-tv-bu-vb-pc33c2p8">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc33c2p9p1">
<span class="m-text m-primary">“Paramparabhojane, aññatra samayā, pācittiyaṁ.</span><br />
<span class="m-text m-success">‘If a monk eats a meal before another, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c2p10">
<span class="m-text m-primary">Tatthāyaṁ samayo. Gilānasamayo—ayaṁ tattha samayo”ti.</span><br />
<span class="m-text m-success">This is the appropriate occasion: he is sick.’”</span><br />
</p>
<p id="pli-tv-bu-vb-pc33c2p11">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc33c3p1">
<span class="m-text m-primary">Tena kho pana samayena manussā cīvaradānasamaye sacīvarabhattaṁ paṭiyādetvā bhikkhū nimantenti—“bhojetvā cīvarena acchādessāmā”ti.</span><br />
<span class="m-text m-success">Soon afterwards, during the robe-giving season, people prepared a meal together with robe-cloth and then invited the monks, saying, “We wish to offer a meal and give robe-cloth.”</span><br />
</p>
<p id="pli-tv-bu-vb-pc33c3p2">
<span class="m-text m-primary">Bhikkhū kukkuccāyantā nādhivāsenti—“paṭikkhittaṁ bhagavatā paramparabhojanan”ti.</span><br />
<span class="m-text m-success">But knowing that the Buddha had prohibited eating a meal before another and being afraid of wrongdoing, they did not accept.</span><br />
</p>
<p id="pli-tv-bu-vb-pc33c3p3">
<span class="m-text m-primary">Cīvaraṁ parittaṁ uppajjati.</span><br />
<span class="m-text m-success">As a result, they only got a small amount of robe-cloth.</span><br />
</p>
<p id="pli-tv-bu-vb-pc33c3p4">
<span class="m-text m-primary">Bhagavato etamatthaṁ ārocesuṁ …pe…</span><br />
<span class="m-text m-success">They told the Buddha. …</span><br />
</p>
<p id="pli-tv-bu-vb-pc33c3p5">
<span class="m-text m-primary">anujānāmi, bhikkhave, cīvaradānasamaye paramparabhojanaṁ bhuñjituṁ.</span><br />
<span class="m-text m-success">“Monks, I allow you to eat a meal before another during the robe-giving season.</span><br />
</p>
<p id="pli-tv-bu-vb-pc33c3p6">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc33c3p7p1">
<span class="m-text m-primary">“Paramparabhojane, aññatra samayā, pācittiyaṁ.</span><br />
<span class="m-text m-success">‘If a monk eats a meal before another, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c3p8">
<span class="m-text m-primary">Tatthāyaṁ samayo. Gilānasamayo, cīvaradānasamayo—ayaṁ tattha samayo”ti.</span><br />
<span class="m-text m-success">These are the appropriate occasions: he is sick; it is the robe-giving season.’”</span><br />
</p>
<p id="pli-tv-bu-vb-pc33c3p9">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc33c3p10p1">
<span class="m-text m-primary">Tena kho pana samayena manussā cīvarakārake bhikkhū bhattena nimantenti.</span><br />
<span class="m-text m-success">Soon afterwards people invited the robe-making monks for a meal.</span><br />
</p>
<p id="pli-tv-bu-vb-pc33c3p11">
<span class="m-text m-primary">Bhikkhū kukkuccāyantā nādhivāsenti—“paṭikkhittaṁ bhagavatā paramparabhojanan”ti.</span><br />
<span class="m-text m-success">But knowing that the Buddha had prohibited eating a meal before another and being afraid of wrongdoing, they did not accept.</span><br />
</p>
<p id="pli-tv-bu-vb-pc33c3p12">
<span class="m-text m-primary">Bhagavato etamatthaṁ ārocesuṁ …pe…</span><br />
<span class="m-text m-success">They told the Buddha. …</span><br />
</p>
<p id="pli-tv-bu-vb-pc33c3p13">
<span class="m-text m-primary">anujānāmi, bhikkhave, cīvarakārasamaye paramparabhojanaṁ bhuñjituṁ.</span><br />
<span class="m-text m-success">“Monks, I allow you to eat a meal before another at a time when you are making robes.</span><br />
</p>
<p id="pli-tv-bu-vb-pc33c3p14">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc33c3p15p1">
<span class="m-text m-primary">“Paramparabhojane, aññatra samayā, pācittiyaṁ.</span><br />
<span class="m-text m-success">‘If a monk eats a meal before another, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c3p16">
<span class="m-text m-primary">Tatthāyaṁ samayo. Gilānasamayo, cīvaradānasamayo, cīvarakārasamayo—ayaṁ tattha samayo”ti.</span><br />
<span class="m-text m-success">These are the appropriate occasions: he is sick; it is the robe-giving season; it is a time of making robes.’”</span><br />
</p>
<p id="pli-tv-bu-vb-pc33c3p17">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc33c4p1">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya āyasmatā ānandena pacchāsamaṇena yena aññataraṁ kulaṁ tenupasaṅkami;</span><br />
<span class="m-text m-success">Soon afterwards, after robing up in the morning, the Buddha took his bowl and robe and went to a certain family with Venerable Ānanda as his attendant.</span><br />
</p>
<p id="pli-tv-bu-vb-pc33c4p2">
<span class="m-text m-primary">upasaṅkamitvā paññatte āsane nisīdi. Atha kho te manussā bhagavato ca āyasmato ca ānandassa bhojanaṁ adaṁsu.</span><br />
<span class="m-text m-success">He sat down on the prepared seat, and the people there gave cooked food.</span><br />
</p>
<p id="pli-tv-bu-vb-pc33c4p3">
<span class="m-text m-primary">Āyasmā ānando kukkuccāyanto na paṭiggaṇhāti.</span><br />
<span class="m-text m-success">Being afraid of wrongdoing, Ānanda did not accept it.</span><br />
</p>
<p id="pli-tv-bu-vb-pc33c4p4">
<span class="m-text m-primary">“Gaṇhāhi, ānandā”ti.</span><br />
<span class="m-text m-success">The Buddha said, “Accept it, Ānanda.”</span><br />
</p>
<p id="pli-tv-bu-vb-pc33c4p5">
<span class="m-text m-primary">“Alaṁ, bhagavā, atthi me bhattapaccāsā”ti.</span><br />
<span class="m-text m-success">“I can’t, Venerable Sir, I’m expecting another meal.”</span><br />
</p>
<p id="pli-tv-bu-vb-pc33c4p6">
<span class="m-text m-primary">“Tenahānanda, vikappetvā gaṇhāhī”ti.</span><br />
<span class="m-text m-success">“Well then, Ānanda, transfer that meal to someone else and then receive this.”</span><br />
</p>
<p id="pli-tv-bu-vb-pc33c4p7">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—“</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pc33c4p8">
<span class="m-text m-primary">anujānāmi, bhikkhave, vikappetvā paramparabhojanaṁ bhuñjituṁ.</span><br />
<span class="m-text m-success">“Monks, I allow you to eat a meal before another if you transfer the other meal to someone else.</span><br />
</p>
<p id="pli-tv-bu-vb-pc33c4p9">
<span class="m-text m-primary">Evañca pana, bhikkhave, vikappetabbaṁ—‘mayhaṁ bhattapaccāsaṁ itthannāmassa dammī’”ti.</span><br />
<span class="m-text m-success">And, monks, this is how it should be transferred: ‘I give my expected meal to so-and-so.’”</span><br />
</p>
<p id="pli-tv-bu-vb-pc33c5p1p1">
<span class="m-text m-primary">Paramparabhojanaṁ nāma</span><br />
<span class="m-text m-success">Eats a meal before another:</span><br />
</p>
<p id="pli-tv-bu-vb-pc33c5p1p2">
<span class="m-text m-primary">pañcannaṁ bhojanānaṁ aññatarena bhojanena nimantito, taṁ ṭhapetvā aññaṁ pañcannaṁ bhojanānaṁ aññataraṁ bhojanaṁ bhuñjati, etaṁ paramparabhojanaṁ nāma.</span><br />
<span class="m-text m-success">if he has been invited to eat any of the five cooked foods, and he then eats any of the five cooked foods elsewhere—this is called “eats a meal before another”.</span><br />
</p>
<p id="pli-tv-bu-vb-pc33c5p1p3">
<span class="m-text m-primary">Aññatra samayāti</span><br />
<span class="m-text m-success">Except on an appropriate occasion:</span><br />
</p>
<p id="pli-tv-bu-vb-pc33c5p1p4">
<span class="m-text m-primary">ṭhapetvā samayaṁ.</span><br />
<span class="m-text m-success">unless it is an appropriate occasion.</span><br />
</p>
<p id="pli-tv-bu-vb-pc33c5p1p5">
<span class="m-text m-primary">Gilānasamayo nāma</span><br />
<span class="m-text m-success">He is sick:</span><br />
</p>
<p id="pli-tv-bu-vb-pc33c5p1p6">
<span class="m-text m-primary">na sakkoti ekāsane nisinno yāvadatthaṁ bhuñjituṁ. “Gilānasamayo”ti bhuñjitabbaṁ.</span><br />
<span class="m-text m-success">if he is not able to eat as much as he needs in one sitting, he may eat a meal before another.</span><br />
</p>
<p id="pli-tv-bu-vb-pc33c5p1p7">
<span class="m-text m-primary">Cīvaradānasamayo nāma</span><br />
<span class="m-text m-success">It is the robe-giving season:</span><br />
</p>
<p id="pli-tv-bu-vb-pc33c5p1p8">
<span class="m-text m-primary">anatthate kathine vassānassa pacchimo māso, atthate kathine pañca māsā. “Cīvaradānasamayo”ti bhuñjitabbaṁ.</span><br />
<span class="m-text m-success">if he has not participated in the robe-making procedure, he may eat a meal before another during the last month of the rainy season. If he has participated in the robe-making procedure, he may eat a meal before another during the five month period.</span><br />
</p>
<p id="pli-tv-bu-vb-pc33c5p1p9">
<span class="m-text m-primary">Cīvarakārasamayo nāma</span><br />
<span class="m-text m-success">It is a time of making robes:</span><br />
</p>
<p id="pli-tv-bu-vb-pc33c5p1p10">
<span class="m-text m-primary">cīvare kayiramāne. “Cīvarakārasamayo”ti bhuñjitabbaṁ.</span><br />
<span class="m-text m-success">when he is making robes, he may eat a meal before another.</span><br />
</p>
<p id="pli-tv-bu-vb-pc33c5p1p11">
<span class="m-text m-primary">“Aññatra samayā bhuñjissāmī”ti paṭiggaṇhāti, āpatti dukkaṭassa.</span><br />
<span class="m-text m-success">If he receives food with the intention of eating it, except on an appropriate occasion, he commits an offense of wrong conduct.</span><br />
</p>
<p id="pli-tv-bu-vb-pc33c5p1p12">
<span class="m-text m-primary">Ajjhohāre ajjhohāre āpatti pācittiyassa.</span><br />
<span class="m-text m-success">For every mouthful, he commits an offense entailing confession.</span><br />
</p>
<p id="pli-tv-bu-vb-pc33c5p2p1">
<span class="m-text m-primary">Paramparabhojane paramparabhojanasaññī, aññatra samayā, bhuñjati, āpatti pācittiyassa.</span><br />
<span class="m-text m-success">If it is a meal before another, and he perceives it as such, and he eats it, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c5p2p2">
<span class="m-text m-primary">Paramparabhojane vematiko, aññatra samayā, bhuñjati, āpatti pācittiyassa.</span><br />
<span class="m-text m-success">If it is a meal before another, but he is unsure of it, and he eats it, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c5p2p3">
<span class="m-text m-primary">Paramparabhojane naparamparabhojanasaññī, aññatra samayā, bhuñjati, āpatti pācittiyassa.</span><br />
<span class="m-text m-success">If it is a meal before another, but he does not perceive it as such, and he eats it, except on an appropriate occasion, he commits an offense entailing confession.</span><br />
</p>
<p id="pli-tv-bu-vb-pc33c5p2p4">
<span class="m-text m-primary">Naparamparabhojane paramparabhojanasaññī, āpatti dukkaṭassa.</span><br />
<span class="m-text m-success">If it is not a meal before another, but he perceives it as such, he commits an offense of wrong conduct.</span><br />
</p>
<p id="pli-tv-bu-vb-pc33c5p2p5">
<span class="m-text m-primary">Naparamparabhojane vematiko, āpatti dukkaṭassa.</span><br />
<span class="m-text m-success">If it is not a meal before another, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-pc33c5p2p6">
<span class="m-text m-primary">Naparamparabhojane naparamparabhojanasaññī, anāpatti.</span><br />
<span class="m-text m-success">If it is not a meal before another, and he does not perceive it as such, there is no offense.</span><br />
</p>
<p id="pli-tv-bu-vb-pc33c5p3p1">
<span class="m-text m-primary">Anāpatti—</span><br />
<span class="m-text m-success">There is no offense:</span><br />
</p>
<p id="pli-tv-bu-vb-pc33c5p3p2">
<span class="m-text m-primary">samaye,</span><br />
<span class="m-text m-success">if it is an appropriate occasion;</span><br />
</p>
<p id="pli-tv-bu-vb-pc33c5p3p3">
<span class="m-text m-primary">vikappetvā bhuñjati,</span><br />
<span class="m-text m-success">if he transfers his other meal to someone else and then eats;</span><br />
</p>
<p id="pli-tv-bu-vb-pc33c5p3p4">
<span class="m-text m-primary">dve tayo nimantane ekato bhuñjati,</span><br />
<span class="m-text m-success">if he eats the food from two or three invitational meals together;</span><br />
</p>
<p id="pli-tv-bu-vb-pc33c5p3p5">
<span class="m-text m-primary">nimantanapaṭipāṭiyā bhuñjati,</span><br />
<span class="m-text m-success">if he eats the meals in the same order that the invitations were received;</span><br />
</p>
<p id="pli-tv-bu-vb-pc33c5p3p6">
<span class="m-text m-primary">sakalena gāmena nimantito tasmiṁ gāme yattha katthaci bhuñjati,</span><br />
<span class="m-text m-success">if he is invited by a whole village and he eats anywhere in that village;</span><br />
</p>
<p id="pli-tv-bu-vb-pc33c5p3p7">
<span class="m-text m-primary">sakalena pūgena nimantito tasmiṁ pūge yattha katthaci bhuñjati,</span><br />
<span class="m-text m-success">if he is invited by a whole association and he eats anywhere that belongs to that association;</span><br />
</p>
<p id="pli-tv-bu-vb-pc33c5p3p8">
<span class="m-text m-primary">nimantiyamāno bhikkhaṁ gahessāmīti bhaṇati,</span><br />
<span class="m-text m-success">if, when being invited, he says, “I’ll get almsfood;”</span><br />
</p>
<p id="pli-tv-bu-vb-pc33c5p3p9">
<span class="m-text m-primary">niccabhatte,</span><br />
<span class="m-text m-success">if it is a regular meal invitation;</span><br />
</p>
<p id="pli-tv-bu-vb-pc33c5p3p10">
<span class="m-text m-primary">salākabhatte,</span><br />
<span class="m-text m-success">if it is a meal for which lots are drawn;</span><br />
</p>
<p id="pli-tv-bu-vb-pc33c5p3p11">
<span class="m-text m-primary">pakkhike,</span><br />
<span class="m-text m-success">if it is a half-monthly meal;</span><br />
</p>
<p id="pli-tv-bu-vb-pc33c5p3p12">
<span class="m-text m-primary">uposathike,</span><br />
<span class="m-text m-success">if it is on the observance day;</span><br />
</p>
<p id="pli-tv-bu-vb-pc33c5p3p13">
<span class="m-text m-primary">pāṭipadike,</span><br />
<span class="m-text m-success">if it is on the day after the observance day;</span><br />
</p>
<p id="pli-tv-bu-vb-pc33c5p3p14">
<span class="m-text m-primary">pañca bhojanāni ṭhapetvā sabbattha anāpatti,</span><br />
<span class="m-text m-success">if it is anything apart from the five cooked foods;</span><br />
</p>
<p id="pli-tv-bu-vb-pc33c5p3p15">
<span class="m-text m-primary">ummattakassa,</span><br />
<span class="m-text m-success">if he is insane;</span><br />
</p>
<p id="pli-tv-bu-vb-pc33c5p3p16">
<span class="m-text m-primary">ādikammikassāti.</span><br />
<span class="m-text m-success">if he is the first offender.</span><br />
</p>
<p id="pli-tv-bu-vb-pc33c5p3p17">
<span class="m-text m-primary">Paramparabhojanasikkhāpadaṁ niṭṭhitaṁ tatiyaṁ.</span><br />
<span class="m-text m-success">The training rule on eating a meal before another, the third, is finished.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>