<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0kvz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0kvz.html" />
  <meta property="og:description" content="Kiṅkaṇipupphavagga 9 Naḷakuṭidāyakattheraapadāna “Himavantassāvidūre, hārito nāma pabbato; Sayambhū nārado nāma, rukkhamūle vasī tadā. Naḷāgāraṁ karitvāna, tiṇena chādayiṁ ahaṁ; Caṅkamaṁ sodhayitvāna, sayambhussa adāsahaṁ. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Tattha me sukataṁ byamhaṁ, naḷakuṭikanimmitaṁ; Saṭṭhiyojanamubbedhaṁ, ti …" />
  <meta name="twitter:description" content="Kiṅkaṇipupphavagga 9 Naḷakuṭidāyakattheraapadāna “Himavantassāvidūre, hārito nāma pabbato; Sayambhū nārado nāma, rukkhamūle vasī tadā. Naḷāgāraṁ karitvāna, tiṇena chādayiṁ ahaṁ; Caṅkamaṁ sodhayitvāna, sayambhussa adāsahaṁ. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Tattha me sukataṁ byamhaṁ, naḷakuṭikanimmitaṁ; Saṭṭhiyojanamubbedhaṁ, ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kinkanipupphavagga">
<h2><a href="#kinkanipupphavagga">Kiṅkaṇipupphavagga</a></h2>
<section id="nalakutidayakattheraapadana">
<h3><a href="#nalakutidayakattheraapadana">9 Naḷakuṭidāyakattheraapadāna</a></h3>
<p id="tha-ap501c1p1">
<span class="pali m-text">“Himavantassāvidūre,</span><br />
</p>
<p id="tha-ap501c1p2">
<span class="pali m-text">hārito nāma pabbato;</span><br />
</p>
<p id="tha-ap501c1p3">
<span class="pali m-text">Sayambhū nārado nāma,</span><br />
</p>
<p id="tha-ap501c1p4">
<span class="pali m-text">rukkhamūle vasī tadā.</span><br />
</p>
<p id="tha-ap501c2p1">
<span class="pali m-text">Naḷāgāraṁ karitvāna,</span><br />
</p>
<p id="tha-ap501c2p2">
<span class="pali m-text">tiṇena chādayiṁ ahaṁ;</span><br />
</p>
<p id="tha-ap501c2p3">
<span class="pali m-text">Caṅkamaṁ sodhayitvāna,</span><br />
</p>
<p id="tha-ap501c2p4">
<span class="pali m-text">sayambhussa adāsahaṁ.</span><br />
</p>
<p id="tha-ap501c3p1">
<span class="pali m-text">Tena kammena sukatena,</span><br />
</p>
<p id="tha-ap501c3p2">
<span class="pali m-text">cetanāpaṇidhīhi ca;</span><br />
</p>
<p id="tha-ap501c3p3">
<span class="pali m-text">Jahitvā mānusaṁ dehaṁ,</span><br />
</p>
<p id="tha-ap501c3p4">
<span class="pali m-text">tāvatiṁsamagacchahaṁ.</span><br />
</p>
<p id="tha-ap501c4p1">
<span class="pali m-text">Tattha me sukataṁ byamhaṁ,</span><br />
</p>
<p id="tha-ap501c4p2">
<span class="pali m-text">naḷakuṭikanimmitaṁ;</span><br />
</p>
<p id="tha-ap501c4p3">
<span class="pali m-text">Saṭṭhiyojanamubbedhaṁ,</span><br />
</p>
<p id="tha-ap501c4p4">
<span class="pali m-text">tiṁsayojanavitthataṁ.</span><br />
</p>
<p id="tha-ap501c5p1">
<span class="pali m-text">Catuddasesu kappesu,</span><br />
</p>
<p id="tha-ap501c5p2">
<span class="pali m-text">devaloke ramiṁ ahaṁ;</span><br />
</p>
<p id="tha-ap501c5p3">
<span class="pali m-text">Ekasattatikkhattuñca,</span><br />
</p>
<p id="tha-ap501c5p4">
<span class="pali m-text">devarajjamakārayiṁ.</span><br />
</p>
<p id="tha-ap501c6p1">
<span class="pali m-text">Catutiṁsatikkhattuñca,</span><br />
</p>
<p id="tha-ap501c6p2">
<span class="pali m-text">cakkavattī ahosahaṁ;</span><br />
</p>
<p id="tha-ap501c6p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap501c6p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap501c7p1">
<span class="pali m-text">Dhammapāsādamāruyha,</span><br />
</p>
<p id="tha-ap501c7p2">
<span class="pali m-text">sabbākāravarūpamaṁ;</span><br />
</p>
<p id="tha-ap501c7p3">
<span class="pali m-text">Yadicchakāhaṁ vihare,</span><br />
</p>
<p id="tha-ap501c7p4">
<span class="pali m-text">sakyaputtassa sāsane.</span><br />
</p>
<p id="tha-ap501c8p1">
<span class="pali m-text">Ekatiṁse ito kappe,</span><br />
</p>
<p id="tha-ap501c8p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap501c8p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap501c8p4">
<span class="pali m-text">naḷakuṭiyidaṁ phalaṁ.</span><br />
</p>
<p id="tha-ap501c9p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap501c9p2">
<span class="pali m-text">…pe…</span><br />
</p>
<p id="tha-ap501c9p3">
<span class="pali m-text">viharāmi anāsavo.</span><br />
</p>
<p id="tha-ap501c10p1">
<span class="pali m-text">Svāgataṁ vata me āsi,</span><br />
</p>
<p id="tha-ap501c10p2">
<span class="pali m-text">…pe…</span><br />
</p>
<p id="tha-ap501c10p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap501c11p1">
<span class="pali m-text">Paṭisambhidā catasso,</span><br />
</p>
<p id="tha-ap501c11p2">
<span class="pali m-text">…pe…</span><br />
</p>
<p id="tha-ap501c11p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap501c12p1">
<span class="pali m-text">Itthaṁ sudaṁ āyasmā naḷakuṭidāyako thero imā gāthāyo abhāsitthāti.</span><br />
</p>
<p id="tha-ap501c13p1">
<span class="pali m-text">Naḷakuṭidāyakattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>