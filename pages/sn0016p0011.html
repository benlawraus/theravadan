<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn16 &raquo; Saṁyutta Nikāya 16.11 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0016p0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn16-index.html">sn16</a> &raquo;
          </span>
          Saṁyutta Nikāya 16.11
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/sn0016p0010.html">Previous</a></div>
<div class="m-col-s-6 m-text-right">
<a href="https://www.theravadan.org/pages/sn0016p0012.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 16.11</span></p>
<p id="sn16p11c0p2">
<span class="pali m-text">1. Kassapavagga</span><br />
<span class="sujato m-text">1. Kassapa</span><br />
</p>
<section id="civarasutta">
<span id="sn16p11c0p3"></span><h2><span class="pali m-text">Cīvarasutta</span></h2>
<p><span class="sujato m-text">Robes</span></p>
<p id="sn16p11c1p1">
<span class="pali m-text">Ekaṁ samayaṁ āyasmā mahākassapo rājagahe viharati veḷuvane kalandakanivāpe.</span><br />
<span class="sujato m-text">At one time Venerable Mahākassapa was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn16p11c1p2">
<span class="pali m-text">Tena kho pana samayena āyasmā ānando dakkhiṇagirismiṁ cārikaṁ carati mahatā bhikkhusaṅghena saddhiṁ.</span><br />
<span class="sujato m-text">Now at that time Venerable Ānanda was wandering in the Southern Hills together with a large Saṅgha of mendicants.</span><br />
</p>
<p id="sn16p11c2p1">
<span class="pali m-text">Tena kho pana samayena āyasmato ānandassa tiṁsamattā saddhivihārino bhikkhū sikkhaṁ paccakkhāya hīnāyāvattā bhavanti yebhuyyena kumārabhūtā.</span><br />
<span class="sujato m-text">And at that time thirty of Ānanda’s mendicant pupils resigned the training and returned to a lesser life. Most of them were youths.</span><br />
</p>
<p id="sn16p11c2p2">
<span class="pali m-text">Atha kho āyasmā ānando dakkhiṇagirismiṁ yathābhirantaṁ cārikaṁ caritvā yena rājagahaṁ veḷuvanaṁ kalandakanivāpo yenāyasmā mahākassapo tenupasaṅkami; upasaṅkamitvā āyasmantaṁ mahākassapaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ āyasmā mahākassapo etadavoca:</span><br />
<span class="sujato m-text">When Venerable Ānanda had wandered in the Southern Hills as long as he pleased, he set out for Rājagaha, to the Bamboo Grove, the squirrels’ feeding ground. He went up to Venerable Mahākassapa, bowed, and sat down to one side. Mahākassapa said to him:</span><br />
</p>
<p id="sn16p11c2p3">
<span class="pali m-text">“kati nu kho, āvuso ānanda, atthavase paṭicca bhagavatā kulesu tikabhojanaṁ paññattan”ti?</span><br />
<span class="sujato m-text">“Reverend Ānanda, for how many reasons did the Buddha lay down a rule against eating in groups of more than three among families?”</span><br />
</p>
<p id="sn16p11c3p1">
<span class="pali m-text">“Tayo kho, bhante kassapa, atthavase paṭicca bhagavatā kulesu tikabhojanaṁ paññattaṁ—</span><br />
<span class="sujato m-text">“Sir, the Buddha laid down that rule for three reasons.</span><br />
</p>
<p id="sn16p11c3p2">
<span class="pali m-text">dummaṅkūnaṁ puggalānaṁ niggahāya pesalānaṁ bhikkhūnaṁ phāsuvihārāya, mā pāpicchā pakkhaṁ nissāya saṅghaṁ bhindeyyuṁ, kulānuddayatāya ca.</span><br />
<span class="sujato m-text">For keeping difficult persons in check and for the comfort of good-hearted mendicants. To prevent those of corrupt wishes from taking sides and dividing the Saṅgha. And out of consideration for families.</span><br />
</p>
<p id="sn16p11c3p3">
<span class="pali m-text">Ime kho, bhante kassapa, tayo atthavase paṭicca bhagavatā kulesu tikabhojanaṁ paññattan”ti.</span><br />
<span class="sujato m-text">These are the three reasons why the Buddha laid down that rule.”</span><br />
</p>
<p id="sn16p11c4p1">
<span class="pali m-text">“Atha kiñcarahi tvaṁ, āvuso ānanda, imehi navehi bhikkhūhi indriyesu aguttadvārehi bhojane amattaññūhi jāgariyaṁ ananuyuttehi saddhiṁ cārikaṁ carasi?</span><br />
<span class="sujato m-text">“So what exactly are you doing, wandering together with these junior mendicants? They don’t guard their sense doors, they eat too much, and they’re not committed to wakefulness.</span><br />
</p>
<p id="sn16p11c4p2">
<span class="pali m-text">Sassaghātaṁ maññe carasi, kulūpaghātaṁ maññe carasi.</span><br />
<span class="sujato m-text">It’s like you’re wandering about wrecking crops and ruining families!</span><br />
</p>
<p id="sn16p11c4p3">
<span class="pali m-text">Olujjati kho te, āvuso ānanda, parisā;</span><br />
<span class="sujato m-text">Your following is falling apart, Reverend Ānanda,</span><br />
</p>
<p id="sn16p11c4p4">
<span class="pali m-text">palujjanti kho te, āvuso, navappāyā.</span><br />
<span class="sujato m-text">and those just getting started are slipping away.</span><br />
</p>
<p id="sn16p11c4p5">
<span class="pali m-text">Na vāyaṁ kumārako mattamaññāsī”ti.</span><br />
<span class="sujato m-text">Yet this boy knows no bounds!”</span><br />
</p>
<p id="sn16p11c5p1">
<span class="pali m-text">“Api me, bhante kassapa, sirasmiṁ palitāni jātāni.</span><br />
<span class="sujato m-text">“Though there are grey hairs on my head,</span><br />
</p>
<p id="sn16p11c5p2">
<span class="pali m-text">Atha ca pana mayaṁ ajjāpi āyasmato mahākassapassa kumārakavādā na muccāmā”ti.</span><br />
<span class="sujato m-text">I still can’t escape being called a boy by Venerable Mahākassapa.”</span><br />
</p>
<p id="sn16p11c5p3">
<span class="pali m-text">“Tathā hi pana tvaṁ, āvuso ānanda, imehi navehi bhikkhūhi indriyesu aguttadvārehi bhojane amattaññūhi jāgariyaṁ ananuyuttehi saddhiṁ cārikaṁ carasi, sassaghātaṁ maññe carasi, kulūpaghātaṁ maññe carasi.</span><br />
<span class="sujato m-text">“It’s because you wander with these junior mendicants. …</span><br />
</p>
<p id="sn16p11c5p4">
<span class="pali m-text">Olujjati kho te, āvuso ānanda, parisā;</span><br />
<span class="sujato m-text">Your following is falling apart, Reverend Ānanda,</span><br />
</p>
<p id="sn16p11c5p5">
<span class="pali m-text">palujjanti kho te, āvuso, navappāyā.</span><br />
<span class="sujato m-text">and those just getting started are slipping away.</span><br />
</p>
<p id="sn16p11c5p6">
<span class="pali m-text">Na vāyaṁ kumārako mattamaññāsī”ti.</span><br />
<span class="sujato m-text">Yet this boy knows no bounds!”</span><br />
</p>
<p id="sn16p11c6p1">
<span class="pali m-text">Assosi kho thullanandā bhikkhunī:</span><br />
<span class="sujato m-text">The nun Thullanandā heard a rumor that</span><br />
</p>
<p id="sn16p11c6p2">
<span class="pali m-text">“ayyena kira mahākassapena ayyo ānando vedehamuni kumārakavādena apasādito”ti.</span><br />
<span class="sujato m-text">Master Mahākassapa had rebuked Master Ānanda the Videhan sage by calling him a boy.</span><br />
</p>
<p id="sn16p11c7p1">
<span class="pali m-text">Atha kho thullanandā bhikkhunī anattamanā anattamanavācaṁ nicchāresi:</span><br />
<span class="sujato m-text">She was upset and blurted out,</span><br />
</p>
<p id="sn16p11c7p2">
<span class="pali m-text">“kiṁ pana ayyo mahākassapo aññatitthiyapubbo samāno ayyaṁ ānandaṁ vedehamuniṁ kumārakavādena apasādetabbaṁ maññatī”ti.</span><br />
<span class="sujato m-text">“How can Master Mahākassapa, who formerly followed another religion, presume to rebuke Master Ānanda the Videhan sage by calling him a boy?”</span><br />
</p>
<p id="sn16p11c7p3">
<span class="pali m-text">Assosi kho āyasmā mahākassapo thullanandāya bhikkhuniyā imaṁ vācaṁ bhāsamānāya.</span><br />
<span class="sujato m-text">Mahākassapa heard Thullanandā say these words,</span><br />
</p>
<p id="sn16p11c8p1">
<span class="pali m-text">Atha kho āyasmā mahākassapo āyasmantaṁ ānandaṁ etadavoca:</span><br />
<span class="sujato m-text">and he said to Ānanda,</span><br />
</p>
<p id="sn16p11c8p2">
<span class="pali m-text">“tagghāvuso ānanda, thullanandāya bhikkhuniyā sahasā appaṭisaṅkhā vācā bhāsitā.</span><br />
<span class="sujato m-text">“Indeed, Reverend Ānanda, the nun Thullanandā spoke rashly and without reflection.</span><br />
</p>
<p id="sn16p11c8p3">
<span class="pali m-text">Yatvāhaṁ, āvuso, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito, nābhijānāmi aññaṁ satthāraṁ uddisitā, aññatra tena bhagavatā arahatā sammāsambuddhena.</span><br />
<span class="sujato m-text">Since I shaved off my hair and beard, dressed in ocher robes, and went forth from the lay life to homelessness, I don’t recall acknowledging any other teacher apart from the Blessed One, the perfected one, the fully awakened Buddha.</span><br />
</p>
<p id="sn16p11c8p4">
<span class="pali m-text">Pubbe me, āvuso, agārikabhūtassa sato etadahosi:</span><br />
<span class="sujato m-text">Formerly when I was still a layman, I thought:</span><br />
</p>
<p id="sn16p11c8p5">
<span class="pali m-text">‘sambādho gharāvāso rajāpatho, abbhokāso pabbajjā.</span><br />
<span class="sujato m-text">‘Living in a house is cramped and dirty, but the life of one gone forth is wide open.</span><br />
</p>
<p id="sn16p11c8p6">
<span class="pali m-text">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="sujato m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="sn16p11c8p7">
<span class="pali m-text">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
<span class="sujato m-text">Why don’t I shave off my hair and beard, dress in ocher robes, and go forth from the lay life to homelessness?’</span><br />
</p>
<p id="sn16p11c8p8">
<span class="pali m-text">So khvāhaṁ, āvuso, aparena samayena paṭapilotikānaṁ saṅghāṭiṁ kāretvā ye loke arahanto te uddissa kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁ.</span><br />
<span class="sujato m-text">After some time I made an outer robe of patches and, in the name of the perfected ones in the world, I shaved off my hair and beard, dressed in ocher robes, and went forth from the lay life to homelessness.</span><br />
</p>
<p id="sn16p11c9p1">
<span class="pali m-text">So evaṁ pabbajito samāno addhānamaggappaṭipanno addasaṁ bhagavantaṁ antarā ca rājagahaṁ antarā ca nāḷandaṁ bahuputte cetiye nisinnaṁ.</span><br />
<span class="sujato m-text">When I had gone forth, I traveled along the road between Rājagaha and Nāḷandā, where I saw the Buddha sitting at the Many Sons Shrine.</span><br />
</p>
<p id="sn16p11c9p2">
<span class="pali m-text">Disvāna me etadahosi:</span><br />
<span class="sujato m-text">Seeing him, I thought:</span><br />
</p>
<p id="sn16p11c9p3">
<span class="pali m-text">‘satthārañca vatāhaṁ passeyyaṁ, bhagavantameva passeyyaṁ;</span><br />
<span class="sujato m-text">‘If I’m ever to see a Teacher, it would be this Blessed One!</span><br />
</p>
<p id="sn16p11c9p4">
<span class="pali m-text">sugatañca vatāhaṁ passeyyaṁ, bhagavantameva passeyyaṁ;</span><br />
<span class="sujato m-text">If I’m ever to see a Holy One, it would be this Blessed One!</span><br />
</p>
<p id="sn16p11c9p5">
<span class="pali m-text">sammāsambuddhañca vatāhaṁ passeyyaṁ;</span><br />
<span class="sujato m-text">If I’m ever to see a fully awakened Buddha, it would be this Blessed One!’</span><br />
</p>
<p id="sn16p11c9p6">
<span class="pali m-text">bhagavantameva passeyyan’ti.</span><br />
</p>
<p id="sn16p11c9p7">
<span class="pali m-text">So khvāhaṁ, āvuso, tattheva bhagavato pādesu sirasā nipatitvā bhagavantaṁ etadavocaṁ:</span><br />
<span class="sujato m-text">Then I bowed with my head at the Buddha’s feet and said:</span><br />
</p>
<p id="sn16p11c9p8">
<span class="pali m-text">‘satthā me, bhante, bhagavā, sāvakohamasmi;</span><br />
<span class="sujato m-text">‘Sir, the Buddha is my Teacher, I am his disciple!</span><br />
</p>
<p id="sn16p11c9p9">
<span class="pali m-text">satthā me, bhante, bhagavā, sāvakohamasmī’ti.</span><br />
<span class="sujato m-text">The Buddha is my Teacher, I am his disciple!’</span><br />
</p>
<p id="sn16p11c9p10">
<span class="pali m-text">Evaṁ vutte, maṁ, āvuso, bhagavā etadavoca:</span><br />
<span class="sujato m-text">The Buddha said to me,</span><br />
</p>
<p id="sn16p11c9p11">
<span class="pali m-text">‘yo kho, kassapa, evaṁ sabbacetasā samannāgataṁ sāvakaṁ ajānaññeva vadeyya jānāmīti, apassaññeva vadeyya passāmīti, muddhāpi tassa vipateyya.</span><br />
<span class="sujato m-text">‘Kassapa, if anyone was to say to such a wholehearted disciple that they know when they don’t know, or that they see when they don’t see, their head would explode.</span><br />
</p>
<p id="sn16p11c9p12">
<span class="pali m-text">Ahaṁ kho pana, kassapa, jānaññeva vadāmi jānāmīti, passaññeva vadāmi passāmīti.</span><br />
<span class="sujato m-text">But Kassapa, when I say that I know and see I really do know and see.</span><br />
</p>
<p id="sn16p11c10p1">
<span class="pali m-text">Tasmātiha te, kassapa, evaṁ sikkhitabbaṁ:</span><br />
<span class="sujato m-text">So you should train like this:</span><br />
</p>
<p id="sn16p11c10p2">
<span class="pali m-text">“tibbaṁ me hirottappaṁ paccupaṭṭhitaṁ bhavissati theresu navesu majjhimesū”ti.</span><br />
<span class="sujato m-text">“I will set up a keen sense of conscience and prudence for seniors, juniors, and those in the middle.”</span><br />
</p>
<p id="sn16p11c10p3">
<span class="pali m-text">Evañhi te, kassapa, sikkhitabbaṁ.</span><br />
<span class="sujato m-text">That’s how you should train.</span><br />
</p>
<p id="sn16p11c11p1">
<span class="pali m-text">Tasmātiha te, kassapa, evaṁ sikkhitabbaṁ:</span><br />
<span class="sujato m-text">And you should train like this:</span><br />
</p>
<p id="sn16p11c11p2">
<span class="pali m-text">“yaṁ kiñci dhammaṁ suṇissāmi kusalūpasaṁhitaṁ sabbaṁ taṁ aṭṭhiṁ katvā manasi karitvā sabbacetasā samannāharitvā ohitasoto dhammaṁ suṇissāmī”ti.</span><br />
<span class="sujato m-text">“Whenever I hear a teaching connected with what’s skillful, I will pay heed, pay attention, engage wholeheartedly, and lend an ear to that teaching.”</span><br />
</p>
<p id="sn16p11c11p3">
<span class="pali m-text">Evañhi te, kassapa, sikkhitabbaṁ.</span><br />
<span class="sujato m-text">That’s how you should train.</span><br />
</p>
<p id="sn16p11c12p1">
<span class="pali m-text">Tasmātiha te, kassapa, evaṁ sikkhitabbaṁ:</span><br />
<span class="sujato m-text">And you should train like this:</span><br />
</p>
<p id="sn16p11c12p2">
<span class="pali m-text">“sātasahagatā ca me kāyagatāsati na vijahissatī”ti.</span><br />
<span class="sujato m-text">“I will never neglect mindfulness of the body that is full of pleasure.”</span><br />
</p>
<p id="sn16p11c12p3">
<span class="pali m-text">Evañhi te, kassapa, sikkhitabbanti’.</span><br />
<span class="sujato m-text">That’s how you should train.’</span><br />
</p>
<p id="sn16p11c13p1">
<span class="pali m-text">Atha kho maṁ, āvuso, bhagavā iminā ovādena ovaditvā uṭṭhāyāsanā pakkāmi.</span><br />
<span class="sujato m-text">And when the Buddha had given me this advice he got up from his seat and left.</span><br />
</p>
<p id="sn16p11c13p2">
<span class="pali m-text">Sattāhameva khvāhaṁ, āvuso, saraṇo raṭṭhapiṇḍaṁ bhuñjiṁ aṭṭhamiyā aññā udapādi.</span><br />
<span class="sujato m-text">For seven days I ate the nation’s almsfood as a debtor. On the eighth day I was enlightened.</span><br />
</p>
<p id="sn16p11c14p1">
<span class="pali m-text">Atha kho, āvuso, bhagavā maggā okkamma yena aññataraṁ rukkhamūlaṁ tenupasaṅkami.</span><br />
<span class="sujato m-text">And then the Buddha left the road and went to the root of a certain tree.</span><br />
</p>
<p id="sn16p11c14p2">
<span class="pali m-text">Atha khvāhaṁ, āvuso, paṭapilotikānaṁ saṅghāṭiṁ catugguṇaṁ paññapetvā bhagavantaṁ etadavocaṁ:</span><br />
<span class="sujato m-text">So I spread out my outer robe of patches folded in four and said to him,</span><br />
</p>
<p id="sn16p11c14p3">
<span class="pali m-text">‘idha, bhante, bhagavā nisīdatu, yaṁ mamassa dīgharattaṁ hitāya sukhāyā’ti.</span><br />
<span class="sujato m-text">‘Sir, sit here. That would be for my lasting welfare and happiness.’</span><br />
</p>
<p id="sn16p11c14p4">
<span class="pali m-text">Nisīdi kho, āvuso, bhagavā paññatte āsane.</span><br />
<span class="sujato m-text">The Buddha sat on the seat spread out</span><br />
</p>
<p id="sn16p11c14p5">
<span class="pali m-text">Nisajja kho maṁ, āvuso, bhagavā etadavoca:</span><br />
<span class="sujato m-text">and said to me,</span><br />
</p>
<p id="sn16p11c14p6">
<span class="pali m-text">‘mudukā kho tyāyaṁ, kassapa, paṭapilotikānaṁ saṅghāṭī’ti.</span><br />
<span class="sujato m-text">‘Kassapa, this outer robe of patches is soft.’</span><br />
</p>
<p id="sn16p11c14p7">
<span class="pali m-text">‘Paṭiggaṇhātu me, bhante, bhagavā paṭapilotikānaṁ saṅghāṭiṁ anukampaṁ upādāyā’ti.</span><br />
<span class="sujato m-text">‘Sir, please accept my outer robe of patches out of compassion.’</span><br />
</p>
<p id="sn16p11c14p8">
<span class="pali m-text">‘Dhāressasi pana me tvaṁ, kassapa, sāṇāni paṁsukūlāni nibbasanānī’ti.</span><br />
<span class="sujato m-text">‘In that case, Kassapa, will you wear my worn-out hempen rag robe?’</span><br />
</p>
<p id="sn16p11c14p9">
<span class="pali m-text">‘Dhāressāmahaṁ, bhante, bhagavato sāṇāni paṁsukūlāni nibbasanānī’ti.</span><br />
<span class="sujato m-text">‘I will wear it, sir.’</span><br />
</p>
<p id="sn16p11c14p10">
<span class="pali m-text">So khvāhaṁ, āvuso, paṭapilotikānaṁ saṅghāṭiṁ bhagavato pādāsiṁ.</span><br />
<span class="sujato m-text">And so I presented my outer robe of patches to the Buddha,</span><br />
</p>
<p id="sn16p11c14p11">
<span class="pali m-text">Ahaṁ pana bhagavato sāṇāni paṁsukūlāni nibbasanāni paṭipajjiṁ.</span><br />
<span class="sujato m-text">and the Buddha presented me with his worn-out hempen rag robe.</span><br />
</p>
<p id="sn16p11c15p1">
<span class="pali m-text">Yañhi taṁ, āvuso, sammā vadamāno vadeyya:</span><br />
<span class="sujato m-text">For if anyone should be rightly called</span><br />
</p>
<p id="sn16p11c15p2">
<span class="pali m-text">‘bhagavato putto oraso mukhato jāto dhammajo dhammanimmito dhammadāyādo, paṭiggahitāni sāṇāni paṁsukūlāni nibbasanānī’ti, mamaṁ taṁ sammā vadamāno vadeyya:</span><br />
<span class="sujato m-text">the Buddha’s true-born child, born from his mouth, born of the teaching, created by the teaching, heir to the teaching, and receiver of his worn-out hempen rag robes, it’s me.</span><br />
</p>
<p id="sn16p11c15p3">
<span class="pali m-text">‘bhagavato putto oraso mukhato jāto dhammajo dhammanimmito dhammadāyādo, paṭiggahitāni sāṇāni paṁsukūlāni nibbasanānī’ti.</span><br />
</p>
<p id="sn16p11c16p1">
<span class="pali m-text">Ahaṁ kho, āvuso, yāvade ākaṅkhāmi vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi.</span><br />
<span class="sujato m-text">Whenever I want, quite secluded from sensual pleasures, secluded from unskillful qualities, I enter and remain in the first absorption, which has the rapture and bliss born of seclusion, while placing the mind and keeping it connected. …</span><br />
</p>
<p id="sn16p11c16p2">
<span class="pali m-text">Ahaṁ kho, āvuso, yāvade ākaṅkhāmi …pe…</span><br />
</p>
<p id="sn16p11c16p3">
<span class="pali m-text">(navannaṁ anupubbavihārasamāpattīnaṁ pañcannañca abhiññānaṁ evaṁ vitthāro veditabbo.)</span><br />
<span class="sujato m-text">(The nine progressive meditations and the five insights should be told in full.)</span><br />
</p>
<p id="sn16p11c17p1">
<span class="pali m-text">Ahaṁ kho, āvuso, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharāmi;</span><br />
<span class="sujato m-text">I have realized the undefiled freedom of heart and freedom by wisdom in this very life. And I live having realized it with my own insight due to the ending of defilements.</span><br />
</p>
<p id="sn16p11c17p2">
<span class="pali m-text">sattaratanaṁ vā, āvuso, nāgaṁ aḍḍhaṭṭhamaratanaṁ vā tālapattikāya chādetabbaṁ maññeyya, yo me cha abhiññā chādetabbaṁ maññeyyā”ti.</span><br />
<span class="sujato m-text">Reverend, you might as well think to hide a bull elephant that’s three or three and a half meters tall behind a palm leaf as to hide my six insights.”</span><br />
</p>
<p id="sn16p11c18p1">
<span class="pali m-text">Cavittha ca pana thullanandā bhikkhunī brahmacariyamhāti.</span><br />
<span class="sujato m-text">But the nun Thullanandā fell from the spiritual life.</span><br />
</p>
<p id="sn16p11c18p2">
<span class="pali m-text">Ekādasamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>