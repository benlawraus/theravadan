<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cndy001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="https://www.theravadan.org/pages/cndy001z.html" />
  <meta property="og:description" content="Pārāyanavaggagāthā 1. Vatthugāthā Namo tassa Bhagavato Arahato Sammāsambuddhassa. Kosalānaṁ purā rammā, agamā dakkhiṇāpathaṁ; Ākiñcaññaṁ patthayāno, brāhmaṇo mantapāragū. So assakassa visaye, maḷakassa samāsane; Vasi godhāvarīkūle, uñchena ca phalena ca. Tasseva upanissāya, gāmo ca vipulo ahu; Tato jātena āyena, mahāyaññamakappayi. Mahāyaññaṁ yajitvāna, puna pāvisi assamaṁ; Tasmiṁ paṭipaviṭṭhamhi …" />
  <meta name="twitter:description" content="Pārāyanavaggagāthā 1. Vatthugāthā Namo tassa Bhagavato Arahato Sammāsambuddhassa. Kosalānaṁ purā rammā, agamā dakkhiṇāpathaṁ; Ākiñcaññaṁ patthayāno, brāhmaṇo mantapāragū. So assakassa visaye, maḷakassa samāsane; Vasi godhāvarīkūle, uñchena ca phalena ca. Tasseva upanissāya, gāmo ca vipulo ahu; Tato jātena āyena, mahāyaññamakappayi. Mahāyaññaṁ yajitvāna, puna pāvisi assamaṁ; Tasmiṁ paṭipaviṭṭhamhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavaggagatha">
<h2><a href="#parayanavaggagatha">Pārāyanavaggagāthā</a></h2>
<section id="vatthugatha">
<h3><a href="#vatthugatha">1. Vatthugāthā</a></h3>
<p id="cnd1c0p4">
<span class="m-text m-primary">Namo tassa Bhagavato Arahato Sammāsambuddhassa.</span><br />
</p>
<p id="cnd1c1p1">
<span class="m-text m-primary">Kosalānaṁ purā rammā,</span><br />
</p>
<p id="cnd1c1p2">
<span class="m-text m-primary">agamā dakkhiṇāpathaṁ;</span><br />
</p>
<p id="cnd1c1p3">
<span class="m-text m-primary">Ākiñcaññaṁ patthayāno,</span><br />
</p>
<p id="cnd1c1p4">
<span class="m-text m-primary">brāhmaṇo mantapāragū.</span><br />
</p>
<p id="cnd1c2p1">
<span class="m-text m-primary">So assakassa visaye,</span><br />
</p>
<p id="cnd1c2p2">
<span class="m-text m-primary">maḷakassa samāsane;</span><br />
</p>
<p id="cnd1c2p3">
<span class="m-text m-primary">Vasi godhāvarīkūle,</span><br />
</p>
<p id="cnd1c2p4">
<span class="m-text m-primary">uñchena ca phalena ca.</span><br />
</p>
<p id="cnd1c3p1">
<span class="m-text m-primary">Tasseva upanissāya,</span><br />
</p>
<p id="cnd1c3p2">
<span class="m-text m-primary">gāmo ca vipulo ahu;</span><br />
</p>
<p id="cnd1c3p3">
<span class="m-text m-primary">Tato jātena āyena,</span><br />
</p>
<p id="cnd1c3p4">
<span class="m-text m-primary">mahāyaññamakappayi.</span><br />
</p>
<p id="cnd1c4p1">
<span class="m-text m-primary">Mahāyaññaṁ yajitvāna,</span><br />
</p>
<p id="cnd1c4p2">
<span class="m-text m-primary">puna pāvisi assamaṁ;</span><br />
</p>
<p id="cnd1c4p3">
<span class="m-text m-primary">Tasmiṁ paṭipaviṭṭhamhi,</span><br />
</p>
<p id="cnd1c4p4">
<span class="m-text m-primary">añño āgañchi brāhmaṇo.</span><br />
</p>
<p id="cnd1c5p1">
<span class="m-text m-primary">Ugghaṭṭapādo tasito,</span><br />
</p>
<p id="cnd1c5p2">
<span class="m-text m-primary">paṅkadanto rajassiro;</span><br />
</p>
<p id="cnd1c5p3">
<span class="m-text m-primary">So ca naṁ upasaṅkamma,</span><br />
</p>
<p id="cnd1c5p4">
<span class="m-text m-primary">satāni pañca yācati.</span><br />
</p>
<p id="cnd1c6p1">
<span class="m-text m-primary">Tamenaṁ bāvarī disvā,</span><br />
</p>
<p id="cnd1c6p2">
<span class="m-text m-primary">āsanena nimantayi;</span><br />
</p>
<p id="cnd1c6p3">
<span class="m-text m-primary">Sukhañca kusalaṁ pucchi,</span><br />
</p>
<p id="cnd1c6p4">
<span class="m-text m-primary">idaṁ vacanamabravi.</span><br />
</p>
<p id="cnd1c7p1">
<span class="m-text m-primary">“Yaṁ kho mama deyyadhammaṁ,</span><br />
</p>
<p id="cnd1c7p2">
<span class="m-text m-primary">Sabbaṁ visajjitaṁ mayā;</span><br />
</p>
<p id="cnd1c7p3">
<span class="m-text m-primary">Anujānāhi me brahme,</span><br />
</p>
<p id="cnd1c7p4">
<span class="m-text m-primary">Natthi pañcasatāni me”.</span><br />
</p>
<p id="cnd1c8p1">
<span class="m-text m-primary">“Sace me yācamānassa,</span><br />
</p>
<p id="cnd1c8p2">
<span class="m-text m-primary">bhavaṁ nānupadassati;</span><br />
</p>
<p id="cnd1c8p3">
<span class="m-text m-primary">Sattame divase tuyhaṁ,</span><br />
</p>
<p id="cnd1c8p4">
<span class="m-text m-primary">muddhā phalatu sattadhā”.</span><br />
</p>
<p id="cnd1c9p1">
<span class="m-text m-primary">Abhisaṅkharitvā kuhako,</span><br />
</p>
<p id="cnd1c9p2">
<span class="m-text m-primary">bheravaṁ so akittayi;</span><br />
</p>
<p id="cnd1c9p3">
<span class="m-text m-primary">Tassa taṁ vacanaṁ sutvā,</span><br />
</p>
<p id="cnd1c9p4">
<span class="m-text m-primary">bāvarī dukkhito ahu.</span><br />
</p>
<p id="cnd1c10p1">
<span class="m-text m-primary">Ussussati anāhāro,</span><br />
</p>
<p id="cnd1c10p2">
<span class="m-text m-primary">sokasallasamappito;</span><br />
</p>
<p id="cnd1c10p3">
<span class="m-text m-primary">Athopi evaṁ cittassa,</span><br />
</p>
<p id="cnd1c10p4">
<span class="m-text m-primary">jhāne na ramatī mano.</span><br />
</p>
<p id="cnd1c11p1">
<span class="m-text m-primary">Utrastaṁ dukkhitaṁ disvā,</span><br />
</p>
<p id="cnd1c11p2">
<span class="m-text m-primary">devatā atthakāminī;</span><br />
</p>
<p id="cnd1c11p3">
<span class="m-text m-primary">Bāvariṁ upasaṅkamma,</span><br />
</p>
<p id="cnd1c11p4">
<span class="m-text m-primary">idaṁ vacanamabravi.</span><br />
</p>
<p id="cnd1c12p1">
<span class="m-text m-primary">“Na so muddhaṁ pajānāti,</span><br />
</p>
<p id="cnd1c12p2">
<span class="m-text m-primary">kuhako so dhanatthiko;</span><br />
</p>
<p id="cnd1c12p3">
<span class="m-text m-primary">Muddhani muddhapāte vā,</span><br />
</p>
<p id="cnd1c12p4">
<span class="m-text m-primary">ñāṇaṁ tassa na vijjati”.</span><br />
</p>
<p id="cnd1c13p1">
<span class="m-text m-primary">“Bhotī carahi jānāti,</span><br />
</p>
<p id="cnd1c13p2">
<span class="m-text m-primary">Taṁ me akkhāhi pucchitā;</span><br />
</p>
<p id="cnd1c13p3">
<span class="m-text m-primary">Muddhaṁ muddhādhipātañca,</span><br />
</p>
<p id="cnd1c13p4">
<span class="m-text m-primary">Taṁ suṇoma vaco tava”.</span><br />
</p>
<p id="cnd1c14p1">
<span class="m-text m-primary">“Ahampetaṁ na jānāmi,</span><br />
</p>
<p id="cnd1c14p2">
<span class="m-text m-primary">ñāṇaṁ mettha na vijjati;</span><br />
</p>
<p id="cnd1c14p3">
<span class="m-text m-primary">Muddhani muddhādhipāte ca,</span><br />
</p>
<p id="cnd1c14p4">
<span class="m-text m-primary">jinānaṁ hettha dassanaṁ”.</span><br />
</p>
<p id="cnd1c15p1">
<span class="m-text m-primary">“Atha ko carahi jānāti,</span><br />
</p>
<p id="cnd1c15p2">
<span class="m-text m-primary">asmiṁ pathavimaṇḍale;</span><br />
</p>
<p id="cnd1c15p3">
<span class="m-text m-primary">Muddhaṁ muddhādhipātañca,</span><br />
</p>
<p id="cnd1c15p4">
<span class="m-text m-primary">taṁ me akkhāhi devate”.</span><br />
</p>
<p id="cnd1c16p1">
<span class="m-text m-primary">“Purā kapilavatthumhā,</span><br />
</p>
<p id="cnd1c16p2">
<span class="m-text m-primary">nikkhanto lokanāyako;</span><br />
</p>
<p id="cnd1c16p3">
<span class="m-text m-primary">Apacco okkākarājassa,</span><br />
</p>
<p id="cnd1c16p4">
<span class="m-text m-primary">sakyaputto pabhaṅkaro.</span><br />
</p>
<p id="cnd1c17p1">
<span class="m-text m-primary">So hi brāhmaṇa sambuddho,</span><br />
</p>
<p id="cnd1c17p2">
<span class="m-text m-primary">sabbadhammāna pāragū;</span><br />
</p>
<p id="cnd1c17p3">
<span class="m-text m-primary">Sabbābhiññābalappatto,</span><br />
</p>
<p id="cnd1c17p4">
<span class="m-text m-primary">sabbadhammesu cakkhumā;</span><br />
</p>
<p id="cnd1c17p5">
<span class="m-text m-primary">Sabbakammakkhayaṁ patto,</span><br />
</p>
<p id="cnd1c17p6">
<span class="m-text m-primary">vimutto upadhikkhaye.</span><br />
</p>
<p id="cnd1c18p1">
<span class="m-text m-primary">Buddho so bhagavā loke,</span><br />
</p>
<p id="cnd1c18p2">
<span class="m-text m-primary">dhammaṁ deseti cakkhumā;</span><br />
</p>
<p id="cnd1c18p3">
<span class="m-text m-primary">Taṁ tvaṁ gantvāna pucchassu,</span><br />
</p>
<p id="cnd1c18p4">
<span class="m-text m-primary">so te taṁ byākarissati”.</span><br />
</p>
<p id="cnd1c19p1">
<span class="m-text m-primary">Sambuddhoti vaco sutvā,</span><br />
</p>
<p id="cnd1c19p2">
<span class="m-text m-primary">udaggo bāvarī ahu;</span><br />
</p>
<p id="cnd1c19p3">
<span class="m-text m-primary">Sokassa tanuko āsi,</span><br />
</p>
<p id="cnd1c19p4">
<span class="m-text m-primary">pītiñca vipulaṁ labhi.</span><br />
</p>
<p id="cnd1c20p1">
<span class="m-text m-primary">So bāvarī attamano udaggo,</span><br />
</p>
<p id="cnd1c20p2">
<span class="m-text m-primary">Taṁ devataṁ pucchati vedajāto;</span><br />
</p>
<p id="cnd1c20p3">
<span class="m-text m-primary">“Katamamhi gāme nigamamhi vā pana,</span><br />
</p>
<p id="cnd1c20p4">
<span class="m-text m-primary">Katamamhi vā janapade lokanātho;</span><br />
</p>
<p id="cnd1c20p5">
<span class="m-text m-primary">Yattha gantvāna passemu,</span><br />
</p>
<p id="cnd1c20p6">
<span class="m-text m-primary">Sambuddhaṁ dvipaduttamaṁ”.</span><br />
</p>
<p id="cnd1c21p1">
<span class="m-text m-primary">“Sāvatthiyaṁ kosalamandire jino,</span><br />
</p>
<p id="cnd1c21p2">
<span class="m-text m-primary">Pahūtapañño varabhūrimedhaso;</span><br />
</p>
<p id="cnd1c21p3">
<span class="m-text m-primary">So sakyaputto vidhuro anāsavo,</span><br />
</p>
<p id="cnd1c21p4">
<span class="m-text m-primary">Muddhādhipātassa vidū narāsabho”.</span><br />
</p>
<p id="cnd1c22p1">
<span class="m-text m-primary">Tato āmantayī sisse,</span><br />
</p>
<p id="cnd1c22p2">
<span class="m-text m-primary">brāhmaṇe mantapāragū;</span><br />
</p>
<p id="cnd1c22p3">
<span class="m-text m-primary">“Etha māṇavā akkhissaṁ,</span><br />
</p>
<p id="cnd1c22p4">
<span class="m-text m-primary">suṇātha vacanaṁ mama.</span><br />
</p>
<p id="cnd1c23p1">
<span class="m-text m-primary">Yasseso dullabho loke,</span><br />
</p>
<p id="cnd1c23p2">
<span class="m-text m-primary">pātubhāvo abhiṇhaso;</span><br />
</p>
<p id="cnd1c23p3">
<span class="m-text m-primary">Svājja lokamhi uppanno,</span><br />
</p>
<p id="cnd1c23p4">
<span class="m-text m-primary">sambuddho iti vissuto;</span><br />
</p>
<p id="cnd1c23p5">
<span class="m-text m-primary">Khippaṁ gantvāna sāvatthiṁ,</span><br />
</p>
<p id="cnd1c23p6">
<span class="m-text m-primary">passavho dvipaduttamaṁ”.</span><br />
</p>
<p id="cnd1c24p1">
<span class="m-text m-primary">“Kathaṁ carahi jānemu,</span><br />
</p>
<p id="cnd1c24p2">
<span class="m-text m-primary">disvā buddhoti brāhmaṇa;</span><br />
</p>
<p id="cnd1c24p3">
<span class="m-text m-primary">Ajānataṁ no pabrūhi,</span><br />
</p>
<p id="cnd1c24p4">
<span class="m-text m-primary">yathā jānemu taṁ mayaṁ”.</span><br />
</p>
<p id="cnd1c25p1">
<span class="m-text m-primary">“Āgatāni hi mantesu,</span><br />
</p>
<p id="cnd1c25p2">
<span class="m-text m-primary">mahāpurisalakkhaṇā;</span><br />
</p>
<p id="cnd1c25p3">
<span class="m-text m-primary">Dvattiṁsāni ca byākkhātā,</span><br />
</p>
<p id="cnd1c25p4">
<span class="m-text m-primary">samattā anupubbaso.</span><br />
</p>
<p id="cnd1c26p1">
<span class="m-text m-primary">Yassete honti gattesu,</span><br />
</p>
<p id="cnd1c26p2">
<span class="m-text m-primary">mahāpurisalakkhaṇā;</span><br />
</p>
<p id="cnd1c26p3">
<span class="m-text m-primary">Dveyeva tassa gatiyo,</span><br />
</p>
<p id="cnd1c26p4">
<span class="m-text m-primary">tatiyā hi na vijjati.</span><br />
</p>
<p id="cnd1c27p1">
<span class="m-text m-primary">Sace agāraṁ āvasati,</span><br />
</p>
<p id="cnd1c27p2">
<span class="m-text m-primary">vijeyya pathaviṁ imaṁ;</span><br />
</p>
<p id="cnd1c27p3">
<span class="m-text m-primary">Adaṇḍena asatthena,</span><br />
</p>
<p id="cnd1c27p4">
<span class="m-text m-primary">dhammena anusāsati.</span><br />
</p>
<p id="cnd1c28p1">
<span class="m-text m-primary">Sace ca so pabbajati,</span><br />
</p>
<p id="cnd1c28p2">
<span class="m-text m-primary">Agārā anagāriyaṁ;</span><br />
</p>
<p id="cnd1c28p3">
<span class="m-text m-primary">Vivaṭṭacchado sambuddho,</span><br />
</p>
<p id="cnd1c28p4">
<span class="m-text m-primary">Arahā bhavati anuttaro.</span><br />
</p>
<p id="cnd1c29p1">
<span class="m-text m-primary">Jātiṁ gottañca lakkhaṇaṁ,</span><br />
</p>
<p id="cnd1c29p2">
<span class="m-text m-primary">mante sisse punāpare;</span><br />
</p>
<p id="cnd1c29p3">
<span class="m-text m-primary">Muddhaṁ muddhādhipātañca,</span><br />
</p>
<p id="cnd1c29p4">
<span class="m-text m-primary">manasāyeva pucchatha.</span><br />
</p>
<p id="cnd1c30p1">
<span class="m-text m-primary">Anāvaraṇadassāvī,</span><br />
</p>
<p id="cnd1c30p2">
<span class="m-text m-primary">yadi buddho bhavissati;</span><br />
</p>
<p id="cnd1c30p3">
<span class="m-text m-primary">Manasā pucchite pañhe,</span><br />
</p>
<p id="cnd1c30p4">
<span class="m-text m-primary">vācāya visajjessati”.</span><br />
</p>
<p id="cnd1c31p1">
<span class="m-text m-primary">Bāvarissa vaco sutvā,</span><br />
</p>
<p id="cnd1c31p2">
<span class="m-text m-primary">sissā soḷasa brāhmaṇā;</span><br />
</p>
<p id="cnd1c31p3">
<span class="m-text m-primary">Ajito tissametteyyo,</span><br />
</p>
<p id="cnd1c31p4">
<span class="m-text m-primary">puṇṇako atha mettagū.</span><br />
</p>
<p id="cnd1c32p1">
<span class="m-text m-primary">Dhotako upasīvo ca,</span><br />
</p>
<p id="cnd1c32p2">
<span class="m-text m-primary">nando ca atha hemako;</span><br />
</p>
<p id="cnd1c32p3">
<span class="m-text m-primary">Todeyyakappā dubhayo,</span><br />
</p>
<p id="cnd1c32p4">
<span class="m-text m-primary">jatukaṇṇī ca paṇḍito.</span><br />
</p>
<p id="cnd1c33p1">
<span class="m-text m-primary">Bhadrāvudho udayo ca,</span><br />
</p>
<p id="cnd1c33p2">
<span class="m-text m-primary">posālo cāpi brāhmaṇo;</span><br />
</p>
<p id="cnd1c33p3">
<span class="m-text m-primary">Mogharājā ca medhāvī,</span><br />
</p>
<p id="cnd1c33p4">
<span class="m-text m-primary">piṅgiyo ca mahāisi.</span><br />
</p>
<p id="cnd1c34p1">
<span class="m-text m-primary">Paccekagaṇino sabbe,</span><br />
</p>
<p id="cnd1c34p2">
<span class="m-text m-primary">sabbalokassa vissutā;</span><br />
</p>
<p id="cnd1c34p3">
<span class="m-text m-primary">Jhāyī jhānaratā dhīrā,</span><br />
</p>
<p id="cnd1c34p4">
<span class="m-text m-primary">pubbavāsanavāsitā.</span><br />
</p>
<p id="cnd1c35p1">
<span class="m-text m-primary">Bāvariṁ abhivādetvā,</span><br />
</p>
<p id="cnd1c35p2">
<span class="m-text m-primary">katvā ca naṁ padakkhiṇaṁ;</span><br />
</p>
<p id="cnd1c35p3">
<span class="m-text m-primary">Jaṭājinadharā sabbe,</span><br />
</p>
<p id="cnd1c35p4">
<span class="m-text m-primary">pakkāmuṁ uttarāmukhā.</span><br />
</p>
<p id="cnd1c36p1">
<span class="m-text m-primary">Maḷakassa patiṭṭhānaṁ,</span><br />
</p>
<p id="cnd1c36p2">
<span class="m-text m-primary">puramāhissatiṁ tadā;</span><br />
</p>
<p id="cnd1c36p3">
<span class="m-text m-primary">Ujjeniñcāpi gonaddhaṁ,</span><br />
</p>
<p id="cnd1c36p4">
<span class="m-text m-primary">vedisaṁ vanasavhayaṁ.</span><br />
</p>
<p id="cnd1c37p1">
<span class="m-text m-primary">Kosambiñcāpi sāketaṁ,</span><br />
</p>
<p id="cnd1c37p2">
<span class="m-text m-primary">sāvatthiñca puruttamaṁ;</span><br />
</p>
<p id="cnd1c37p3">
<span class="m-text m-primary">Setabyaṁ kapilavatthuṁ,</span><br />
</p>
<p id="cnd1c37p4">
<span class="m-text m-primary">kusinārañca mandiraṁ.</span><br />
</p>
<p id="cnd1c38p1">
<span class="m-text m-primary">Pāvañca bhoganagaraṁ,</span><br />
</p>
<p id="cnd1c38p2">
<span class="m-text m-primary">vesāliṁ māgadhaṁ puraṁ;</span><br />
</p>
<p id="cnd1c38p3">
<span class="m-text m-primary">Pāsāṇakaṁ cetiyañca,</span><br />
</p>
<p id="cnd1c38p4">
<span class="m-text m-primary">ramaṇīyaṁ manoramaṁ.</span><br />
</p>
<p id="cnd1c39p1">
<span class="m-text m-primary">Tasitovudakaṁ sītaṁ,</span><br />
</p>
<p id="cnd1c39p2">
<span class="m-text m-primary">mahālābhaṁva vāṇijo;</span><br />
</p>
<p id="cnd1c39p3">
<span class="m-text m-primary">Chāyaṁ ghammābhitattova,</span><br />
</p>
<p id="cnd1c39p4">
<span class="m-text m-primary">turitā pabbatamāruhuṁ.</span><br />
</p>
<p id="cnd1c40p1">
<span class="m-text m-primary">Bhagavā tamhi samaye,</span><br />
</p>
<p id="cnd1c40p2">
<span class="m-text m-primary">bhikkhusaṅghapurakkhato;</span><br />
</p>
<p id="cnd1c40p3">
<span class="m-text m-primary">Bhikkhūnaṁ dhammaṁ deseti,</span><br />
</p>
<p id="cnd1c40p4">
<span class="m-text m-primary">sīhova nadatī vane.</span><br />
</p>
<p id="cnd1c41p1">
<span class="m-text m-primary">Ajito addasa buddhaṁ,</span><br />
</p>
<p id="cnd1c41p2">
<span class="m-text m-primary">Pītaraṁsiṁva bhāṇumaṁ;</span><br />
</p>
<p id="cnd1c41p3">
<span class="m-text m-primary">Candaṁ yathā pannarase,</span><br />
</p>
<p id="cnd1c41p4">
<span class="m-text m-primary">Paripūraṁ upāgataṁ.</span><br />
</p>
<p id="cnd1c42p1">
<span class="m-text m-primary">Athassa gatte disvāna,</span><br />
</p>
<p id="cnd1c42p2">
<span class="m-text m-primary">paripūrañca byañjanaṁ;</span><br />
</p>
<p id="cnd1c42p3">
<span class="m-text m-primary">Ekamantaṁ ṭhito haṭṭho,</span><br />
</p>
<p id="cnd1c42p4">
<span class="m-text m-primary">manopañhe apucchatha.</span><br />
</p>
<p id="cnd1c43p1">
<span class="m-text m-primary">“Ādissa jammanaṁ brūhi,</span><br />
</p>
<p id="cnd1c43p2">
<span class="m-text m-primary">gottaṁ brūhi salakkhaṇaṁ;</span><br />
</p>
<p id="cnd1c43p3">
<span class="m-text m-primary">Mantesu pāramiṁ brūhi,</span><br />
</p>
<p id="cnd1c43p4">
<span class="m-text m-primary">kati vāceti brāhmaṇo”.</span><br />
</p>
<p id="cnd1c44p1">
<span class="m-text m-primary">“Vīsaṁ vassasataṁ āyu,</span><br />
</p>
<p id="cnd1c44p2">
<span class="m-text m-primary">so ca gottena bāvarī;</span><br />
</p>
<p id="cnd1c44p3">
<span class="m-text m-primary">Tīṇissa lakkhaṇā gatte,</span><br />
</p>
<p id="cnd1c44p4">
<span class="m-text m-primary">tiṇṇaṁ vedāna pāragū.</span><br />
</p>
<p id="cnd1c45p1">
<span class="m-text m-primary">Lakkhaṇe itihāse ca,</span><br />
</p>
<p id="cnd1c45p2">
<span class="m-text m-primary">sanighaṇḍusakeṭubhe;</span><br />
</p>
<p id="cnd1c45p3">
<span class="m-text m-primary">Pañcasatāni vāceti,</span><br />
</p>
<p id="cnd1c45p4">
<span class="m-text m-primary">sadhamme pāramiṁ gato”.</span><br />
</p>
<p id="cnd1c46p1">
<span class="m-text m-primary">“Lakkhaṇānaṁ pavicayaṁ,</span><br />
</p>
<p id="cnd1c46p2">
<span class="m-text m-primary">bāvarissa naruttama;</span><br />
</p>
<p id="cnd1c46p3">
<span class="m-text m-primary">Taṇhacchida pakāsehi,</span><br />
</p>
<p id="cnd1c46p4">
<span class="m-text m-primary">mā no kaṅkhāyitaṁ ahu”.</span><br />
</p>
<p id="cnd1c47p1">
<span class="m-text m-primary">“Mukhaṁ jivhāya chādeti,</span><br />
</p>
<p id="cnd1c47p2">
<span class="m-text m-primary">uṇṇassa bhamukantare;</span><br />
</p>
<p id="cnd1c47p3">
<span class="m-text m-primary">Kosohitaṁ vatthaguyhaṁ,</span><br />
</p>
<p id="cnd1c47p4">
<span class="m-text m-primary">evaṁ jānāhi māṇava”.</span><br />
</p>
<p id="cnd1c48p1">
<span class="m-text m-primary">Pucchañhi kiñci asuṇanto,</span><br />
</p>
<p id="cnd1c48p2">
<span class="m-text m-primary">sutvā pañhe viyākate;</span><br />
</p>
<p id="cnd1c48p3">
<span class="m-text m-primary">Vicinteti jano sabbo,</span><br />
</p>
<p id="cnd1c48p4">
<span class="m-text m-primary">vedajāto katañjalī.</span><br />
</p>
<p id="cnd1c49p1">
<span class="m-text m-primary">“Ko nu devo vā brahmā vā,</span><br />
</p>
<p id="cnd1c49p2">
<span class="m-text m-primary">indo vāpi sujampati;</span><br />
</p>
<p id="cnd1c49p3">
<span class="m-text m-primary">Manasā pucchite pañhe,</span><br />
</p>
<p id="cnd1c49p4">
<span class="m-text m-primary">kametaṁ paṭibhāsati”.</span><br />
</p>
<p id="cnd1c50p1">
<span class="m-text m-primary">“Muddhaṁ muddhādhipātañca,</span><br />
</p>
<p id="cnd1c50p2">
<span class="m-text m-primary">bāvarī paripucchati;</span><br />
</p>
<p id="cnd1c50p3">
<span class="m-text m-primary">Taṁ byākarohi bhagavā,</span><br />
</p>
<p id="cnd1c50p4">
<span class="m-text m-primary">kaṅkhaṁ vinaya no ise”.</span><br />
</p>
<p id="cnd1c51p1">
<span class="m-text m-primary">“Avijjā muddhāti jānāhi,</span><br />
</p>
<p id="cnd1c51p2">
<span class="m-text m-primary">vijjā muddhādhipātinī;</span><br />
</p>
<p id="cnd1c51p3">
<span class="m-text m-primary">Saddhāsatisamādhīhi,</span><br />
</p>
<p id="cnd1c51p4">
<span class="m-text m-primary">chandavīriyena saṁyutā”.</span><br />
</p>
<p id="cnd1c52p1">
<span class="m-text m-primary">Tato vedena mahatā,</span><br />
</p>
<p id="cnd1c52p2">
<span class="m-text m-primary">santhambhetvāna māṇavo;</span><br />
</p>
<p id="cnd1c52p3">
<span class="m-text m-primary">Ekaṁsaṁ ajinaṁ katvā,</span><br />
</p>
<p id="cnd1c52p4">
<span class="m-text m-primary">pādesu sirasā pati.</span><br />
</p>
<p id="cnd1c53p1">
<span class="m-text m-primary">“Bāvarī brāhmaṇo bhoto,</span><br />
</p>
<p id="cnd1c53p2">
<span class="m-text m-primary">saha sissehi mārisa;</span><br />
</p>
<p id="cnd1c53p3">
<span class="m-text m-primary">Udaggacitto sumano,</span><br />
</p>
<p id="cnd1c53p4">
<span class="m-text m-primary">pāde vandati cakkhuma”.</span><br />
</p>
<p id="cnd1c54p1">
<span class="m-text m-primary">“Sukhito bāvarī hotu,</span><br />
</p>
<p id="cnd1c54p2">
<span class="m-text m-primary">saha sissehi brāhmaṇo;</span><br />
</p>
<p id="cnd1c54p3">
<span class="m-text m-primary">Tvañcāpi sukhito hohi,</span><br />
</p>
<p id="cnd1c54p4">
<span class="m-text m-primary">ciraṁ jīvāhi māṇava.</span><br />
</p>
<p id="cnd1c55p1">
<span class="m-text m-primary">Bāvarissa ca tuyhaṁ vā,</span><br />
</p>
<p id="cnd1c55p2">
<span class="m-text m-primary">sabbesaṁ sabbasaṁsayaṁ;</span><br />
</p>
<p id="cnd1c55p3">
<span class="m-text m-primary">Katāvakāsā pucchavho,</span><br />
</p>
<p id="cnd1c55p4">
<span class="m-text m-primary">yaṁ kiñci manasicchatha”.</span><br />
</p>
<p id="cnd1c56p1">
<span class="m-text m-primary">Sambuddhena katokāso,</span><br />
</p>
<p id="cnd1c56p2">
<span class="m-text m-primary">nisīditvāna pañjalī;</span><br />
</p>
<p id="cnd1c56p3">
<span class="m-text m-primary">Ajito paṭhamaṁ pañhaṁ,</span><br />
</p>
<p id="cnd1c56p4">
<span class="m-text m-primary">tattha pucchi tathāgataṁ.</span><br />
</p>
<p id="cnd1c56p5">
<span class="m-text m-primary">Vatthugāthā niṭṭhitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>