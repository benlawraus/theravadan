<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0idz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0idz.html" />
  <meta property="og:description" content="Sakiṁsammajjakavagga 9 Sovaṇṇakiṅkaṇiyattheraapadāna “Saddhāya abhinikkhamma, pabbajiṁ anagāriyaṁ; Vākacīradharo āsiṁ, tapokammamapassito. Atthadassī tu bhagavā, lokajeṭṭho narāsabho; Uppajji tamhi samaye, tārayanto mahājanaṁ. Balañca vata me khīṇaṁ, byādhinā paramena taṁ; Buddhaseṭṭhaṁ saritvāna, puline thūpamuttamaṁ. Karitvā haṭṭhacittohaṁ, sahatthena samokiriṁ; Soṇṇakiṅkaṇipupphāni, udaggamanaso ahaṁ. Sammukhā …" />
  <meta name="twitter:description" content="Sakiṁsammajjakavagga 9 Sovaṇṇakiṅkaṇiyattheraapadāna “Saddhāya abhinikkhamma, pabbajiṁ anagāriyaṁ; Vākacīradharo āsiṁ, tapokammamapassito. Atthadassī tu bhagavā, lokajeṭṭho narāsabho; Uppajji tamhi samaye, tārayanto mahājanaṁ. Balañca vata me khīṇaṁ, byādhinā paramena taṁ; Buddhaseṭṭhaṁ saritvāna, puline thūpamuttamaṁ. Karitvā haṭṭhacittohaṁ, sahatthena samokiriṁ; Soṇṇakiṅkaṇipupphāni, udaggamanaso ahaṁ. Sammukhā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sakimsammajjakavagga">
<h2><a href="#sakimsammajjakavagga">Sakiṁsammajjakavagga</a></h2>
<section id="sovannakinkaniyattheraapadana">
<h3><a href="#sovannakinkaniyattheraapadana">9 Sovaṇṇakiṅkaṇiyattheraapadāna</a></h3>
<p id="tha-ap431c1p1">
<span class="pali m-text">“Saddhāya abhinikkhamma,</span><br />
</p>
<p id="tha-ap431c1p2">
<span class="pali m-text">pabbajiṁ anagāriyaṁ;</span><br />
</p>
<p id="tha-ap431c1p3">
<span class="pali m-text">Vākacīradharo āsiṁ,</span><br />
</p>
<p id="tha-ap431c1p4">
<span class="pali m-text">tapokammamapassito.</span><br />
</p>
<p id="tha-ap431c2p1">
<span class="pali m-text">Atthadassī tu bhagavā,</span><br />
</p>
<p id="tha-ap431c2p2">
<span class="pali m-text">lokajeṭṭho narāsabho;</span><br />
</p>
<p id="tha-ap431c2p3">
<span class="pali m-text">Uppajji tamhi samaye,</span><br />
</p>
<p id="tha-ap431c2p4">
<span class="pali m-text">tārayanto mahājanaṁ.</span><br />
</p>
<p id="tha-ap431c3p1">
<span class="pali m-text">Balañca vata me khīṇaṁ,</span><br />
</p>
<p id="tha-ap431c3p2">
<span class="pali m-text">byādhinā paramena taṁ;</span><br />
</p>
<p id="tha-ap431c3p3">
<span class="pali m-text">Buddhaseṭṭhaṁ saritvāna,</span><br />
</p>
<p id="tha-ap431c3p4">
<span class="pali m-text">puline thūpamuttamaṁ.</span><br />
</p>
<p id="tha-ap431c4p1">
<span class="pali m-text">Karitvā haṭṭhacittohaṁ,</span><br />
</p>
<p id="tha-ap431c4p2">
<span class="pali m-text">sahatthena samokiriṁ;</span><br />
</p>
<p id="tha-ap431c4p3">
<span class="pali m-text">Soṇṇakiṅkaṇipupphāni,</span><br />
</p>
<p id="tha-ap431c4p4">
<span class="pali m-text">udaggamanaso ahaṁ.</span><br />
</p>
<p id="tha-ap431c5p1">
<span class="pali m-text">Sammukhā viya sambuddhaṁ,</span><br />
</p>
<p id="tha-ap431c5p2">
<span class="pali m-text">thūpaṁ paricariṁ ahaṁ;</span><br />
</p>
<p id="tha-ap431c5p3">
<span class="pali m-text">Tena cetopasādena,</span><br />
</p>
<p id="tha-ap431c5p4">
<span class="pali m-text">atthadassissa tādino.</span><br />
</p>
<p id="tha-ap431c6p1">
<span class="pali m-text">Devalokaṁ gato santo,</span><br />
</p>
<p id="tha-ap431c6p2">
<span class="pali m-text">labhāmi vipulaṁ sukhaṁ;</span><br />
</p>
<p id="tha-ap431c6p3">
<span class="pali m-text">Suvaṇṇavaṇṇo tatthāsiṁ,</span><br />
</p>
<p id="tha-ap431c6p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap431c7p1">
<span class="pali m-text">Asītikoṭiyo mayhaṁ,</span><br />
</p>
<p id="tha-ap431c7p2">
<span class="pali m-text">nāriyo samalaṅkatā;</span><br />
</p>
<p id="tha-ap431c7p3">
<span class="pali m-text">Sadā mayhaṁ upaṭṭhanti,</span><br />
</p>
<p id="tha-ap431c7p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap431c8p1">
<span class="pali m-text">Saṭṭhituriyasahassāni,</span><br />
</p>
<p id="tha-ap431c8p2">
<span class="pali m-text">bheriyo paṇavāni ca;</span><br />
</p>
<p id="tha-ap431c8p3">
<span class="pali m-text">Saṅkhā ca ḍiṇḍimā tattha,</span><br />
</p>
<p id="tha-ap431c8p4">
<span class="pali m-text">vaggū vajjanti dundubhī.</span><br />
</p>
<p id="tha-ap431c9p1">
<span class="pali m-text">Cullāsītisahassāni,</span><br />
</p>
<p id="tha-ap431c9p2">
<span class="pali m-text">hatthino samalaṅkatā;</span><br />
</p>
<p id="tha-ap431c9p3">
<span class="pali m-text">Tidhāpabhinnamātaṅgā,</span><br />
</p>
<p id="tha-ap431c9p4">
<span class="pali m-text">kuñjarā saṭṭhihāyanā.</span><br />
</p>
<p id="tha-ap431c10p1">
<span class="pali m-text">Hemajālābhisañchannā,</span><br />
</p>
<p id="tha-ap431c10p2">
<span class="pali m-text">upaṭṭhānaṁ karonti me;</span><br />
</p>
<p id="tha-ap431c10p3">
<span class="pali m-text">Balakāye gaje ceva,</span><br />
</p>
<p id="tha-ap431c10p4">
<span class="pali m-text">ūnatā me na vijjati.</span><br />
</p>
<p id="tha-ap431c11p1">
<span class="pali m-text">Soṇṇakiṅkaṇipupphānaṁ,</span><br />
</p>
<p id="tha-ap431c11p2">
<span class="pali m-text">vipākaṁ anubhomahaṁ;</span><br />
</p>
<p id="tha-ap431c11p3">
<span class="pali m-text">Aṭṭhapaññāsakkhattuñca,</span><br />
</p>
<p id="tha-ap431c11p4">
<span class="pali m-text">devarajjamakārayiṁ.</span><br />
</p>
<p id="tha-ap431c12p1">
<span class="pali m-text">Ekasattatikkhattuñca,</span><br />
</p>
<p id="tha-ap431c12p2">
<span class="pali m-text">cakkavattī ahosahaṁ;</span><br />
</p>
<p id="tha-ap431c12p3">
<span class="pali m-text">Pathabyā rajjaṁ ekasataṁ,</span><br />
</p>
<p id="tha-ap431c12p4">
<span class="pali m-text">mahiyā kārayiṁ ahaṁ.</span><br />
</p>
<p id="tha-ap431c13p1">
<span class="pali m-text">So dāni amataṁ patto,</span><br />
</p>
<p id="tha-ap431c13p2">
<span class="pali m-text">asaṅkhataṁ sududdasaṁ;</span><br />
</p>
<p id="tha-ap431c13p3">
<span class="pali m-text">Saṁyojanaparikkhīṇo,</span><br />
</p>
<p id="tha-ap431c13p4">
<span class="pali m-text">natthi dāni punabbhavo.</span><br />
</p>
<p id="tha-ap431c14p1">
<span class="pali m-text">Aṭṭhārase kappasate,</span><br />
</p>
<p id="tha-ap431c14p2">
<span class="pali m-text">yaṁ pupphamabhiropayiṁ;</span><br />
</p>
<p id="tha-ap431c14p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap431c14p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap431c15p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap431c15p2">
<span class="pali m-text">…pe…</span><br />
</p>
<p id="tha-ap431c15p3">
<span class="pali m-text">viharāmi anāsavo.</span><br />
</p>
<p id="tha-ap431c16p1">
<span class="pali m-text">Svāgataṁ vata me āsi,</span><br />
</p>
<p id="tha-ap431c16p2">
<span class="pali m-text">…pe…</span><br />
</p>
<p id="tha-ap431c16p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap431c17p1">
<span class="pali m-text">Paṭisambhidā catasso,</span><br />
</p>
<p id="tha-ap431c17p2">
<span class="pali m-text">…pe…</span><br />
</p>
<p id="tha-ap431c17p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap431c18p1">
<span class="pali m-text">Itthaṁ sudaṁ āyasmā sovaṇṇakiṅkaṇiyo thero imā gāthāyo abhāsitthāti.</span><br />
</p>
<p id="tha-ap431c19p1">
<span class="pali m-text">Sovaṇṇakiṅkaṇiyattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>