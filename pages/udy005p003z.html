<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ud &raquo; vagga5 &raquo; Udāna 5.3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/udy005p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Udāna 5.3" />
  <meta name="twitter:title" content="Udāna 5.3" />
  <meta property="og:url" content="https://www.theravadan.org/pages/udy005p003z.html" />
  <meta property="og:description" content="Translators: sujato Heartfelt Sayings 5.3 Suppabuddhakuṭṭhisutta With Suppabuddha the Leper Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena rājagahe suppabuddho …" />
  <meta name="twitter:description" content="Translators: sujato Heartfelt Sayings 5.3 Suppabuddhakuṭṭhisutta With Suppabuddha the Leper Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena rājagahe suppabuddho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ud-index.html">ud</a> &raquo;
            <a href="https://www.theravadan.org/pages/ms-sutta-kn-ud-vagga5-index.html">vagga5</a> &raquo;
          </span>
          Udāna 5.3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Heartfelt Sayings 5.3</span></p>
<section id="suppabuddhakutthisutta">
<span id="ud5p3c0p2"></span><h2><span class="pali m-text">Suppabuddhakuṭṭhisutta</span></h2>
<p><span class="sujato m-text">With Suppabuddha the Leper</span></p>
<p id="ud5p3c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="ud5p3c1p2">
<span class="pali m-text">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="sujato m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="ud5p3c1p3">
<span class="pali m-text">Tena kho pana samayena rājagahe suppabuddho nāma kuṭṭhī ahosi—</span><br />
<span class="sujato m-text">At that time in Rājagaha there was a leper called Suppabuddha.</span><br />
</p>
<p id="ud5p3c1p4">
<span class="pali m-text">manussadaliddo, manussakapaṇo, manussavarāko.</span><br />
<span class="sujato m-text">He was poor, destitute, and pitiful.</span><br />
</p>
<p id="ud5p3c1p5">
<span class="pali m-text">Tena kho pana samayena bhagavā mahatiyā parisāya parivuto dhammaṁ desento nisinno hoti.</span><br />
<span class="sujato m-text">Now, at that time the Buddha was teaching Dhamma, surrounded by a large assembly.</span><br />
</p>
<p id="ud5p3c2p1">
<span class="pali m-text">Addasā kho suppabuddho kuṭṭhī taṁ mahājanakāyaṁ dūratova sannipatitaṁ.</span><br />
<span class="sujato m-text">Suppabuddha saw the crowd seated off in the distance</span><br />
</p>
<p id="ud5p3c2p2">
<span class="pali m-text">Disvānassa etadahosi:</span><br />
<span class="sujato m-text">and thought,</span><br />
</p>
<p id="ud5p3c2p3">
<span class="pali m-text">“nissaṁsayaṁ kho ettha kiñci khādanīyaṁ vā bhojanīyaṁ vā bhājīyati.</span><br />
<span class="sujato m-text">“Surely some variety of foods will be distributed there.</span><br />
</p>
<p id="ud5p3c2p4">
<span class="pali m-text">Yannūnāhaṁ yena so mahājanakāyo tenupasaṅkameyyaṁ.</span><br />
<span class="sujato m-text">Why don’t I approach the crowd?</span><br />
</p>
<p id="ud5p3c2p5">
<span class="pali m-text">Appeva nāmettha kiñci khādanīyaṁ vā bhojanīyaṁ vā labheyyan”ti.</span><br />
<span class="sujato m-text">Hopefully I’ll get something to eat.”</span><br />
</p>
<p id="ud5p3c3p1">
<span class="pali m-text">Atha kho suppabuddho kuṭṭhī yena so mahājanakāyo tenupasaṅkami.</span><br />
<span class="sujato m-text">So he approached the crowd</span><br />
</p>
<p id="ud5p3c3p2">
<span class="pali m-text">Addasā kho suppabuddho kuṭṭhī bhagavantaṁ mahatiyā parisāya parivutaṁ dhammaṁ desentaṁ nisinnaṁ.</span><br />
<span class="sujato m-text">where he saw the Buddha teaching Dhamma, surrounded by a large assembly.</span><br />
</p>
<p id="ud5p3c3p3">
<span class="pali m-text">Disvānassa etadahosi:</span><br />
<span class="sujato m-text">When he saw this he thought,</span><br />
</p>
<p id="ud5p3c3p4">
<span class="pali m-text">“na kho ettha kiñci khādanīyaṁ vā bhojanīyaṁ vā bhājīyati.</span><br />
<span class="sujato m-text">“There’s no food being distributed here.</span><br />
</p>
<p id="ud5p3c3p5">
<span class="pali m-text">Samaṇo ayaṁ gotamo parisati dhammaṁ deseti.</span><br />
<span class="sujato m-text">The ascetic Gotama is teaching Dhamma in an assembly.</span><br />
</p>
<p id="ud5p3c3p6">
<span class="pali m-text">Yannūnāhampi dhammaṁ suṇeyyan”ti.</span><br />
<span class="sujato m-text">Why don’t I also listen to the teaching?”</span><br />
</p>
<p id="ud5p3c3p7">
<span class="pali m-text">Tattheva ekamantaṁ nisīdi:</span><br />
<span class="sujato m-text">Right there he sat down to one side, thinking,</span><br />
</p>
<p id="ud5p3c3p8">
<span class="pali m-text">“ahampi dhammaṁ sossāmī”ti.</span><br />
<span class="sujato m-text">“I also will listen to the teaching.”</span><br />
</p>
<p id="ud5p3c4p1">
<span class="pali m-text">Atha kho bhagavā sabbāvantaṁ parisaṁ cetasā ceto paricca manasākāsi</span><br />
<span class="sujato m-text">Then the Buddha focused on comprehending the minds of everyone in the Saṅgha, thinking,</span><br />
</p>
<p id="ud5p3c4p2">
<span class="pali m-text">“ko nu kho idha bhabbo dhammaṁ viññātun”ti?</span><br />
<span class="sujato m-text">“Who here is capable of understanding the teaching?”</span><br />
</p>
<p id="ud5p3c4p3">
<span class="pali m-text">Addasā kho bhagavā suppabuddhaṁ kuṭṭhiṁ tassaṁ parisāyaṁ nisinnaṁ.</span><br />
<span class="sujato m-text">He saw Suppabuddha sitting in the assembly,</span><br />
</p>
<p id="ud5p3c4p4">
<span class="pali m-text">Disvānassa etadahosi:</span><br />
<span class="sujato m-text">and thought,</span><br />
</p>
<p id="ud5p3c4p5">
<span class="pali m-text">“ayaṁ kho idha bhabbo dhammaṁ viññātun”ti.</span><br />
<span class="sujato m-text">“He is capable of understanding the teaching.”</span><br />
</p>
<p id="ud5p3c4p6">
<span class="pali m-text">Suppabuddhaṁ kuṭṭhiṁ ārabbha anupubbiṁ kathaṁ kathesi, seyyathidaṁ—</span><br />
<span class="sujato m-text">He gave a step by step talk especially for Suppabuddha</span><br />
</p>
<p id="ud5p3c4p7">
<span class="pali m-text">dānakathaṁ sīlakathaṁ saggakathaṁ; kāmānaṁ ādīnavaṁ okāraṁ saṅkilesaṁ; nekkhamme ānisaṁsaṁ pakāsesi.</span><br />
<span class="sujato m-text">on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation.</span><br />
</p>
<p id="ud5p3c4p8">
<span class="pali m-text">Yadā bhagavā aññāsi suppabuddhaṁ kuṭṭhiṁ kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><br />
<span class="sujato m-text">When the Buddha knew that Suppabuddha’s mind was ready, supple, without hindrances, elated, and confident, he revealed the teaching unique to the Buddhas:</span><br />
</p>
<p id="ud5p3c4p9">
<span class="pali m-text">dukkhaṁ, samudayaṁ, nirodhaṁ, maggaṁ.</span><br />
<span class="sujato m-text">suffering, its origin, its cessation, and the path.</span><br />
</p>
<p id="ud5p3c4p10">
<span class="pali m-text">Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya;</span><br />
<span class="sujato m-text">Just as a clean cloth rid of stains would properly absorb dye,</span><br />
</p>
<p id="ud5p3c4p11">
<span class="pali m-text">evamevaṁ suppabuddhassa kuṭṭhissa tasmiṁyeva āsane virajaṁ vītamalaṁ dhammacakkhuṁ udapādi:</span><br />
<span class="sujato m-text">in that very seat the stainless, immaculate vision of the Dhamma in Suppabuddha:</span><br />
</p>
<p id="ud5p3c4p12">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
<span class="sujato m-text">“Everything that has a beginning has an end.”</span><br />
</p>
<p id="ud5p3c5p1">
<span class="pali m-text">Atha kho suppabuddho kuṭṭhī diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthu sāsane uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho suppabuddho kuṭṭhī bhagavantaṁ etadavoca:</span><br />
<span class="sujato m-text">Then Suppabuddha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He rose from his seat and went to the Buddha, bowed, sat down to one side, and said:</span><br />
</p>
<p id="ud5p3c6p1">
<span class="pali m-text">“Abhikkantaṁ, bhante, abhikkantaṁ, bhante.</span><br />
<span class="sujato m-text">“Excellent, sir! Excellent!</span><br />
</p>
<p id="ud5p3c6p2">
<span class="pali m-text">Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhagavatā anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, the Buddha has made the teaching clear in many ways.</span><br />
</p>
<p id="ud5p3c6p3">
<span class="pali m-text">Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="ud5p3c6p4">
<span class="pali m-text">Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="ud5p3c7p1">
<span class="pali m-text">Atha kho suppabuddho kuṭṭhī bhagavatā dhammiyā kathāya sandassito samādapito samuttejito sampahaṁsito bhagavatā bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">After Suppabuddha had been educated, encouraged, fired up, and inspired with a Dhamma talk by the Buddha, he got up from his seat, bowed, and respectfully circled the Buddha before leaving.</span><br />
</p>
<p id="ud5p3c7p2">
<span class="pali m-text">Atha kho acirapakkantaṁ suppabuddhaṁ kuṭṭhiṁ gāvī taruṇavacchā adhipatitvā jīvitā voropesi.</span><br />
<span class="sujato m-text">But soon after Suppabuddha had left, a cow with a baby calf charged at him and took his life.</span><br />
</p>
<p id="ud5p3c8p1">
<span class="pali m-text">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="sujato m-text">Then several mendicants went up to the Buddha, bowed, sat down to one side, and said,</span><br />
</p>
<p id="ud5p3c8p2">
<span class="pali m-text">Ekamantaṁ nisinnā kho te bhikkhū bhagavantaṁ etadavocuṁ:</span><br />
</p>
<p id="ud5p3c8p3">
<span class="pali m-text">“yo so, bhante, suppabuddho nāma kuṭṭhī bhagavatā dhammiyā kathāya sandassito samādapito samuttejito sampahaṁsito, so kālaṅkato.</span><br />
<span class="sujato m-text">“The leper called Suppabuddha, after being educated, encouraged, fired up, and inspired with a Dhamma talk by the Buddha, has passed away.</span><br />
</p>
<p id="ud5p3c8p4">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where has he been reborn in his next life?”</span><br />
</p>
<p id="ud5p3c9p1">
<span class="pali m-text">“Paṇḍito, bhikkhave, suppabuddho kuṭṭhī; paccapādi dhammassānudhammaṁ; na ca maṁ dhammādhikaraṇaṁ vihesesi.</span><br />
<span class="sujato m-text">“Mendicants, Suppabuddha was astute. He practiced in line with the teachings, and did not trouble me about the teachings.</span><br />
</p>
<p id="ud5p3c9p2">
<span class="pali m-text">Suppabuddho, bhikkhave, kuṭṭhī tiṇṇaṁ saṁyojanānaṁ parikkhayā sotāpanno avinipātadhammo niyato sambodhiparāyaṇo”ti.</span><br />
<span class="sujato m-text">With the ending of three fetters, Suppabuddha is a stream-enterer, not liable to be reborn in the underworld, bound for awakening.”</span><br />
</p>
<p id="ud5p3c10p1">
<span class="pali m-text">Evaṁ vutte, aññataro bhikkhu bhagavantaṁ etadavoca:</span><br />
<span class="sujato m-text">When he said this, one of the mendicants said to the Buddha,</span><br />
</p>
<p id="ud5p3c10p2">
<span class="pali m-text">“ko nu kho, bhante, hetu, ko paccayo yena suppabuddho kuṭṭhī ahosi—</span><br />
<span class="sujato m-text">“What is the cause, sir, what is the reason why Suppabuddha became a leper,</span><br />
</p>
<p id="ud5p3c10p3">
<span class="pali m-text">manussadaliddo, manussakapaṇo, manussavarāko”ti?</span><br />
<span class="sujato m-text">poor, destitute, and pitiful?”</span><br />
</p>
<p id="ud5p3c11p1">
<span class="pali m-text">“Bhūtapubbaṁ, bhikkhave, suppabuddho kuṭṭhī imasmiṁyeva rājagahe seṭṭhiputto ahosi.</span><br />
<span class="sujato m-text">“Once upon a time, mendicants, Suppabuddha used to be a financier’s son right here in Rājagaha.</span><br />
</p>
<p id="ud5p3c11p2">
<span class="pali m-text">So uyyānabhūmiṁ niyyanto addasa tagarasikhiṁ paccekabuddhaṁ nagaraṁ piṇḍāya pavisantaṁ.</span><br />
<span class="sujato m-text">On his way to visit a park, he saw Tagarasikhi, a Buddha awakened for themselves, entering the city for alms.</span><br />
</p>
<p id="ud5p3c11p3">
<span class="pali m-text">Disvānassa etadahosi:</span><br />
<span class="sujato m-text">When he saw this he thought,</span><br />
</p>
<p id="ud5p3c11p4">
<span class="pali m-text">‘kvāyaṁ kuṭṭhī kuṭṭhicīvarena vicaratī’ti?</span><br />
<span class="sujato m-text">“Who is this leper wandering about with his leper’s robe?”</span><br />
</p>
<p id="ud5p3c11p5">
<span class="pali m-text">Niṭṭhubhitvā apasabyato karitvā pakkāmi.</span><br />
<span class="sujato m-text">Before leaving, he spat on the ground and turned his left side to Tagarasikhi.</span><br />
</p>
<p id="ud5p3c11p6">
<span class="pali m-text">So tassa kammassa vipākena bahūni vassasatāni bahūni vassasahassāni bahūni vassasatasahassāni niraye paccittha.</span><br />
<span class="sujato m-text">As a result of that deed he burned in hell for many years, for many hundreds, many thousands, many hundreds of thousands of years.</span><br />
</p>
<p id="ud5p3c11p7">
<span class="pali m-text">Tasseva kammassa vipākāvasesena imasmiṁyeva rājagahe kuṭṭhī ahosi manussadaliddo, manussakapaṇo, manussavarāko.</span><br />
<span class="sujato m-text">And as a residual result of that same deed, he became a leper right here in Rājagaha, poor, destitute and pitiful.</span><br />
</p>
<p id="ud5p3c11p8">
<span class="pali m-text">So tathāgatappaveditaṁ dhammavinayaṁ āgamma saddhaṁ samādiyi sīlaṁ samādiyi sutaṁ samādiyi cāgaṁ samādiyi paññaṁ samādiyi.</span><br />
<span class="sujato m-text">But owing to faith in the teaching and training proclaimed by the Realized One, he undertook ethics, learning, generosity, and wisdom.</span><br />
</p>
<p id="ud5p3c11p9">
<span class="pali m-text">So tathāgatappaveditaṁ dhammavinayaṁ āgamma saddhaṁ samādiyitvā sīlaṁ samādiyitvā sutaṁ samādiyitvā cāgaṁ samādiyitvā paññaṁ samādiyitvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyataṁ.</span><br />
<span class="sujato m-text">After undertaking these things, when his body broke up, after death, he was reborn in a good place, a heavenly realm, in the company of the gods of the Thirty-Three.</span><br />
</p>
<p id="ud5p3c11p10">
<span class="pali m-text">So tattha aññe deve atirocati vaṇṇena ceva yasasā cā”ti.</span><br />
<span class="sujato m-text">There he outshines the other gods in beauty and glory.”</span><br />
</p>
<p id="ud5p3c12p1">
<span class="pali m-text">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="sujato m-text">Then, understanding this matter, on that occasion the Buddha expressed this heartfelt sentiment:</span><br />
</p>
<p id="ud5p3c13p1">
<span class="pali m-text">“Cakkhumā visamānīva,</span><br />
<span class="sujato m-text">“As a well-sighted man would avoid rough paths,</span><br />
</p>
<p id="ud5p3c13p2">
<span class="pali m-text">vijjamāne parakkame;</span><br />
<span class="sujato m-text">so long as strength is found;</span><br />
</p>
<p id="ud5p3c13p3">
<span class="pali m-text">Paṇḍito jīvalokasmiṁ,</span><br />
<span class="sujato m-text">an astute person in the living world,</span><br />
</p>
<p id="ud5p3c13p4">
<span class="pali m-text">pāpāni parivajjaye”ti.</span><br />
<span class="sujato m-text">would shun bad deeds.”</span><br />
</p>
<p id="ud5p3c13p5">
<span class="pali m-text">Tatiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>