<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-kd &raquo; Theravāda Vinayapiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-kdy00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinayapiṭaka" />
  <meta name="twitter:title" content="Theravāda Vinayapiṭaka" />
  <meta property="og:url" content="https://theravadan.org/pages/pli-tv-kdy00bz.html" />
  <meta property="og:description" content="Theravāda Collection on Monastic Law Mahāvagga The Long Division Kosambakakkhandhaka The chapter on those from Kosambī 1. Kosambakavivādakathā 1. The account of the dispute at Kosambī Tena samayena buddho bhagavā kosambiyaṁ viharati ghositārāme. At one time the Buddha was staying at Kosambī in Ghosita’s Monastery. Tena kho pana samayena …" />
  <meta name="twitter:description" content="Theravāda Collection on Monastic Law Mahāvagga The Long Division Kosambakakkhandhaka The chapter on those from Kosambī 1. Kosambakavivādakathā 1. The account of the dispute at Kosambī Tena samayena buddho bhagavā kosambiyaṁ viharati ghositārāme. At one time the Buddha was staying at Kosambī in Ghosita’s Monastery. Tena kho pana samayena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-vinaya-index.html">vinaya</a> &raquo;
            <a href="https://theravadan.org/pages/ms-vinaya-pli-tv-kd-index.html">pli-tv-kd</a> &raquo;
          </span>
          Theravāda Vinayapiṭaka
        </h1>
<!-- content -->
<p><span class="m-text">Theravāda Collection on Monastic Law</span></p>
<section id="mahavagga">
<h2><a href="#mahavagga">Mahāvagga</a></h2>
<p><span class="m-text">The Long Division</span></p>
<section id="kosambakakkhandhaka">
<h3><a href="#kosambakakkhandhaka">Kosambakakkhandhaka</a></h3>
<p><span class="m-text">The chapter on those from Kosambī</span></p>
<section id="kosambakavivadakatha">
<h4><a href="#kosambakavivadakatha">1. Kosambakavivādakathā</a></h4>
<p><span class="m-text">1. The account of the dispute at Kosambī</span></p>
<p id="pli-tv-kd10c1p1p1">
<span class="m-text m-primary">Tena samayena buddho bhagavā kosambiyaṁ viharati ghositārāme.</span><br />
<span class="m-text">At one time the Buddha was staying at Kosambī in Ghosita’s Monastery.</span><br />
</p>
<p id="pli-tv-kd10c1p1p2">
<span class="m-text m-primary">Tena kho pana samayena aññataro bhikkhu āpattiṁ āpanno hoti.</span><br />
<span class="m-text">At this time a certain monk had committed an offense.</span><br />
</p>
<p id="pli-tv-kd10c1p1p3">
<span class="m-text m-primary">So tassā āpattiyā āpattidiṭṭhi hoti;</span><br />
<span class="m-text">He regarded that offense as an offense,</span><br />
</p>
<p id="pli-tv-kd10c1p1p4">
<span class="m-text m-primary">aññe bhikkhū tassā āpattiyā anāpattidiṭṭhino honti.</span><br />
<span class="m-text">but there were other monks who did not.</span><br />
</p>
<p id="pli-tv-kd10c1p1p5">
<span class="m-text m-primary">So aparena samayena tassā āpattiyā anāpattidiṭṭhi hoti;</span><br />
<span class="m-text">Some time later he no longer regarded it as an offense,</span><br />
</p>
<p id="pli-tv-kd10c1p1p6">
<span class="m-text m-primary">aññe bhikkhū tassā āpattiyā āpattidiṭṭhino honti.</span><br />
<span class="m-text">but there were other monks who did.</span><br />
</p>
<p id="pli-tv-kd10c1p1p7">
<span class="m-text m-primary">Atha kho te bhikkhū taṁ bhikkhuṁ etadavocuṁ—</span><br />
<span class="m-text">They said to him,</span><br />
</p>
<p id="pli-tv-kd10c1p1p8">
<span class="m-text m-primary">“āpattiṁ tvaṁ, āvuso, āpanno, passasetaṁ āpattin”ti?</span><br />
<span class="m-text">“You have committed an offense. Do you recognize it?”</span><br />
</p>
<p id="pli-tv-kd10c1p1p9">
<span class="m-text m-primary">“Natthi me, āvuso, āpatti yamahaṁ passeyyan”ti.</span><br />
<span class="m-text">“I haven’t committed any offense that I should recognize.”</span><br />
</p>
<p id="pli-tv-kd10c1p1p10">
<span class="m-text m-primary">Atha kho te bhikkhū sāmaggiṁ labhitvā taṁ bhikkhuṁ āpattiyā adassane ukkhipiṁsu.</span><br />
<span class="m-text">Soon afterwards the monks achieved unanimity and they ejected that monk for not recognizing the offense.</span><br />
</p>
<p id="pli-tv-kd10c1p2p1">
<span class="m-text m-primary">So ca bhikkhu bahussuto hoti āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</span><br />
<span class="m-text">But that monk was learned and a master of the tradition; he was an expert on the Teaching, the Monastic Law, and the summaries; he was knowledgeable and competent, had a sense of conscience, and was afraid of wrongdoing and fond of the training.</span><br />
</p>
<p id="pli-tv-kd10c1p2p2">
<span class="m-text m-primary">Atha kho so bhikkhu sandiṭṭhe sambhatte bhikkhū upasaṅkamitvā etadavoca—</span><br />
<span class="m-text">He went to his friends and said,</span><br />
</p>
<p id="pli-tv-kd10c1p2p3">
<span class="m-text m-primary">“anāpatti esā, āvuso, nesā āpatti.</span><br />
<span class="m-text">“This isn’t an offense</span><br />
</p>
<p id="pli-tv-kd10c1p2p4">
<span class="m-text m-primary">Anāpannomhi, namhi āpanno.</span><br />
<span class="m-text">and so I haven’t committed one.</span><br />
</p>
<p id="pli-tv-kd10c1p2p5">
<span class="m-text m-primary">Anukkhittomhi, namhi ukkhitto.</span><br />
<span class="m-text">I haven’t been ejected,</span><br />
</p>
<p id="pli-tv-kd10c1p2p6">
<span class="m-text m-primary">Adhammikenamhi kammena ukkhitto kuppena aṭṭhānārahena.</span><br />
<span class="m-text">since the legal procedure was illegitimate, reversible, and unfit to stand.</span><br />
</p>
<p id="pli-tv-kd10c1p2p7">
<span class="m-text m-primary">Hotha me āyasmanto dhammato vinayato pakkhā”ti.</span><br />
<span class="m-text">Please side with me, Venerables, in accordance with the Teaching and the Monastic Law.”</span><br />
</p>
<p id="pli-tv-kd10c1p2p8">
<span class="m-text m-primary">Alabhi kho so bhikkhu sandiṭṭhe sambhatte bhikkhū pakkhe.</span><br />
<span class="m-text">And he was able to form a faction.</span><br />
</p>
<p id="pli-tv-kd10c1p2p9">
<span class="m-text m-primary">Jānapadānampi sandiṭṭhānaṁ sambhattānaṁ bhikkhūnaṁ santike dūtaṁ pāhesi—</span><br />
<span class="m-text">He then sent the same message to his friends in the country</span><br />
</p>
<p id="pli-tv-kd10c1p2p10">
<span class="m-text m-primary">“anāpatti esā, āvuso, nesā āpatti.</span><br />
</p>
<p id="pli-tv-kd10c1p2p11">
<span class="m-text m-primary">Anāpannomhi, namhi āpanno.</span><br />
</p>
<p id="pli-tv-kd10c1p2p12">
<span class="m-text m-primary">Anukkhittomhi, namhi ukkhitto.</span><br />
</p>
<p id="pli-tv-kd10c1p2p13">
<span class="m-text m-primary">Adhammikenamhi kammena ukkhitto kuppena aṭṭhānārahena.</span><br />
</p>
<p id="pli-tv-kd10c1p2p14">
<span class="m-text m-primary">Hontu me āyasmanto dhammato vinayato pakkhā”ti.</span><br />
</p>
<p id="pli-tv-kd10c1p2p15">
<span class="m-text m-primary">Alabhi kho so bhikkhu jānapadepi sandiṭṭhe sambhatte bhikkhū pakkhe.</span><br />
<span class="m-text">and again he was able to form a faction.</span><br />
</p>
<p id="pli-tv-kd10c1p3p1">
<span class="m-text m-primary">Atha kho te ukkhittānuvattakā bhikkhū yena ukkhepakā bhikkhū tenupasaṅkamiṁsu, upasaṅkamitvā ukkhepake bhikkhū etadavocuṁ—</span><br />
<span class="m-text">The monks who sided with him went to the monks who had ejected him and said,</span><br />
</p>
<p id="pli-tv-kd10c1p3p2">
<span class="m-text m-primary">“anāpatti esā, āvuso, nesā āpatti.</span><br />
<span class="m-text">“This isn’t an offense</span><br />
</p>
<p id="pli-tv-kd10c1p3p3">
<span class="m-text m-primary">Anāpanno eso bhikkhu, neso bhikkhu āpanno.</span><br />
<span class="m-text">and so this monk hasn’t committed one.</span><br />
</p>
<p id="pli-tv-kd10c1p3p4">
<span class="m-text m-primary">Anukkhitto eso bhikkhu, neso bhikkhu ukkhitto.</span><br />
<span class="m-text">He hasn’t been ejected,</span><br />
</p>
<p id="pli-tv-kd10c1p3p5">
<span class="m-text m-primary">Adhammikena kammena ukkhitto kuppena aṭṭhānārahenā”ti.</span><br />
<span class="m-text">since the legal procedure was illegitimate, reversible, and unfit to stand.”</span><br />
</p>
<p id="pli-tv-kd10c1p3p6">
<span class="m-text m-primary">Evaṁ vutte, ukkhepakā bhikkhū ukkhittānuvattake bhikkhū etadavocuṁ—</span><br />
<span class="m-text">They replied,</span><br />
</p>
<p id="pli-tv-kd10c1p3p7">
<span class="m-text m-primary">“āpatti esā, āvuso, nesā anāpatti.</span><br />
<span class="m-text">“This is an offense</span><br />
</p>
<p id="pli-tv-kd10c1p3p8">
<span class="m-text m-primary">Āpanno eso bhikkhu, neso bhikkhu anāpanno.</span><br />
<span class="m-text">and so this monk has committed one.</span><br />
</p>
<p id="pli-tv-kd10c1p3p9">
<span class="m-text m-primary">Ukkhitto eso bhikkhu, neso bhikkhu anukkhitto.</span><br />
<span class="m-text">He’s been ejected,</span><br />
</p>
<p id="pli-tv-kd10c1p3p10">
<span class="m-text m-primary">Dhammikena kammena ukkhitto akuppena ṭhānārahena.</span><br />
<span class="m-text">since the legal procedure of ejection was legitimate, irreversible, and fit to stand.</span><br />
</p>
<p id="pli-tv-kd10c1p3p11">
<span class="m-text m-primary">Mā kho tumhe āyasmanto etaṁ ukkhittakaṁ bhikkhuṁ anuvattittha anuparivārethā”ti.</span><br />
<span class="m-text">Venerables, don’t side with this monk who has been ejected.”</span><br />
</p>
<p id="pli-tv-kd10c1p3p12">
<span class="m-text m-primary">Evampi kho te ukkhittānuvattakā bhikkhū ukkhepakehi bhikkhūhi vuccamānā tatheva taṁ ukkhittakaṁ bhikkhuṁ anuvattiṁsu anuparivāresuṁ.</span><br />
<span class="m-text">But they still sided with that monk.</span><br />
</p>
<p id="pli-tv-kd10c1p4p1">
<span class="m-text m-primary">Atha kho aññataro bhikkhu yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">Soon afterwards a certain monk went to the Buddha, bowed, sat down,</span><br />
</p>
<p id="pli-tv-kd10c1p4p2">
<span class="m-text m-primary">Ekamantaṁ nisinno kho so bhikkhu bhagavantaṁ etadavoca—</span><br />
<span class="m-text">and told him all that had happened.</span><br />
</p>
<p id="pli-tv-kd10c1p4p3">
<span class="m-text m-primary">“idha, bhante, aññataro bhikkhu āpattiṁ āpanno ahosi.</span><br />
</p>
<p id="pli-tv-kd10c1p4p4">
<span class="m-text m-primary">So tassā āpattiyā āpattidiṭṭhi ahosi, aññe bhikkhū tassā āpattiyā anāpattidiṭṭhino ahesuṁ.</span><br />
</p>
<p id="pli-tv-kd10c1p4p5">
<span class="m-text m-primary">So aparena samayena tassā āpattiyā anāpattidiṭṭhi ahosi, aññe bhikkhū tassā āpattiyā āpattidiṭṭhino ahesuṁ.</span><br />
</p>
<p id="pli-tv-kd10c1p4p6">
<span class="m-text m-primary">Atha kho te, bhante, bhikkhū taṁ bhikkhuṁ etadavocuṁ—</span><br />
</p>
<p id="pli-tv-kd10c1p4p7">
<span class="m-text m-primary">‘āpattiṁ tvaṁ, āvuso, āpanno, passasetaṁ āpattin’ti?</span><br />
</p>
<p id="pli-tv-kd10c1p4p8">
<span class="m-text m-primary">‘Natthi me, āvuso, āpatti yamahaṁ passeyyan’ti.</span><br />
</p>
<p id="pli-tv-kd10c1p4p9">
<span class="m-text m-primary">Atha kho te, bhante, bhikkhū sāmaggiṁ labhitvā taṁ bhikkhuṁ āpattiyā adassane ukkhipiṁsu.</span><br />
</p>
<p id="pli-tv-kd10c1p4p10">
<span class="m-text m-primary">So ca, bhante, bhikkhu bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</span><br />
</p>
<p id="pli-tv-kd10c1p4p11">
<span class="m-text m-primary">Atha kho so, bhante, bhikkhu sandiṭṭhe sambhatte bhikkhū upasaṅkamitvā etadavoca—</span><br />
</p>
<p id="pli-tv-kd10c1p4p12">
<span class="m-text m-primary">‘anāpatti esā, āvuso;</span><br />
</p>
<p id="pli-tv-kd10c1p4p13">
<span class="m-text m-primary">nesā āpatti.</span><br />
</p>
<p id="pli-tv-kd10c1p4p14">
<span class="m-text m-primary">Anāpannomhi, namhi āpanno.</span><br />
</p>
<p id="pli-tv-kd10c1p4p15">
<span class="m-text m-primary">Anukkhittomhi, namhi ukkhitto.</span><br />
</p>
<p id="pli-tv-kd10c1p4p16">
<span class="m-text m-primary">Adhammikenamhi kammena ukkhitto kuppena aṭṭhānārahena.</span><br />
</p>
<p id="pli-tv-kd10c1p4p17">
<span class="m-text m-primary">Hotha me āyasmanto dhammato vinayato pakkhā’ti.</span><br />
</p>
<p id="pli-tv-kd10c1p4p18">
<span class="m-text m-primary">Alabhi kho so, bhante, bhikkhu sandiṭṭhe sambhatte bhikkhū pakkhe.</span><br />
</p>
<p id="pli-tv-kd10c1p4p19">
<span class="m-text m-primary">Jānapadānampi sandiṭṭhānaṁ sambhattānaṁ bhikkhūnaṁ santike dūtaṁ pāhesi—</span><br />
</p>
<p id="pli-tv-kd10c1p4p20">
<span class="m-text m-primary">‘anāpatti esā, āvuso;</span><br />
</p>
<p id="pli-tv-kd10c1p4p21">
<span class="m-text m-primary">nesā āpatti.</span><br />
</p>
<p id="pli-tv-kd10c1p4p22">
<span class="m-text m-primary">Anāpannomhi, namhi āpanno.</span><br />
</p>
<p id="pli-tv-kd10c1p4p23">
<span class="m-text m-primary">Anukkhittomhi, namhi ukkhitto.</span><br />
</p>
<p id="pli-tv-kd10c1p4p24">
<span class="m-text m-primary">Adhammikenamhi kammena ukkhitto kuppena aṭṭhānārahena.</span><br />
</p>
<p id="pli-tv-kd10c1p4p25">
<span class="m-text m-primary">Hontu me āyasmanto dhammato vinayato pakkhā’ti.</span><br />
</p>
<p id="pli-tv-kd10c1p4p26">
<span class="m-text m-primary">Alabhi kho so, bhante, bhikkhu jānapadepi sandiṭṭhe sambhatte bhikkhū pakkhe.</span><br />
</p>
<p id="pli-tv-kd10c1p4p27">
<span class="m-text m-primary">Atha kho te, bhante, ukkhittānuvattakā bhikkhū yena ukkhepakā bhikkhū tenupasaṅkamiṁsu, upasaṅkamitvā ukkhepake bhikkhū etadavocuṁ—</span><br />
</p>
<p id="pli-tv-kd10c1p4p28">
<span class="m-text m-primary">‘anāpatti esā, āvuso;</span><br />
</p>
<p id="pli-tv-kd10c1p4p29">
<span class="m-text m-primary">nesā āpatti.</span><br />
</p>
<p id="pli-tv-kd10c1p4p30">
<span class="m-text m-primary">Anāpanno eso bhikkhu, neso bhikkhu āpanno.</span><br />
</p>
<p id="pli-tv-kd10c1p4p31">
<span class="m-text m-primary">Anukkhitto eso bhikkhu, neso bhikkhu ukkhitto.</span><br />
</p>
<p id="pli-tv-kd10c1p4p32">
<span class="m-text m-primary">Adhammikena kammena ukkhitto kuppena aṭṭhānārahenā’ti.</span><br />
</p>
<p id="pli-tv-kd10c1p4p33">
<span class="m-text m-primary">Evaṁ vutte, te, bhante, ukkhepakā bhikkhū ukkhittānuvattake bhikkhū etadavocuṁ—</span><br />
</p>
<p id="pli-tv-kd10c1p4p34">
<span class="m-text m-primary">‘āpatti esā, āvuso;</span><br />
</p>
<p id="pli-tv-kd10c1p4p35">
<span class="m-text m-primary">nesā anāpatti.</span><br />
</p>
<p id="pli-tv-kd10c1p4p36">
<span class="m-text m-primary">Āpanno eso bhikkhu, neso bhikkhu anāpanno.</span><br />
</p>
<p id="pli-tv-kd10c1p4p37">
<span class="m-text m-primary">Ukkhitto eso bhikkhu, neso bhikkhu anukkhitto.</span><br />
</p>
<p id="pli-tv-kd10c1p4p38">
<span class="m-text m-primary">Dhammikena kammena ukkhitto akuppena ṭhānārahena.</span><br />
</p>
<p id="pli-tv-kd10c1p4p39">
<span class="m-text m-primary">Mā kho tumhe āyasmanto etaṁ ukkhittakaṁ bhikkhuṁ anuvattittha anuparivārethā’ti.</span><br />
</p>
<p id="pli-tv-kd10c1p4p40">
<span class="m-text m-primary">Evampi kho te, bhante, ukkhittānuvattakā bhikkhū ukkhepakehi bhikkhūhi vuccamānā tatheva taṁ ukkhittakaṁ bhikkhuṁ anuvattanti anuparivārentī”ti.</span><br />
</p>
<p id="pli-tv-kd10c1p5p1">
<span class="m-text m-primary">Atha kho bhagavā—“bhinno bhikkhusaṅgho, bhinno bhikkhusaṅgho”ti—</span><br />
<span class="m-text">Realizing that the Sangha of monks was divided, the Buddha</span><br />
</p>
<p id="pli-tv-kd10c1p5p2">
<span class="m-text m-primary">uṭṭhāyāsanā yena ukkhepakā bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā ukkhepake bhikkhū etadavoca—</span><br />
<span class="m-text">got up from his seat, went to those monks who had done the ejecting, and sat down on the prepared seat. He then said to those monks:</span><br />
</p>
<p id="pli-tv-kd10c1p5p3">
<span class="m-text m-primary">“mā kho tumhe, bhikkhave—‘paṭibhāti no, paṭibhāti no’ti—yasmiṁ vā tasmiṁ vā bhikkhuṁ ukkhipitabbaṁ maññittha.</span><br />
<span class="m-text">“Don’t always eject a monk just because it seems clear to you that he’s committed an offense.</span><br />
</p>
<p id="pli-tv-kd10c1p6p1">
<span class="m-text m-primary">Idha pana, bhikkhave, bhikkhu āpattiṁ āpanno hoti.</span><br />
<span class="m-text">It may be that a monk has committed an offense.</span><br />
</p>
<p id="pli-tv-kd10c1p6p2">
<span class="m-text m-primary">So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</span><br />
<span class="m-text">He doesn’t regard it as an offense, but there are other monks who do.</span><br />
</p>
<p id="pli-tv-kd10c1p6p3">
<span class="m-text m-primary">Te ce, bhikkhave, bhikkhū taṁ bhikkhuṁ evaṁ jānanti—‘ayaṁ kho āyasmā bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</span><br />
<span class="m-text">If those monks know, ‘This monk is learned and a master of the tradition; he is an expert on the Teaching, the Monastic Law, and the summaries; he is knowledgeable and competent, has a sense of conscience, and is afraid of wrongdoing and fond of the training.</span><br />
</p>
<p id="pli-tv-kd10c1p6p4">
<span class="m-text m-primary">Sace mayaṁ imaṁ bhikkhuṁ āpattiyā adassane ukkhipissāma, na mayaṁ iminā bhikkhunā saddhiṁ uposathaṁ karissāma, vinā iminā bhikkhunā uposathaṁ karissāma, bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇan’ti, bhedagarukehi, bhikkhave, bhikkhūhi na so bhikkhu āpattiyā adassane ukkhipitabbo.</span><br />
<span class="m-text">If we eject this monk for not recognizing an offense, we won’t do the observance-day procedure with him. Because of this there will be arguments and disputes in the Sangha; there will be schism, fracture, and separation in the Sangha,’ and if they understand the gravity of schism, they should not eject that monk for not recognizing an offense.</span><br />
</p>
<p id="pli-tv-kd10c1p7p1">
<span class="m-text m-primary">Idha pana, bhikkhave, bhikkhu āpattiṁ āpanno hoti.</span><br />
<span class="m-text">It may be that a monk has committed an offense.</span><br />
</p>
<p id="pli-tv-kd10c1p7p2">
<span class="m-text m-primary">So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</span><br />
<span class="m-text">He doesn’t regard it as an offense, but there are other monks who do.</span><br />
</p>
<p id="pli-tv-kd10c1p7p3">
<span class="m-text m-primary">Te ce, bhikkhave, bhikkhū taṁ bhikkhuṁ evaṁ jānanti—‘ayaṁ kho āyasmā bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</span><br />
<span class="m-text">If those monks know, ‘This monk is learned and a master of the tradition; he is an expert on the Teaching, the Monastic Law, and the summaries; he is knowledgeable and competent, has a sense of conscience, and is afraid of wrongdoing and fond of the training.</span><br />
</p>
<p id="pli-tv-kd10c1p7p4">
<span class="m-text m-primary">Sace mayaṁ imaṁ bhikkhuṁ āpattiyā adassane ukkhipissāma, na mayaṁ iminā bhikkhunā saddhiṁ pavāressāma, vinā iminā bhikkhunā pavāressāma.</span><br />
<span class="m-text">If we eject this monk for not recognizing an offense, we won’t do the invitation procedure with him;</span><br />
</p>
<p id="pli-tv-kd10c1p7p5">
<span class="m-text m-primary">Na mayaṁ iminā bhikkhunā saddhiṁ saṅghakammaṁ karissāma, vinā iminā bhikkhunā saṅghakammaṁ karissāma.</span><br />
<span class="m-text">we won’t do the legal procedures of the Sangha with him;</span><br />
</p>
<p id="pli-tv-kd10c1p7p6">
<span class="m-text m-primary">Na mayaṁ iminā bhikkhunā saddhiṁ āsane nisīdissāma, vinā iminā bhikkhunā āsane nisīdissāma.</span><br />
<span class="m-text">we won’t share a seat with him;</span><br />
</p>
<p id="pli-tv-kd10c1p7p7">
<span class="m-text m-primary">Na mayaṁ iminā bhikkhunā saddhiṁ yāgupāne nisīdissāma, vinā iminā bhikkhunā yāgupāne nisīdissāma.</span><br />
<span class="m-text">we won’t drink rice porridge with him;</span><br />
</p>
<p id="pli-tv-kd10c1p7p8">
<span class="m-text m-primary">Na mayaṁ iminā bhikkhunā saddhiṁ bhattagge nisīdissāma, vinā iminā bhikkhunā bhattagge nisīdissāma.</span><br />
<span class="m-text">we won’t sit in the dining hall with him;</span><br />
</p>
<p id="pli-tv-kd10c1p7p9">
<span class="m-text m-primary">Na mayaṁ iminā bhikkhunā saddhiṁ ekacchanne vasissāma, vinā iminā bhikkhunā ekacchanne vasissāma.</span><br />
<span class="m-text">we won’t stay in the same room with him;</span><br />
</p>
<p id="pli-tv-kd10c1p7p10">
<span class="m-text m-primary">Na mayaṁ iminā bhikkhunā saddhiṁ yathāvuḍḍhaṁ abhivādanaṁ paccuṭṭhānaṁ añjalikammaṁ sāmīcikammaṁ karissāma, vinā iminā bhikkhunā yathāvuḍḍhaṁ abhivādanaṁ paccuṭṭhānaṁ añjalikammaṁ sāmīcikammaṁ karissāma.</span><br />
<span class="m-text">we won’t bow down, stand up, raise our joined palms, and do acts of respect for one another according to seniority—</span><br />
</p>
<p id="pli-tv-kd10c1p7p11">
<span class="m-text m-primary">Bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇan’ti, bhedagarukehi, bhikkhave, bhikkhūhi na so bhikkhu āpattiyā adassane ukkhipitabbo”ti.</span><br />
<span class="m-text">because of this there will be arguments and disputes in the Sangha; there will be schism, fracture, and separation in the Sangha,’ and if they understand the gravity of schism, they should not eject that monk for not recognizing an offense.”</span><br />
</p>
<p id="pli-tv-kd10c1p8p1">
<span class="m-text m-primary">Atha kho bhagavā ukkhepakānaṁ bhikkhūnaṁ etamatthaṁ bhāsitvā uṭṭhāyāsanā yena ukkhittānuvattakā bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā ukkhittānuvattake bhikkhū etadavoca—</span><br />
<span class="m-text">The Buddha got up from his seat, went to those monks who were siding with the ejected monk, and sat down on the prepared seat. He then said to those monks:</span><br />
</p>
<p id="pli-tv-kd10c1p8p2">
<span class="m-text m-primary">“mā kho tumhe, bhikkhave, āpattiṁ āpajjitvā ‘nāmha āpannā, nāmha āpannā’ti āpattiṁ na paṭikātabbaṁ maññittha.</span><br />
<span class="m-text">“If you have committed an offense, don’t refuse to make amends for it just because you think that you haven’t committed it.</span><br />
</p>
<p id="pli-tv-kd10c1p8p3">
<span class="m-text m-primary">Idha pana, bhikkhave, bhikkhu āpattiṁ āpanno hoti.</span><br />
<span class="m-text">It may be that a monk has committed an offense.</span><br />
</p>
<p id="pli-tv-kd10c1p8p4">
<span class="m-text m-primary">So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</span><br />
<span class="m-text">He doesn’t regard it as an offense, but there are other monks who do.</span><br />
</p>
<p id="pli-tv-kd10c1p8p5">
<span class="m-text m-primary">So ce, bhikkhave, bhikkhu te bhikkhū evaṁ jānāti—‘ime kho āyasmanto bahussutā āgatāgamā dhammadharā vinayadharā mātikādharā paṇḍitā byattā medhāvino lajjino kukkuccakā sikkhākāmā, nālaṁ mamaṁ vā kāraṇā aññesaṁ vā kāraṇā chandā dosā mohā bhayā agatiṁ gantuṁ.</span><br />
<span class="m-text">If that monk knows, ‘These monks are learned and masters of the tradition; they are experts on the Teaching, the Monastic Law, and the summaries; they are knowledgeable and competent, have a sense of conscience, and are afraid of wrongdoing and fond of the training. They are unlikely, because of me or anyone else, to act wrongly out of favoritism, ill will, confusion, or fear.</span><br />
</p>
<p id="pli-tv-kd10c1p8p6">
<span class="m-text m-primary">Sace maṁ ime bhikkhū āpattiyā adassane ukkhipissanti, na mayā saddhiṁ uposathaṁ karissanti, vinā mayā uposathaṁ karissanti, bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇan’ti, bhedagarukena, bhikkhave, bhikkhunā paresampi saddhāya āpatti desetabbā.</span><br />
<span class="m-text">Moreover, if these monks eject me for not recognizing an offense, they won’t do the observance-day procedure with me. Because of this there will be arguments and disputes in the Sangha; there will be schism, fracture, and separation in the Sangha,’ and if he understands the gravity of schism, he should confess the offense even out of confidence in the others.</span><br />
</p>
<p id="pli-tv-kd10c1p8p7">
<span class="m-text m-primary">Idha pana, bhikkhave, bhikkhu āpattiṁ āpanno hoti.</span><br />
<span class="m-text">It may be that a monk has committed an offense.</span><br />
</p>
<p id="pli-tv-kd10c1p8p8">
<span class="m-text m-primary">So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</span><br />
<span class="m-text">He doesn’t regard it as an offense, but there are other monks who do.</span><br />
</p>
<p id="pli-tv-kd10c1p8p9">
<span class="m-text m-primary">So ce, bhikkhave, bhikkhu te bhikkhū evaṁ jānāti—‘ime kho āyasmanto bahussutā āgatāgamā dhammadharā vinayadharā mātikādharā paṇḍitā byattā medhāvino lajjino kukkuccakā sikkhākāmā, nālaṁ mamaṁ vā kāraṇā aññesaṁ vā kāraṇā chandā dosā mohā bhayā agatiṁ gantuṁ.</span><br />
<span class="m-text">If that monk knows, ‘These monks are learned and masters of the tradition; they are experts on the Teaching, the Monastic Law, and the summaries; they are knowledgeable and competent, have a sense of conscience, and are afraid of wrongdoing and fond of the training. They are unlikely, because of me or anyone else, to act wrongly out of favoritism, ill will, confusion, or fear.</span><br />
</p>
<p id="pli-tv-kd10c1p8p10">
<span class="m-text m-primary">Sace maṁ ime bhikkhū āpattiyā adassane ukkhipissanti, na mayā saddhiṁ pavāressanti, vinā mayā pavāressanti.</span><br />
<span class="m-text">Moreover, if these monks eject me for not recognizing an offense, they won’t do the invitation procedure with me;</span><br />
</p>
<p id="pli-tv-kd10c1p8p11">
<span class="m-text m-primary">Na mayā saddhiṁ saṅghakammaṁ karissanti, vinā mayā saṅghakammaṁ karissanti.</span><br />
<span class="m-text">they won’t do the legal procedures of the Sangha with me;</span><br />
</p>
<p id="pli-tv-kd10c1p8p12">
<span class="m-text m-primary">Na mayā saddhiṁ āsane nisīdissanti, vinā mayā āsane nisīdissanti.</span><br />
<span class="m-text">they won’t share a seat with me;</span><br />
</p>
<p id="pli-tv-kd10c1p8p13">
<span class="m-text m-primary">Na mayā saddhiṁ yāgupāne nisīdissanti, vinā mayā yāgupāne nisīdissanti.</span><br />
<span class="m-text">they won’t drink rice porridge with me;</span><br />
</p>
<p id="pli-tv-kd10c1p8p14">
<span class="m-text m-primary">Na mayā saddhiṁ bhattagge nisīdissanti vinā mayā bhattagge nisīdissanti.</span><br />
<span class="m-text">they won’t sit in the dining hall with me;</span><br />
</p>
<p id="pli-tv-kd10c1p8p15">
<span class="m-text m-primary">Na mayā saddhiṁ ekacchanne vasissanti, vinā mayā ekacchanne vasissanti.</span><br />
<span class="m-text">they won’t stay in the same room with me;</span><br />
</p>
<p id="pli-tv-kd10c1p8p16">
<span class="m-text m-primary">Na mayā saddhiṁ yathāvuḍḍhaṁ abhivādanaṁ paccuṭṭhānaṁ añjalikammaṁ sāmīcikammaṁ karissanti, vinā mayā yathāvuḍḍhaṁ abhivādanaṁ paccuṭṭhānaṁ añjalikammaṁ sāmīcikammaṁ karissanti, bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇan’ti, bhedagarukena, bhikkhave, bhikkhunā paresampi saddhāya āpatti desetabbā”ti.</span><br />
<span class="m-text">we won’t bow down, stand up, raise our joined palms, and do acts of respect for one another according to seniority—because of this there will be arguments and disputes in the Sangha; there will be schism, fracture, and separation in the Sangha,’ and if he understands the gravity of schism, he should confess the offense even out of confidence in the others.”</span><br />
</p>
<p id="pli-tv-kd10c1p8p17">
<span class="m-text m-primary">Atha kho bhagavā ukkhittānuvattakānaṁ bhikkhūnaṁ etamatthaṁ bhāsitvā uṭṭhāyāsanā pakkāmi.</span><br />
<span class="m-text">The Buddha then got up from his seat and left.</span><br />
</p>
<p id="pli-tv-kd10c1p9p1">
<span class="m-text m-primary">Tena kho pana samayena ukkhittānuvattakā bhikkhū tattheva antosīmāya uposathaṁ karonti, saṅghakammaṁ karonti.</span><br />
<span class="m-text">Soon those monks who sided with the ejected monk did the observance-day procedure and the legal procedures of the Sangha right there within the monastic boundary.</span><br />
</p>
<p id="pli-tv-kd10c1p9p2">
<span class="m-text m-primary">Ukkhepakā pana bhikkhū nissīmaṁ gantvā uposathaṁ karonti, saṅghakammaṁ karonti.</span><br />
<span class="m-text">But the monks who had ejected him went outside the boundary and did the observance-day procedure and the procedures of the Sangha there.</span><br />
</p>
<p id="pli-tv-kd10c1p9p3">
<span class="m-text m-primary">Atha kho aññataro ukkhepako bhikkhu yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">One of the monks who had done the ejecting went to the Buddha, bowed, sat down,</span><br />
</p>
<p id="pli-tv-kd10c1p9p4">
<span class="m-text m-primary">Ekamantaṁ nisinno kho so bhikkhu bhagavantaṁ etadavoca—</span><br />
<span class="m-text">and told him what was happening.</span><br />
</p>
<p id="pli-tv-kd10c1p9p5">
<span class="m-text m-primary">“Te, bhante, ukkhittānuvattakā bhikkhū tattheva antosīmāya uposathaṁ karonti, saṅghakammaṁ karonti.</span><br />
</p>
<p id="pli-tv-kd10c1p9p6">
<span class="m-text m-primary">Mayaṁ pana ukkhepakā bhikkhū nissīmaṁ gantvā uposathaṁ karoma, saṅghakammaṁ karomā”ti.</span><br />
</p>
<p id="pli-tv-kd10c1p9p7">
<span class="m-text m-primary">“Te ce, bhikkhu, ukkhittānuvattakā bhikkhū tattheva antosīmāya uposathaṁ karissanti, saṅghakammaṁ karissanti, yathā mayā ñatti ca anussāvanā ca paññattā, tesaṁ tāni kammāni dhammikāni kammāni bhavissanti akuppāni ṭhānārahāni.</span><br />
<span class="m-text">The Buddha replied: “If those monks who side with the ejected monk do the observance-day procedure and the legal procedures of the Sangha right there within the monastic boundary, and it’s in accordance with the motion and announcements as I have laid them down, then those procedures are legitimate, irreversible, and fit to stand.</span><br />
</p>
<p id="pli-tv-kd10c1p9p8">
<span class="m-text m-primary">Tumhe ce, bhikkhu, ukkhepakā bhikkhū tattheva antosīmāya uposathaṁ karissatha, saṅghakammaṁ karissatha, yathā mayā ñatti ca anussāvanā ca paññattā, tumhākampi tāni kammāni dhammikāni kammāni bhavissanti akuppāni ṭhānārahāni.</span><br />
<span class="m-text">And if you, the monks who did the ejecting, do the observance-day procedure and the legal procedures of the Sangha right there within the monastic boundary, and it’s in accordance with the motion and announcements as I have laid them down, then those procedures too are legitimate, irreversible, and fit to stand.</span><br />
</p>
<p id="pli-tv-kd10c1p9p9">
<span class="m-text m-primary">Taṁ kissa hetu?</span><br />
</p>
<p id="pli-tv-kd10c1p10p1">
<span class="m-text m-primary">Nānāsaṁvāsakā ete bhikkhū tumhehi, tumhe ca tehi nānāsaṁvāsakā.</span><br />
<span class="m-text">This is so because you belong to a different Buddhist sect.</span><br />
</p>
<p id="pli-tv-kd10c1p10p2">
<span class="m-text m-primary">Dvemā, bhikkhu, nānāsaṁvāsakabhūmiyo—</span><br />
<span class="m-text">There are these two grounds for belonging to a different Buddhist sect.</span><br />
</p>
<p id="pli-tv-kd10c1p10p3">
<span class="m-text m-primary">attanā vā attānaṁ nānāsaṁvāsakaṁ karoti, samaggo vā naṁ saṅgho ukkhipati adassane vā appaṭikamme vā appaṭinissagge vā.</span><br />
<span class="m-text">Either one makes oneself belong to a different Buddhist sect, or a unanimous assembly ejects one for not recognizing an offense, for not making amends for an offense, or for not giving up a bad view.</span><br />
</p>
<p id="pli-tv-kd10c1p10p4">
<span class="m-text m-primary">Imā kho, bhikkhu, dve nānāsaṁvāsakabhūmiyo.</span><br />
</p>
<p id="pli-tv-kd10c1p10p5">
<span class="m-text m-primary">Dvemā, bhikkhu, samānasaṁvāsakabhūmiyo—</span><br />
<span class="m-text">And there are these two grounds for belonging to the same Buddhist sect.</span><br />
</p>
<p id="pli-tv-kd10c1p10p6">
<span class="m-text m-primary">attanā vā attānaṁ samānasaṁvāsaṁ karoti, samaggo vā naṁ saṅgho ukkhittaṁ osāreti adassane vā appaṭikamme vā appaṭinissagge vā.</span><br />
<span class="m-text">Either one makes oneself belong to the same Buddhist sect, or a unanimous assembly re-admits one who had been ejected for not recognizing an offense, for not making amends for an offense, or for not giving up a bad view.”</span><br />
</p>
<p id="pli-tv-kd10c1p10p7">
<span class="m-text m-primary">Imā kho, bhikkhu, dve samānasaṁvāsakabhūmiyo”ti.</span><br />
</p>
<p id="pli-tv-kd10c2p1p1">
<span class="m-text m-primary">Tena kho pana samayena bhikkhū bhattagge antaraghare bhaṇḍanajātā kalahajātā vivādāpannā aññamaññaṁ ananulomikaṁ kāyakammaṁ vacīkammaṁ upadaṁsenti, hatthaparāmāsaṁ karonti.</span><br />
<span class="m-text">At this time the monks were arguing and disputing in the dining halls in inhabited areas, displaying improper physical and verbal behavior, such as grabbing one another with their hands.</span><br />
</p>
<p id="pli-tv-kd10c2p1p2">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text">People complained and criticized them,</span><br />
</p>
<p id="pli-tv-kd10c2p1p3">
<span class="m-text m-primary">“kathañhi nāma samaṇā sakyaputtiyā bhattagge antaraghare bhaṇḍanajātā kalahajātā vivādāpannā aññamaññaṁ ananulomikaṁ kāyakammaṁ vacīkammaṁ upadaṁsessanti, hatthaparāmāsaṁ karissantī”ti.</span><br />
<span class="m-text">“How can the Sakyan monastics act like this?”</span><br />
</p>
<p id="pli-tv-kd10c2p1p4">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text">The monks heard the complaints of those people,</span><br />
</p>
<p id="pli-tv-kd10c2p1p5">
<span class="m-text m-primary">Ye te bhikkhū appicchā te ujjhāyanti khiyyanti vipācenti—</span><br />
<span class="m-text">and the monks of few desires complained and criticized them,</span><br />
</p>
<p id="pli-tv-kd10c2p1p6">
<span class="m-text m-primary">“kathañhi nāma bhikkhū bhattagge antaraghare bhaṇḍanajātā kalahajātā vivādāpannā aññamaññaṁ ananulomikaṁ kāyakammaṁ vacīkammaṁ upadaṁsessanti, hatthaparāmāsaṁ karissantī”ti.</span><br />
<span class="m-text">“How can monks act like this?”</span><br />
</p>
<p id="pli-tv-kd10c2p1p7">
<span class="m-text m-primary">Atha kho te bhikkhū bhagavato etamatthaṁ ārocesuṁ …pe…</span><br />
<span class="m-text">They told the Buddha. He had the Sangha gathered and questioned the monks:</span><br />
</p>
<p id="pli-tv-kd10c2p1p8">
<span class="m-text m-primary">“saccaṁ kira, bhikkhave, bhikkhū bhattagge antaraghare bhaṇḍanajātā …pe… hatthaparāmāsaṁ karontī”ti?</span><br />
<span class="m-text">“Is it true, monks, that monks are acting like this?”</span><br />
</p>
<p id="pli-tv-kd10c2p1p9">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-kd10c2p1p10">
<span class="m-text m-primary">Vigarahi buddho bhagavā …pe…</span><br />
<span class="m-text">The Buddha criticized them …</span><br />
</p>
<p id="pli-tv-kd10c2p1p11">
<span class="m-text m-primary">vigarahitvā dhammiṁ kathaṁ katvā bhikkhū āmantesi—</span><br />
<span class="m-text">and after criticizing them he gave a teaching and addressed the monks:</span><br />
</p>
<p id="pli-tv-kd10c2p1p12">
<span class="m-text m-primary">“bhinne, bhikkhave, saṅghe adhammiyāyamāne asammodikāya vattamānāya ‘ettāvatā na aññamaññaṁ ananulomikaṁ kāyakammaṁ vacīkammaṁ upadaṁsessāma, hatthaparāmāsaṁ karissāmā’ti—</span><br />
<span class="m-text">“When the Sangha is divided and the monks are behaving contrary to the Teaching and are not on friendly terms,</span><br />
</p>
<p id="pli-tv-kd10c2p1p13">
<span class="m-text m-primary">āsane nisīditabbaṁ.</span><br />
<span class="m-text">they should sit down and reflect, ‘We won’t display improper physical and verbal behavior, such as grabbing one another with our hands.’</span><br />
</p>
<p id="pli-tv-kd10c2p1p14">
<span class="m-text m-primary">Bhinne, bhikkhave, saṅghe dhammiyāyamāne sammodikāya vattamānāya āsanantarikāya nisīditabban”ti.</span><br />
<span class="m-text">When the Sangha is divided, but the monks are behaving in accordance with the Teaching and are on friendly terms, they should sit down one seat apart.”</span><br />
</p>
<p id="pli-tv-kd10c2p2p1">
<span class="m-text m-primary">Tena kho pana samayena bhikkhū saṅghamajjhe bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti.</span><br />
<span class="m-text">The monks were also arguing and disputing in the midst of the Sangha, attacking one another verbally,</span><br />
</p>
<p id="pli-tv-kd10c2p2p2">
<span class="m-text m-primary">Te na sakkonti taṁ adhikaraṇaṁ vūpasametuṁ.</span><br />
<span class="m-text">and they were unable to resolve that legal issue.</span><br />
</p>
<p id="pli-tv-kd10c2p2p3">
<span class="m-text m-primary">Atha kho aññataro bhikkhu yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho so bhikkhu bhagavantaṁ etadavoca—</span><br />
<span class="m-text">A certain monk went to the Buddha, bowed, and told him what was happening, adding,</span><br />
</p>
<p id="pli-tv-kd10c2p2p4">
<span class="m-text m-primary">“idha, bhante, bhikkhū saṅghamajjhe bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti.</span><br />
</p>
<p id="pli-tv-kd10c2p2p5">
<span class="m-text m-primary">Te na sakkonti taṁ adhikaraṇaṁ vūpasametuṁ.</span><br />
</p>
<p id="pli-tv-kd10c2p2p6">
<span class="m-text m-primary">Sādhu, bhante, bhagavā yena te bhikkhū tenupasaṅkamatu anukampaṁ upādāyā”ti.</span><br />
<span class="m-text">“Venerable Sir, it would be good if you went to those monks out of compassion.”</span><br />
</p>
<p id="pli-tv-kd10c2p2p7">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented by remaining silent.</span><br />
</p>
<p id="pli-tv-kd10c2p2p8">
<span class="m-text m-primary">Atha kho bhagavā yena te bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā te bhikkhū etadavoca—</span><br />
<span class="m-text">The Buddha then went to those monks, sat down on the prepared seat, and said,</span><br />
</p>
<p id="pli-tv-kd10c2p2p9">
<span class="m-text m-primary">“alaṁ, bhikkhave, mā bhaṇḍanaṁ mā kalahaṁ mā viggahaṁ mā vivādan”ti.</span><br />
<span class="m-text">“Enough, monks, don’t quarrel and dispute.”</span><br />
</p>
<p id="pli-tv-kd10c2p2p10">
<span class="m-text m-primary">Evaṁ vutte, aññataro adhammavādī bhikkhu bhagavantaṁ etadavoca—</span><br />
<span class="m-text">A certain monk who spoke contrary to the Teaching replied,</span><br />
</p>
<p id="pli-tv-kd10c2p2p11">
<span class="m-text m-primary">“āgametu, bhante, bhagavā dhammassāmī;</span><br />
<span class="m-text">“Wait, Sir.</span><br />
</p>
<p id="pli-tv-kd10c2p2p12">
<span class="m-text m-primary">appossukko, bhante, bhagavā diṭṭhadhammasukhavihāramanuyutto viharatu.</span><br />
<span class="m-text">You are the Lord of the Teaching and there is no need for you to be concerned. Just enjoy the happiness of the present life.</span><br />
</p>
<p id="pli-tv-kd10c2p2p13">
<span class="m-text m-primary">Mayametena bhaṇḍanena kalahena viggahena vivādena paññāyissāmā”ti.</span><br />
<span class="m-text">We’ll face the consequences of this quarrelling and disputing.”</span><br />
</p>
<p id="pli-tv-kd10c2p2p14">
<span class="m-text m-primary">Dutiyampi kho bhagavā te bhikkhū etadavoca—</span><br />
<span class="m-text">The Buddha repeated his appeal to those monks,</span><br />
</p>
<p id="pli-tv-kd10c2p2p15">
<span class="m-text m-primary">“alaṁ, bhikkhave, mā bhaṇḍanaṁ mā kalahaṁ mā viggahaṁ mā vivādan”ti.</span><br />
</p>
<p id="pli-tv-kd10c2p2p16">
<span class="m-text m-primary">Dutiyampi kho so adhammavādī bhikkhu bhagavantaṁ etadavoca—</span><br />
<span class="m-text">but got the same reply.</span><br />
</p>
<p id="pli-tv-kd10c2p2p17">
<span class="m-text m-primary">“āgametu, bhante, bhagavā dhammassāmī;</span><br />
</p>
<p id="pli-tv-kd10c2p2p18">
<span class="m-text m-primary">appossukko, bhante, bhagavā diṭṭhadhammasukhavihāramanuyutto viharatu.</span><br />
</p>
<p id="pli-tv-kd10c2p2p19">
<span class="m-text m-primary">Mayametena bhaṇḍanena kalahena viggahena vivādena paññāyissāmā”ti.</span><br />
</p>
<p id="pli-tv-kd10c2p3p0">
<span class="m-text m-primary">2. Dīghāvuvatthu</span><br />
<span class="m-text">2. The account of Dīghāvu</span><br />
</p>
<p id="pli-tv-kd10c2p3p1">
<span class="m-text m-primary">Atha kho bhagavā bhikkhū āmantesi—</span><br />
<span class="m-text">The Buddha then said,</span><br />
</p>
<p id="pli-tv-kd10c2p3p2">
<span class="m-text m-primary">“bhūtapubbaṁ, bhikkhave, bārāṇasiyaṁ brahmadatto nāma kāsirājā ahosi aḍḍho mahaddhano mahābhogo mahabbalo mahāvāhano mahāvijito paripuṇṇakosakoṭṭhāgāro.</span><br />
<span class="m-text">“At one time in Benares, monks, there was a king of Kāsī called Brahmadatta. He was rich and powerful, had many vehicles and transport animals, and possessed a large kingdom and much wealth.</span><br />
</p>
<p id="pli-tv-kd10c2p3p3">
<span class="m-text m-primary">Dīghīti nāma kosalarājā ahosi daliddo appadhano appabhogo appabalo appavāhano appavijito aparipuṇṇakosakoṭṭhāgāro.</span><br />
<span class="m-text">Then there was Dīghīti, the King of Kosala, who was poor and had little power, who had few vehicles and transport animals, and who possessed only a small kingdom and little wealth.</span><br />
</p>
<p id="pli-tv-kd10c2p3p4">
<span class="m-text m-primary">Atha kho, bhikkhave, brahmadatto kāsirājā caturaṅginiṁ senaṁ sannayhitvā dīghītiṁ kosalarājānaṁ abbhuyyāsi.</span><br />
<span class="m-text">At one time King Brahmadatta, armed with his fourfold army, marched out to attack King Dīghīti.</span><br />
</p>
<p id="pli-tv-kd10c2p3p5">
<span class="m-text m-primary">Assosi kho, bhikkhave, dīghīti kosalarājā—‘brahmadatto kira kāsirājā caturaṅginiṁ senaṁ sannayhitvā mamaṁ abbhuyyāto’ti.</span><br />
<span class="m-text">When King Dīghīti heard about this,</span><br />
</p>
<p id="pli-tv-kd10c2p3p6">
<span class="m-text m-primary">Atha kho, bhikkhave, dīghītissa kosalarañño etadahosi—‘brahmadatto kho kāsirājā aḍḍho mahaddhano mahābhogo mahabbalo mahāvāhano mahāvijito paripuṇṇakosakoṭṭhāgāro, ahaṁ panamhi daliddo appadhano appabhogo appabalo appavāhano appavijito aparipuṇṇakosakoṭṭhāgāro, nāhaṁ paṭibalo brahmadattena kāsiraññā ekasaṅghātampi sahituṁ.</span><br />
<span class="m-text">he reflected on King Brahmadatta’s superior wealth and power and concluded, ‘I’m incapable of repelling even a single strike from Brahmadatta.</span><br />
</p>
<p id="pli-tv-kd10c2p3p7">
<span class="m-text m-primary">Yannūnāhaṁ paṭikacceva nagaramhā nippateyyan’ti.</span><br />
<span class="m-text">Let me flee the town before he arrives.’</span><br />
</p>
<p id="pli-tv-kd10c2p3p8">
<span class="m-text m-primary">Atha kho, bhikkhave, dīghīti kosalarājā mahesiṁ ādāya paṭikacceva nagaramhā nippati.</span><br />
<span class="m-text">And he fled the town together with his queen.</span><br />
</p>
<p id="pli-tv-kd10c2p3p9">
<span class="m-text m-primary">Atha kho, bhikkhave, brahmadatto kāsirājā dīghītissa kosalarañño balañca vāhanañca janapadañca kosañca koṭṭhāgārañca abhivijiya ajjhāvasati.</span><br />
<span class="m-text">King Brahmadatta then conquered and seized King Dīghītiʼs army, vehicles, and transport animals, as well as his country and wealth.</span><br />
</p>
<p id="pli-tv-kd10c2p3p10">
<span class="m-text m-primary">Atha kho, bhikkhave, dīghīti kosalarājā sapajāpatiko yena bārāṇasī tena pakkāmi.</span><br />
<span class="m-text">King Dīghīti and his wife set out for Benares.</span><br />
</p>
<p id="pli-tv-kd10c2p3p11">
<span class="m-text m-primary">Anupubbena yena bārāṇasī tadavasari. Tatra sudaṁ, bhikkhave, dīghīti kosalarājā sapajāpatiko bārāṇasiyaṁ aññatarasmiṁ paccantime okāse kumbhakāranivesane aññātakavesena paribbājakacchannena paṭivasati.</span><br />
<span class="m-text">When they eventually arrived, they stayed in the house of a potter on the edge of the town, disguised as wanderers.</span><br />
</p>
<p id="pli-tv-kd10c2p4p1">
<span class="m-text m-primary">Atha kho, bhikkhave, dīghītissa kosalarañño mahesī nacirasseva gabbhinī ahosi.</span><br />
<span class="m-text">Soon the queen became pregnant.</span><br />
</p>
<p id="pli-tv-kd10c2p4p2">
<span class="m-text m-primary">Tassā evarūpo dohaḷo uppanno hoti—icchati sūriyassa uggamanakāle caturaṅginiṁ senaṁ sannaddhaṁ vammikaṁ subhūme ṭhitaṁ passituṁ, khaggānañca dhovanaṁ pātuṁ.</span><br />
<span class="m-text">She craved to see the fully equipped fourfold army arrayed on even ground at sunrise and to drink water from the washing of swords.</span><br />
</p>
<p id="pli-tv-kd10c2p4p3">
<span class="m-text m-primary">Atha kho, bhikkhave, dīghītissa kosalarañño mahesī dīghītiṁ kosalarājānaṁ etadavoca—‘gabbhinīmhi, deva. Tassā me evarūpo dohaḷo uppanno—icchāmi sūriyassa uggamanakāle caturaṅginiṁ senaṁ sannaddhaṁ vammikaṁ subhūme ṭhitaṁ passituṁ, khaggānañca dhovanaṁ pātun’ti.</span><br />
<span class="m-text">She told the King,</span><br />
</p>
<p id="pli-tv-kd10c2p4p4">
<span class="m-text m-primary">‘Kuto, devi, amhākaṁ duggatānaṁ caturaṅginī senā sannaddhā vammikā subhūme ṭhitā, khaggānañca dhovanaṁ pātun’ti</span><br />
<span class="m-text">and he replied, ‘How are we going to achieve that when we’re in such a difficult situation?’</span><br />
</p>
<p id="pli-tv-kd10c2p4p5">
<span class="m-text m-primary">‘sacāhaṁ, deva, na labhissāmi, marissāmī’ti.</span><br />
<span class="m-text">‘If I don’t get it, I’ll die.’</span><br />
</p>
<p id="pli-tv-kd10c2p5p1">
<span class="m-text m-primary">Tena kho pana samayena, brahmadattassa kāsirañño purohito brāhmaṇo dīghītissa kosalarañño sahāyo hoti.</span><br />
<span class="m-text">At that time King Brahmadatta had a brahmin counselor who was a friend of King Dīghīti.</span><br />
</p>
<p id="pli-tv-kd10c2p5p2">
<span class="m-text m-primary">Atha kho, bhikkhave, dīghīti kosalarājā yena brahmadattassa kāsirañño purohito brāhmaṇo tenupasaṅkami, upasaṅkamitvā brahmadattassa kāsirañño purohitaṁ brāhmaṇaṁ etadavoca—‘sakhī te, samma, gabbhinī.</span><br />
<span class="m-text">King Dīghīti went to his friend and told him about his wife’s pregnancy</span><br />
</p>
<p id="pli-tv-kd10c2p5p3">
<span class="m-text m-primary">Tassā evarūpo dohaḷo uppanno—icchati sūriyassa uggamanakāle caturaṅginiṁ senaṁ sannaddhaṁ vammikaṁ subhūme ṭhitaṁ passituṁ, khaggānañca dhovanaṁ pātun’ti.</span><br />
<span class="m-text">and craving.</span><br />
</p>
<p id="pli-tv-kd10c2p5p4">
<span class="m-text m-primary">‘Tena hi, deva, mayampi deviṁ passāmā’ti.</span><br />
<span class="m-text">The brahmin replied, ‘Well then, let me see the queen.’</span><br />
</p>
<p id="pli-tv-kd10c2p5p5">
<span class="m-text m-primary">Atha kho, bhikkhave, dīghītissa kosalarañño mahesī yena brahmadattassa kāsirañño purohito brāhmaṇo tenupasaṅkami.</span><br />
<span class="m-text">The queen then went to that brahmin.</span><br />
</p>
<p id="pli-tv-kd10c2p5p6">
<span class="m-text m-primary">Addasā kho, bhikkhave, brahmadattassa kāsirañño purohito brāhmaṇo dīghītissa kosalarañño mahesiṁ dūratova āgacchantiṁ, disvāna uṭṭhāyāsanā ekaṁsaṁ uttarāsaṅgaṁ karitvā yena dīghītissa kosalarañño mahesī tenañjaliṁ paṇāmetvā tikkhattuṁ udānaṁ udānesi—</span><br />
<span class="m-text">When he saw her coming, he got up from his seat, put his upper robe over one shoulder, raise his joined palms, and uttered a heartfelt exclamation three times:</span><br />
</p>
<p id="pli-tv-kd10c2p5p7">
<span class="m-text m-primary">‘kosalarājā vata bho kucchigato, kosalarājā vata bho kucchigatoti.</span><br />
<span class="m-text">‘You have the King of Kosala in your womb!’</span><br />
</p>
<p id="pli-tv-kd10c2p5p8">
<span class="m-text m-primary">Attamanā, devi, hohi.</span><br />
<span class="m-text">And he added, ‘Be pleased, lady.</span><br />
</p>
<p id="pli-tv-kd10c2p5p9">
<span class="m-text m-primary">Lacchasi sūriyassa uggamanakāle caturaṅginiṁ senaṁ sannaddhaṁ vammikaṁ subhūme ṭhitaṁ passituṁ, khaggānañca dhovanaṁ pātun’ti.</span><br />
<span class="m-text">You’ll get to see the fully equipped fourfold army arrayed on even ground at sunrise and to drink water from the washing of swords.’</span><br />
</p>
<p id="pli-tv-kd10c2p6p1">
<span class="m-text m-primary">Atha kho, bhikkhave, brahmadattassa kāsirañño purohito brāhmaṇo yena brahmadatto kāsirājā tenupasaṅkami, upasaṅkamitvā brahmadattaṁ kāsirājānaṁ etadavoca—</span><br />
<span class="m-text">The brahmin counselor then went to King Brahmadatta and said,</span><br />
</p>
<p id="pli-tv-kd10c2p6p2">
<span class="m-text m-primary">‘tathā, deva, nimittāni dissanti, sve sūriyuggamanakāle caturaṅginī senā sannaddhā vammikā subhūme tiṭṭhatu, khaggā ca dhoviyantū’ti.</span><br />
<span class="m-text">‘The omens are such, Sir, that tomorrow you should have the fully equipped fourfold army arrayed on even ground at sunrise and have the swords washed.’</span><br />
</p>
<p id="pli-tv-kd10c2p6p3">
<span class="m-text m-primary">Atha kho, bhikkhave, brahmadatto kāsirājā manusse āṇāpesi—‘yathā, bhaṇe, purohito brāhmaṇo āha tathā karothā’ti.</span><br />
<span class="m-text">The king told his people to act accordingly.</span><br />
</p>
<p id="pli-tv-kd10c2p6p4">
<span class="m-text m-primary">Alabhi kho, bhikkhave, dīghītissa kosalarañño mahesī sūriyassa uggamanakāle caturaṅginiṁ senaṁ sannaddhaṁ vammikaṁ subhūme ṭhitaṁ passituṁ, khaggānañca dhovanaṁ pātuṁ.</span><br />
<span class="m-text">And as a consequence, the queen was able to satisfy her craving.</span><br />
</p>
<p id="pli-tv-kd10c2p6p5">
<span class="m-text m-primary">Atha kho, bhikkhave, dīghītissa kosalarañño mahesī tassa gabbhassa paripākamanvāya puttaṁ vijāyi.</span><br />
<span class="m-text">When the pregnancy matured, the queen gave birth to a son.</span><br />
</p>
<p id="pli-tv-kd10c2p6p6">
<span class="m-text m-primary">Tassa dīghāvūti nāmaṁ akaṁsu.</span><br />
<span class="m-text">They called him Dīghāvu.</span><br />
</p>
<p id="pli-tv-kd10c2p6p7">
<span class="m-text m-primary">Atha kho, bhikkhave, dīghāvu kumāro nacirasseva viññutaṁ pāpuṇi.</span><br />
<span class="m-text">Soon enough Prince Dīghāvu became self-reliant.</span><br />
</p>
<p id="pli-tv-kd10c2p7p1">
<span class="m-text m-primary">Atha kho, bhikkhave, dīghītissa kosalarañño etadahosi—‘ayaṁ kho brahmadatto kāsirājā bahuno amhākaṁ anatthassa kārako, iminā amhākaṁ balañca vāhanañca janapado ca koso ca koṭṭhāgārañca acchinnaṁ, sacāyaṁ amhe jānissati, sabbeva tayo ghātāpessati, yannūnāhaṁ dīghāvuṁ kumāraṁ bahinagare vāseyyan’ti.</span><br />
<span class="m-text">King Dīghīti thought, ‘This King Brahmadatta has caused us much misfortune; he’s taken our army, our vehicles and transport animals, and our country and wealth. If he finds out about us, he will kill all three of us. Let me take Prince Dīghāvu to live out-of-town.’</span><br />
</p>
<p id="pli-tv-kd10c2p7p2">
<span class="m-text m-primary">Atha kho, bhikkhavo, dīghīti kosalarājā dīghāvuṁ kumāraṁ bahinagare vāsesi.</span><br />
<span class="m-text">And he did just that.</span><br />
</p>
<p id="pli-tv-kd10c2p7p3">
<span class="m-text m-primary">Atha kho, bhikkhave, dīghāvu kumāro bahinagare paṭivasanto nacirasseva sabbasippāni sikkhi.</span><br />
<span class="m-text">As he was living outside of town, Prince Dīghāvu was soon training in all branches of knowledge.</span><br />
</p>
<p id="pli-tv-kd10c2p8p1">
<span class="m-text m-primary">Tena kho pana samayena dīghītissa kosalarañño kappako brahmadatte kāsiraññe paṭivasati.</span><br />
<span class="m-text">At this time King Dīghīti’s old barber was living at King Brahmadatta’s court.</span><br />
</p>
<p id="pli-tv-kd10c2p8p2">
<span class="m-text m-primary">Addasā kho, bhikkhave, dīghītissa kosalarañño kappako dīghītiṁ kosalarājānaṁ sapajāpatikaṁ bārāṇasiyaṁ aññatarasmiṁ paccantime okāse kumbhakāranivesane aññātakavesena paribbājakacchannena paṭivasantaṁ, disvāna yena brahmadatto kāsirājā tenupasaṅkami, upasaṅkamitvā brahmadattaṁ kāsirājānaṁ etadavoca—</span><br />
<span class="m-text">On one occasion he saw King Dīghīti and his wife staying in that potter’s house, disguised as wanderers. He then went to King Brahmadatta and told him.</span><br />
</p>
<p id="pli-tv-kd10c2p8p3">
<span class="m-text m-primary">‘dīghīti, deva, kosalarājā sapajāpatiko bārāṇasiyaṁ aññatarasmiṁ paccantime okāse kumbhakāranivesane aññātakavesena paribbājakacchannena paṭivasatī’ti.</span><br />
</p>
<p id="pli-tv-kd10c2p9p1">
<span class="m-text m-primary">Atha kho, bhikkhave, brahmadatto kāsirājā manusse āṇāpesi—‘tena hi, bhaṇe, dīghītiṁ kosalarājānaṁ sapajāpatikaṁ ānethā’ti.</span><br />
<span class="m-text">The King ordered his people to get King Dīghīti and his wife.</span><br />
</p>
<p id="pli-tv-kd10c2p9p2">
<span class="m-text m-primary">‘Evaṁ, devā’ti kho, bhikkhave, te manussā brahmadattassa kāsirañño paṭissutvā dīghītiṁ kosalarājānaṁ sapajāpatikaṁ ānesuṁ.</span><br />
<span class="m-text">When they had done so,</span><br />
</p>
<p id="pli-tv-kd10c2p9p3">
<span class="m-text m-primary">Atha kho, bhikkhave, brahmadatto kāsirājā manusse āṇāpesi—</span><br />
<span class="m-text">he said,</span><br />
</p>
<p id="pli-tv-kd10c2p9p4">
<span class="m-text m-primary">‘tena hi, bhaṇe, dīghītiṁ kosalarājānaṁ sapajāpatikaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa catudhā chinditvā catuddisā bilāni nikkhipathā’ti.</span><br />
<span class="m-text">‘Bind their arms behind their backs with a strong rope. Shave their heads and parade them from street to street, from intersection to intersection, to the beat of a harsh drum. Then take them out of town through the southern gate, cut them into four pieces, and place the pieces at the four directions.’</span><br />
</p>
<p id="pli-tv-kd10c2p9p5">
<span class="m-text m-primary">‘Evaṁ, devā’ti kho, bhikkhave, te manussā brahmadattassa kāsirañño paṭissutvā dīghītiṁ kosalarājānaṁ sapajāpatikaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinenti.</span><br />
<span class="m-text">Saying, ‘Yes, Sir,’ they bound and shaved King Dīghīti and his wife as instructed, and paraded them from street to street, from intersection to intersection, to the beat of a harsh drum.</span><br />
</p>
<p id="pli-tv-kd10c2p10p1">
<span class="m-text m-primary">Atha kho, bhikkhave, dīghāvussa kumārassa etadahosi—‘ciraṁdiṭṭhā kho me mātāpitaro. Yannūnāhaṁ mātāpitaro passeyyan’ti.</span><br />
<span class="m-text">Just then Prince Dīghāvu thought, ‘I haven’t seen my parents for a long time. Why don’t I pay them a visit?’</span><br />
</p>
<p id="pli-tv-kd10c2p10p2">
<span class="m-text m-primary">Atha kho, bhikkhave, dīghāvu kumāro bārāṇasiṁ pavisitvā addasa mātāpitaro daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinente, disvāna yena mātāpitaro tenupasaṅkami.</span><br />
<span class="m-text">When he entered Benares, he saw what was happening to his parents.</span><br />
</p>
<p id="pli-tv-kd10c2p10p3">
<span class="m-text m-primary">Addasā kho, bhikkhave, dīghīti kosalarājā dīghāvuṁ kumāraṁ dūratova āgacchantaṁ; disvāna dīghāvuṁ kumāraṁ etadavoca—</span><br />
<span class="m-text">As he went up to them, King Dīghīti said to him,</span><br />
</p>
<p id="pli-tv-kd10c2p10p4">
<span class="m-text m-primary">‘mā kho tvaṁ, tāta dīghāvu, dīghaṁ passa, mā rassaṁ.</span><br />
<span class="m-text">‘My dear Dīghāvu, see neither long nor short.</span><br />
</p>
<p id="pli-tv-kd10c2p10p5">
<span class="m-text m-primary">Na hi, tāta dīghāvu, verena verā sammanti;</span><br />
<span class="m-text">For hatred never ends through hatred;</span><br />
</p>
<p id="pli-tv-kd10c2p10p6">
<span class="m-text m-primary">averena hi, tāta dīghāvu, verā sammantī’ti.</span><br />
<span class="m-text">hatred only ends through love.’</span><br />
</p>
<p id="pli-tv-kd10c2p11p1">
<span class="m-text m-primary">Evaṁ vutte, bhikkhave, te manussā dīghītiṁ kosalarājānaṁ etadavocuṁ—‘ummattako ayaṁ dīghīti kosalarājā vippalapati.</span><br />
<span class="m-text">The people there said to King Dīghīti, ‘You’re insane, King Dīghīti, you’re babbling.</span><br />
</p>
<p id="pli-tv-kd10c2p11p2">
<span class="m-text m-primary">Ko imassa dīghāvu?</span><br />
<span class="m-text">Who is Dīghāvu?</span><br />
</p>
<p id="pli-tv-kd10c2p11p3">
<span class="m-text m-primary">Kaṁ ayaṁ evamāha—mā kho tvaṁ, tāta dīghāvu, dīghaṁ passa, mā rassaṁ.</span><br />
<span class="m-text">And who is he saying this to?’</span><br />
</p>
<p id="pli-tv-kd10c2p11p4">
<span class="m-text m-primary">Na hi, tāta dīghāvu, verena verā sammanti;</span><br />
</p>
<p id="pli-tv-kd10c2p11p5">
<span class="m-text m-primary">averena hi, tāta dīghāvu, verā sammantī’ti.</span><br />
</p>
<p id="pli-tv-kd10c2p11p6">
<span class="m-text m-primary">‘Nāhaṁ, bhaṇe, ummattako vippalapāmi, api ca yo viññū so vibhāvessatī’ti.</span><br />
<span class="m-text">‘I’m not insane; I’m not babbling. The wise will understand.’</span><br />
</p>
<p id="pli-tv-kd10c2p11p7">
<span class="m-text m-primary">Dutiyampi kho, bhikkhave …pe…</span><br />
<span class="m-text">King Dīghīti repeated what he had said to the Prince a second</span><br />
</p>
<p id="pli-tv-kd10c2p11p8">
<span class="m-text m-primary">tatiyampi kho, bhikkhave, dīghīti kosalarājā dīghāvuṁ kumāraṁ etadavoca—</span><br />
<span class="m-text">and a third time, and events unfolded as before.</span><br />
</p>
<p id="pli-tv-kd10c2p11p9">
<span class="m-text m-primary">‘mā kho tvaṁ, tāta dīghāvu, dīghaṁ passa, mā rassaṁ.</span><br />
</p>
<p id="pli-tv-kd10c2p11p10">
<span class="m-text m-primary">Na hi, tāta dīghāvu, verena verā sammanti;</span><br />
</p>
<p id="pli-tv-kd10c2p11p11">
<span class="m-text m-primary">averena hi, tāta dīghāvu, verā sammantī’ti.</span><br />
</p>
<p id="pli-tv-kd10c2p11p12">
<span class="m-text m-primary">Tatiyampi kho, bhikkhave, te manussā dīghītiṁ kosalarājānaṁ etadavocuṁ—</span><br />
</p>
<p id="pli-tv-kd10c2p11p13">
<span class="m-text m-primary">‘ummattako ayaṁ dīghīti kosalarājā vippalapati.</span><br />
</p>
<p id="pli-tv-kd10c2p11p14">
<span class="m-text m-primary">Ko imassa dīghāvu?</span><br />
</p>
<p id="pli-tv-kd10c2p11p15">
<span class="m-text m-primary">Kaṁ ayaṁ evamāha—</span><br />
</p>
<p id="pli-tv-kd10c2p11p16">
<span class="m-text m-primary">“mā kho tvaṁ, tāta dīghāvu, dīghaṁ passa, mā rassaṁ.</span><br />
</p>
<p id="pli-tv-kd10c2p11p17">
<span class="m-text m-primary">Na hi, tāta dīghāvu, verena verā sammanti;</span><br />
</p>
<p id="pli-tv-kd10c2p11p18">
<span class="m-text m-primary">averena hi, tāta dīghāvu, verā sammantī”’ti.</span><br />
</p>
<p id="pli-tv-kd10c2p11p19">
<span class="m-text m-primary">‘Nāhaṁ, bhaṇe, ummattako vippalapāmi, api ca yo viññū so vibhāvessatī’ti.</span><br />
</p>
<p id="pli-tv-kd10c2p11p20">
<span class="m-text m-primary">Atha kho, bhikkhave, te manussā dīghītiṁ kosalarājānaṁ sapajāpatikaṁ rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa catudhā chinditvā catuddisā bilāni nikkhipitvā gumbaṁ ṭhapetvā pakkamiṁsu.</span><br />
<span class="m-text">Then, when the parading was finished, the people took King Dīghīti and his wife through the southern gate and cut them into four pieces. They placed the pieces at the four directions, set up guard, and departed.</span><br />
</p>
<p id="pli-tv-kd10c2p12p1">
<span class="m-text m-primary">Atha kho, bhikkhave, dīghāvu kumāro bārāṇasiṁ pavisitvā suraṁ nīharitvā gumbiye pāyesi.</span><br />
<span class="m-text">Prince Dīghāvu entered Benares, brought back some alcohol, and gave it to the guards.</span><br />
</p>
<p id="pli-tv-kd10c2p12p2">
<span class="m-text m-primary">Yadā te mattā ahesuṁ patitā, atha kaṭṭhāni saṅkaḍḍhitvā citakaṁ karitvā mātāpitūnaṁ sarīraṁ citakaṁ āropetvā aggiṁ datvā pañjaliko tikkhattuṁ citakaṁ padakkhiṇaṁ akāsi.</span><br />
<span class="m-text">When they were lying drunken on the ground, he collected sticks, built a funeral pyre, and lifted his parents’ bodies on top. He then lit the pyre, and raising his joined palms, he circumambulated it with his right side toward it.</span><br />
</p>
<p id="pli-tv-kd10c2p12p3">
<span class="m-text m-primary">Tena kho pana samayena brahmadatto kāsirājā uparipāsādavaragato hoti.</span><br />
<span class="m-text">Just then King Brahmadatta was up in his best stilt house</span><br />
</p>
<p id="pli-tv-kd10c2p12p4">
<span class="m-text m-primary">Addasā kho, bhikkhave, brahmadatto kāsirājā dīghāvuṁ kumāraṁ pañjalikaṁ tikkhattuṁ citakaṁ padakkhiṇaṁ karontaṁ, disvānassa etadahosi—</span><br />
<span class="m-text">and he saw Prince Dīghāvu circumambulating the pyre, raising his joined palms. He thought,</span><br />
</p>
<p id="pli-tv-kd10c2p12p5">
<span class="m-text m-primary">‘nissaṁsayaṁ kho so manusso dīghītissa kosalarañño ñāti vā sālohito vā, aho me anatthato, na hi nāma me koci ārocessatī’ti.</span><br />
<span class="m-text">‘No doubt this is a relative of King Dīghīti. This is surely a sign of trouble for me, in that nobody has told me.’</span><br />
</p>
<p id="pli-tv-kd10c2p13p1">
<span class="m-text m-primary">Atha kho, bhikkhave, dīghāvu kumāro araññaṁ gantvā yāvadatthaṁ kanditvā roditvā khappaṁ puñchitvā bārāṇasiṁ pavisitvā antepurassa sāmantā hatthisālaṁ gantvā hatthācariyaṁ etadavoca—</span><br />
<span class="m-text">The Prince then went into the wilderness and cried his heart out. Wiping away his tears, he entered Benares and went to the elephant stables next to the royal compound. He said to the elephant trainer,</span><br />
</p>
<p id="pli-tv-kd10c2p13p2">
<span class="m-text m-primary">‘icchāmahaṁ, ācariya, sippaṁ sikkhitun’ti.</span><br />
<span class="m-text">‘Teacher, I wish to learn your profession.’</span><br />
</p>
<p id="pli-tv-kd10c2p13p3">
<span class="m-text m-primary">‘Tena hi, bhaṇe māṇavaka, sikkhassū’ti.</span><br />
<span class="m-text">‘Well then, young brahmin, learn it.’</span><br />
</p>
<p id="pli-tv-kd10c2p13p4">
<span class="m-text m-primary">Atha kho, bhikkhave, dīghāvu kumāro rattiyā paccūsasamayaṁ paccuṭṭhāya hatthisālāyaṁ mañjunā sarena gāyi, vīṇañca vādesi.</span><br />
<span class="m-text">Soon the Prince was getting up early in the morning, before singing sweetly and playing his lute in the elephant stables.</span><br />
</p>
<p id="pli-tv-kd10c2p13p5">
<span class="m-text m-primary">Assosi kho, bhikkhave, brahmadatto kāsirājā rattiyā paccūsasamayaṁ paccuṭṭhāya hatthisālāyaṁ mañjunā sarena gītaṁ vīṇañca vāditaṁ, sutvāna manusse pucchi—</span><br />
<span class="m-text">King Brahmadatta, too, was getting up early, and he heard that music. He asked his people</span><br />
</p>
<p id="pli-tv-kd10c2p14p1">
<span class="m-text m-primary">‘ko, bhaṇe, rattiyā paccūsasamayaṁ paccuṭṭhāya hatthisālāyaṁ mañjunā sarena gāyi, vīṇañca vādesī’ti?</span><br />
<span class="m-text">who it was,</span><br />
</p>
<p id="pli-tv-kd10c2p14p2">
<span class="m-text m-primary">‘Amukassa, deva, hatthācariyassa antevāsī māṇavako rattiyā paccūsasamayaṁ paccuṭṭhāya hatthisālāyaṁ mañjunā sarena gāyi, vīṇañca vādesī’ti.</span><br />
<span class="m-text">and they replied that it was a young brahmin who was an apprentice of such-and-such an elephant trainer.’</span><br />
</p>
<p id="pli-tv-kd10c2p14p3">
<span class="m-text m-primary">‘Tena hi, bhaṇe, taṁ māṇavakaṁ ānethā’ti.</span><br />
<span class="m-text">‘Well then, bring him here.’</span><br />
</p>
<p id="pli-tv-kd10c2p14p4">
<span class="m-text m-primary">‘Evaṁ, devā’ti kho, bhikkhave, te manussā brahmadattassa kāsirañño paṭissutvā dīghāvuṁ kumāraṁ ānesuṁ.</span><br />
<span class="m-text">They brought the Prince,</span><br />
</p>
<p id="pli-tv-kd10c2p14p5">
<span class="m-text m-primary">‘Tvaṁ, bhaṇe māṇavaka, rattiyā paccūsasamayaṁ paccuṭṭhāya hatthisālāyaṁ mañjunā sarena gāyi, vīṇañca vādesī’ti?</span><br />
<span class="m-text">and the King asked him whether he was the one who had been singing and playing the lute.</span><br />
</p>
<p id="pli-tv-kd10c2p14p6">
<span class="m-text m-primary">‘Evaṁ, devā’ti.</span><br />
<span class="m-text">When the Prince confirmed that it was he,</span><br />
</p>
<p id="pli-tv-kd10c2p14p7">
<span class="m-text m-primary">‘Tena hi tvaṁ, bhaṇe māṇavaka, gāyassu, vīṇañca vādehī’ti.</span><br />
<span class="m-text">the King said, ‘Well then, sing and play right here.’</span><br />
</p>
<p id="pli-tv-kd10c2p14p8">
<span class="m-text m-primary">‘Evaṁ, devā’ti kho, bhikkhave, dīghāvu kumāro brahmadattassa kāsirañño paṭissutvā ārādhāpekkho mañjunā sarena gāyi, vīṇañca vādesi.</span><br />
<span class="m-text">Dīghāvu consented and did his best to please the King.</span><br />
</p>
<p id="pli-tv-kd10c2p14p9">
<span class="m-text m-primary">‘Tvaṁ, bhaṇe māṇavaka, maṁ upaṭṭhahā’ti.</span><br />
<span class="m-text">The King said, ‘Young brahmin, please attend on me,’</span><br />
</p>
<p id="pli-tv-kd10c2p14p10">
<span class="m-text m-primary">‘Evaṁ, devā’ti kho, bhikkhave, dīghāvu kumāro brahmadattassa kāsirañño paccassosi.</span><br />
<span class="m-text">and the Prince agreed.</span><br />
</p>
<p id="pli-tv-kd10c2p14p11">
<span class="m-text m-primary">Atha kho, bhikkhave, dīghāvu kumāro brahmadattassa kāsirañño pubbuṭṭhāyī ahosi pacchānipātī kiṅkārapaṭissāvī manāpacārī piyavādī.</span><br />
<span class="m-text">The Prince then got up before the King and went to bed after him. He willingly performed any services and was pleasant in his conduct and speech.</span><br />
</p>
<p id="pli-tv-kd10c2p14p12">
<span class="m-text m-primary">Atha kho, bhikkhave, brahmadatto kāsirājā dīghāvuṁ kumāraṁ nacirasseva abbhantarime vissāsikaṭṭhāne ṭhapesi.</span><br />
<span class="m-text">Soon the King put the Prince in an intimate position of trust.</span><br />
</p>
<p id="pli-tv-kd10c2p15p1">
<span class="m-text m-primary">Atha kho, bhikkhave, brahmadatto kāsirājā dīghāvuṁ kumāraṁ etadavoca—</span><br />
<span class="m-text">On one occasion the King said to the Prince,</span><br />
</p>
<p id="pli-tv-kd10c2p15p2">
<span class="m-text m-primary">‘tena hi, bhaṇe māṇavaka, rathaṁ yojehi, migavaṁ gamissāmā’ti.</span><br />
<span class="m-text">‘Harness a chariot and we’ll go hunting.’</span><br />
</p>
<p id="pli-tv-kd10c2p15p3">
<span class="m-text m-primary">‘Evaṁ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṁ yojetvā brahmadattaṁ kāsirājānaṁ etadavoca—</span><br />
<span class="m-text">He did as asked and said to the King,</span><br />
</p>
<p id="pli-tv-kd10c2p15p4">
<span class="m-text m-primary">‘yutto kho te, deva, ratho, yassadāni kālaṁ maññasī’ti.</span><br />
<span class="m-text">‘Sir, the chariot is ready. You may leave at your convenience.’</span><br />
</p>
<p id="pli-tv-kd10c2p15p5">
<span class="m-text m-primary">Atha kho, bhikkhave, brahmadatto kāsirājā rathaṁ abhiruhi.</span><br />
<span class="m-text">The King then mounted the chariot</span><br />
</p>
<p id="pli-tv-kd10c2p15p6">
<span class="m-text m-primary">Dīghāvu kumāro rathaṁ pesesi.</span><br />
<span class="m-text">and the Prince drove it.</span><br />
</p>
<p id="pli-tv-kd10c2p15p7">
<span class="m-text m-primary">Tathā tathā rathaṁ pesesi yathā yathā aññeneva senā agamāsi aññeneva ratho.</span><br />
<span class="m-text">But he drove it away from the army.</span><br />
</p>
<p id="pli-tv-kd10c2p15p8">
<span class="m-text m-primary">Atha kho, bhikkhave, brahmadatto kāsirājā dūraṁ gantvā dīghāvuṁ kumāraṁ etadavoca—</span><br />
<span class="m-text">When they had gone a long way, the King said to the Prince,</span><br />
</p>
<p id="pli-tv-kd10c2p15p9">
<span class="m-text m-primary">‘tena hi, bhaṇe māṇavaka, rathaṁ muñcassu, kilantomhi, nipajjissāmī’ti.</span><br />
<span class="m-text">‘Unharness the chariot. I’m tired and I want to lie down.’</span><br />
</p>
<p id="pli-tv-kd10c2p15p10">
<span class="m-text m-primary">‘Evaṁ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṁ muñcitvā pathaviyaṁ pallaṅkena nisīdi.</span><br />
<span class="m-text">He did as asked and then sat down cross-legged on the ground.</span><br />
</p>
<p id="pli-tv-kd10c2p15p11">
<span class="m-text m-primary">Atha kho, bhikkhave, brahmadatto kāsirājā dīghāvussa kumārassa ucchaṅge sīsaṁ katvā seyyaṁ kappesi.</span><br />
<span class="m-text">The King lay down, resting his head on the Prince’s lap.</span><br />
</p>
<p id="pli-tv-kd10c2p15p12">
<span class="m-text m-primary">Tassa kilantassa muhuttakeneva niddā okkami.</span><br />
<span class="m-text">And because he was tired, he quickly fell asleep.</span><br />
</p>
<p id="pli-tv-kd10c2p16p1">
<span class="m-text m-primary">Atha kho, bhikkhave, dīghāvussa kumārassa etadahosi—</span><br />
<span class="m-text">The Prince thought,</span><br />
</p>
<p id="pli-tv-kd10c2p16p2">
<span class="m-text m-primary">‘ayaṁ kho brahmadatto kāsirājā bahuno amhākaṁ anatthassa kārako.</span><br />
<span class="m-text">‘This King has caused us much misfortune.</span><br />
</p>
<p id="pli-tv-kd10c2p16p3">
<span class="m-text m-primary">Iminā amhākaṁ balañca vāhanañca janapado ca koso ca koṭṭhāgārañca acchinnaṁ.</span><br />
<span class="m-text">He took our army, our vehicles and transport animals, and our country and wealth.</span><br />
</p>
<p id="pli-tv-kd10c2p16p4">
<span class="m-text m-primary">Iminā ca me mātāpitaro hatā.</span><br />
<span class="m-text">He killed my mother and father.</span><br />
</p>
<p id="pli-tv-kd10c2p16p5">
<span class="m-text m-primary">Ayaṁ khvassa kālo yohaṁ veraṁ appeyyan’ti kosiyā khaggaṁ nibbāhi.</span><br />
<span class="m-text">This is a good opportunity for me to take revenge.’ And he drew his sword from its sheath.</span><br />
</p>
<p id="pli-tv-kd10c2p16p6">
<span class="m-text m-primary">Atha kho, bhikkhave, dīghāvussa kumārassa etadahosi—</span><br />
<span class="m-text">He then thought,</span><br />
</p>
<p id="pli-tv-kd10c2p16p7">
<span class="m-text m-primary">‘pitā kho maṁ maraṇakāle avaca “mā kho tvaṁ, tāta dīghāvu, dīghaṁ passa, mā rassaṁ.</span><br />
<span class="m-text">‘At the time of his death, my father said to me, “My dear Dīghāvu, see neither long nor short.</span><br />
</p>
<p id="pli-tv-kd10c2p16p8">
<span class="m-text m-primary">Na hi, tāta dīghāvu, verena verā sammanti;</span><br />
<span class="m-text">For hatred never ends through hatred;</span><br />
</p>
<p id="pli-tv-kd10c2p16p9">
<span class="m-text m-primary">averena hi, tāta dīghāvu, verā sammantī”ti.</span><br />
<span class="m-text">hatred only ends through love.”</span><br />
</p>
<p id="pli-tv-kd10c2p16p10">
<span class="m-text m-primary">Na kho metaṁ patirūpaṁ, yvāhaṁ pituvacanaṁ atikkameyyan’ti kosiyā khaggaṁ pavesesi.</span><br />
<span class="m-text">It would not be proper of me not to follow my father’s advice.’ And he returned the sword to its sheath.</span><br />
</p>
<p id="pli-tv-kd10c2p16p11">
<span class="m-text m-primary">Dutiyampi kho, bhikkhave, dīghāvussa kumārassa etadahosi—</span><br />
<span class="m-text">A second</span><br />
</p>
<p id="pli-tv-kd10c2p16p12">
<span class="m-text m-primary">‘ayaṁ kho brahmadatto kāsirājā bahuno amhākaṁ anatthassa kārako, iminā amhākaṁ balañca vāhanañca janapado ca koso ca koṭṭhāgārañca acchinnaṁ, iminā ca me mātāpitaro hatā, ayaṁ khvassa kālo yohaṁ veraṁ appeyyan’ti kosiyā khaggaṁ nibbāhi.</span><br />
</p>
<p id="pli-tv-kd10c2p16p13">
<span class="m-text m-primary">Dutiyampi kho, bhikkhave, dīghāvussa kumārassa etadahosi—</span><br />
</p>
<p id="pli-tv-kd10c2p16p14">
<span class="m-text m-primary">‘pitā kho maṁ maraṇakāle avaca “mā kho tvaṁ, tāta dīghāvu, dīghaṁ passa, mā rassaṁ, na hi, tāta dīghāvu, verena verā sammanti;</span><br />
</p>
<p id="pli-tv-kd10c2p16p15">
<span class="m-text m-primary">averena hi, tāta dīghāvu, verā sammantī”ti.</span><br />
</p>
<p id="pli-tv-kd10c2p16p16">
<span class="m-text m-primary">Na kho metaṁ patirūpaṁ, yvāhaṁ pituvacanaṁ atikkameyyan’ti.</span><br />
</p>
<p id="pli-tv-kd10c2p16p17">
<span class="m-text m-primary">Punadeva kosiyā khaggaṁ pavesesi.</span><br />
</p>
<p id="pli-tv-kd10c2p16p18">
<span class="m-text m-primary">Tatiyampi kho, bhikkhave, dīghāvussa kumārassa etadahosi—</span><br />
<span class="m-text">and a third time he had the same thoughts,</span><br />
</p>
<p id="pli-tv-kd10c2p16p19">
<span class="m-text m-primary">‘ayaṁ kho brahmadatto kāsirājā bahuno amhākaṁ anatthassa kārako.</span><br />
<span class="m-text">‘This King has caused us much misfortune.</span><br />
</p>
<p id="pli-tv-kd10c2p16p20">
<span class="m-text m-primary">Iminā amhākaṁ balañca vāhanañca janapado ca koso ca koṭṭhāgārañca acchinnaṁ.</span><br />
<span class="m-text">He took our army, our vehicles and transport animals, and our country and wealth.</span><br />
</p>
<p id="pli-tv-kd10c2p16p21">
<span class="m-text m-primary">Iminā ca me mātāpitaro hatā.</span><br />
<span class="m-text">He killed my mother and father.</span><br />
</p>
<p id="pli-tv-kd10c2p16p22">
<span class="m-text m-primary">Ayaṁ khvassa kālo yohaṁ veraṁ appeyyan’ti kosiyā khaggaṁ nibbāhi.</span><br />
<span class="m-text">This is a good opportunity for me to take revenge.’ And he drew his sword from its sheath.</span><br />
</p>
<p id="pli-tv-kd10c2p16p23">
<span class="m-text m-primary">Tatiyampi kho, bhikkhave, dīghāvussa kumārassa etadahosi—</span><br />
<span class="m-text">and a third time he had the same thoughts,</span><br />
</p>
<p id="pli-tv-kd10c2p16p24">
<span class="m-text m-primary">‘pitā kho maṁ maraṇakāle avaca “mā kho tvaṁ, tāta dīghāvu, dīghaṁ passa, mā rassaṁ.</span><br />
<span class="m-text">‘At the time of his death, my father said to me, “My dear Dīghāvu, see neither long nor short.</span><br />
</p>
<p id="pli-tv-kd10c2p16p25">
<span class="m-text m-primary">Na hi, tāta dīghāvu, verena verā sammanti;</span><br />
<span class="m-text">For hatred never ends through hatred;</span><br />
</p>
<p id="pli-tv-kd10c2p16p26">
<span class="m-text m-primary">averena hi, tāta dīghāvu, verā sammantī”ti.</span><br />
<span class="m-text">hatred only ends through love.”</span><br />
</p>
<p id="pli-tv-kd10c2p16p27">
<span class="m-text m-primary">Na kho metaṁ patirūpaṁ, yvāhaṁ pituvacanaṁ atikkameyyan’ti punadeva kosiyā khaggaṁ pavesesi.</span><br />
<span class="m-text">It would not be proper of me not to follow my father’s advice.’ And each time he ended up returning the sword to its sheath.</span><br />
</p>
<p id="pli-tv-kd10c2p16p28">
<span class="m-text m-primary">Atha kho, bhikkhave, brahmadatto kāsirājā bhīto ubbiggo ussaṅkī utrasto sahasā vuṭṭhāsi.</span><br />
<span class="m-text">Then King Brahmadatta suddenly got up, frightened and alarmed.</span><br />
</p>
<p id="pli-tv-kd10c2p16p29">
<span class="m-text m-primary">Atha kho, bhikkhave, dīghāvu kumāro brahmadattaṁ kāsirājānaṁ etadavoca—‘kissa tvaṁ, deva, bhīto ubbiggo ussaṅkī utrasto sahasā vuṭṭhāsī’ti?</span><br />
<span class="m-text">The Prince asked what was the matter,</span><br />
</p>
<p id="pli-tv-kd10c2p16p30">
<span class="m-text m-primary">‘Idha maṁ, bhaṇe māṇavaka, dīghītissa kosalarañño putto dīghāvu kumāro supinantena khaggena paripātesi.</span><br />
<span class="m-text">and the King said, ‘Just now, I dreamed that Prince Dīghāvu, the son of Dīghīti the King of Kosala, attacked me with a sword.’</span><br />
</p>
<p id="pli-tv-kd10c2p16p31">
<span class="m-text m-primary">Tenāhaṁ bhīto ubbiggo ussaṅkī utrasto sahasā vuṭṭhāsin’ti.</span><br />
</p>
<p id="pli-tv-kd10c2p17p1">
<span class="m-text m-primary">Atha kho, bhikkhave, dīghāvu kumāro vāmena hatthena brahmadattassa kāsirañño sīsaṁ parāmasitvā dakkhiṇena hatthena khaggaṁ nibbāhetvā brahmadattaṁ kāsirājānaṁ etadavoca—</span><br />
<span class="m-text">Seizing the King’s head with his left hand and drawing his sword with his right hand, the Prince said to the King,</span><br />
</p>
<p id="pli-tv-kd10c2p17p2">
<span class="m-text m-primary">‘ahaṁ kho so, deva, dīghītissa kosalarañño putto dīghāvu kumāro.</span><br />
<span class="m-text">‘Sir, I’m that Prince Dīghāvu, the son of Dīghīti the King of Kosala.</span><br />
</p>
<p id="pli-tv-kd10c2p17p3">
<span class="m-text m-primary">Bahuno tvaṁ amhākaṁ anatthassa kārako.</span><br />
<span class="m-text">You have caused us much misfortune.</span><br />
</p>
<p id="pli-tv-kd10c2p17p4">
<span class="m-text m-primary">Tayā amhākaṁ balañca vāhanañca janapado ca koso ca koṭṭhāgārañca acchinnaṁ.</span><br />
<span class="m-text">You took our army, our vehicles and transport animals, and our country and wealth.</span><br />
</p>
<p id="pli-tv-kd10c2p17p5">
<span class="m-text m-primary">Tayā ca me mātāpitaro hatā.</span><br />
<span class="m-text">You killed my mother and father.</span><br />
</p>
<p id="pli-tv-kd10c2p17p6">
<span class="m-text m-primary">Ayaṁ khvassa kālo yvāhaṁ veraṁ appeyyan’ti.</span><br />
<span class="m-text">This is a good opportunity for me to take revenge.’</span><br />
</p>
<p id="pli-tv-kd10c2p17p7">
<span class="m-text m-primary">Atha kho, bhikkhave, brahmadatto kāsirājā dīghāvussa kumārassa pādesu sirasā nipatitvā dīghāvuṁ kumāraṁ etadavoca—</span><br />
<span class="m-text">The King bowed down with his head at the Prince’s feet and said,</span><br />
</p>
<p id="pli-tv-kd10c2p17p8">
<span class="m-text m-primary">‘jīvitaṁ me, tāta dīghāvu, dehi. Jīvitaṁ me, tāta dīghāvu, dehī’ti.</span><br />
<span class="m-text">‘Dear Dīghāvu, please spare my life.’</span><br />
</p>
<p id="pli-tv-kd10c2p17p9">
<span class="m-text m-primary">‘Kyāhaṁ ussahāmi devassa jīvitaṁ dātuṁ?</span><br />
<span class="m-text">‘Who am I to spare your life?</span><br />
</p>
<p id="pli-tv-kd10c2p17p10">
<span class="m-text m-primary">Devo kho me jīvitaṁ dadeyyā’ti.</span><br />
<span class="m-text">Sir, it’s you who should spare mine.’</span><br />
</p>
<p id="pli-tv-kd10c2p17p11">
<span class="m-text m-primary">‘Tena hi, tāta dīghāvu, tvañceva me jīvitaṁ dehi, ahañca te jīvitaṁ dammī’ti.</span><br />
<span class="m-text">‘Well then, Dīghāvu, if you spare my life, I’ll spare yours.’</span><br />
</p>
<p id="pli-tv-kd10c2p17p12">
<span class="m-text m-primary">Atha kho, bhikkhave, brahmadatto ca kāsirājā dīghāvu ca kumāro aññamaññassa jīvitaṁ adaṁsu, pāṇiñca aggahesuṁ, sapathañca akaṁsu addūbhāya.</span><br />
<span class="m-text">The King and Dīghāvu spared each other’s lives. They shook hands and made a vow not to harm one another.</span><br />
</p>
<p id="pli-tv-kd10c2p17p13">
<span class="m-text m-primary">Atha kho, bhikkhave, brahmadatto kāsirājā dīghāvuṁ kumāraṁ etadavoca—</span><br />
<span class="m-text">The King said to the Prince,</span><br />
</p>
<p id="pli-tv-kd10c2p17p14">
<span class="m-text m-primary">‘tena hi, tāta dīghāvu, rathaṁ yojehi, gamissāmā’ti.</span><br />
<span class="m-text">‘Well then, Dīghāvu, harness the chariot and let’s go.’</span><br />
</p>
<p id="pli-tv-kd10c2p17p15">
<span class="m-text m-primary">‘Evaṁ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṁ yojetvā brahmadattaṁ kāsirājānaṁ etadavoca—</span><br />
<span class="m-text">He did as asked and said to the King,</span><br />
</p>
<p id="pli-tv-kd10c2p17p16">
<span class="m-text m-primary">‘yutto kho te, deva, ratho, yassadāni kālaṁ maññasī’ti.</span><br />
<span class="m-text">‘The chariot is ready. You may leave at your convenience.’</span><br />
</p>
<p id="pli-tv-kd10c2p17p17">
<span class="m-text m-primary">Atha kho, bhikkhave, brahmadatto kāsirājā rathaṁ abhiruhi.</span><br />
<span class="m-text">The King mounted the chariot</span><br />
</p>
<p id="pli-tv-kd10c2p17p18">
<span class="m-text m-primary">Dīghāvu kumāro rathaṁ pesesi.</span><br />
<span class="m-text">and the Prince drove it.</span><br />
</p>
<p id="pli-tv-kd10c2p17p19">
<span class="m-text m-primary">Tathā tathā rathaṁ pesesi yathā yathā nacirasseva senāya samāgañchi.</span><br />
<span class="m-text">And he drove it so that it soon rejoined the army.</span><br />
</p>
<p id="pli-tv-kd10c2p18p1">
<span class="m-text m-primary">Atha kho, bhikkhave, brahmadatto kāsirājā bārāṇasiṁ pavisitvā amacce pārisajje sannipātāpetvā etadavoca—</span><br />
<span class="m-text">When he was back in Benares, the King gathered his court and said,</span><br />
</p>
<p id="pli-tv-kd10c2p18p2">
<span class="m-text m-primary">‘sace, bhaṇe, dīghītissa kosalarañño puttaṁ dīghāvuṁ kumāraṁ passeyyātha, kinti naṁ kareyyāthā’ti?</span><br />
<span class="m-text">‘If you saw Prince Dīghāvu, the son of Dīghīti the King of Kosala, what would you do to him?’</span><br />
</p>
<p id="pli-tv-kd10c2p18p3">
<span class="m-text m-primary">Ekacce evamāhaṁsu—</span><br />
<span class="m-text">They variously replied,</span><br />
</p>
<p id="pli-tv-kd10c2p18p4">
<span class="m-text m-primary">‘mayaṁ, deva, hatthe chindeyyāma.</span><br />
<span class="m-text">‘Sir, we would cut off his hands;’</span><br />
</p>
<p id="pli-tv-kd10c2p18p5">
<span class="m-text m-primary">Mayaṁ, deva, pāde chindeyyāma.</span><br />
<span class="m-text">‘We would cut off his feet;’</span><br />
</p>
<p id="pli-tv-kd10c2p18p6">
<span class="m-text m-primary">Mayaṁ, deva, hatthapāde chindeyyāma.</span><br />
<span class="m-text">‘We would cut off both his hands and feet;’</span><br />
</p>
<p id="pli-tv-kd10c2p18p7">
<span class="m-text m-primary">Mayaṁ, deva, kaṇṇe chindeyyāma.</span><br />
<span class="m-text">‘We would cut off his ears;’</span><br />
</p>
<p id="pli-tv-kd10c2p18p8">
<span class="m-text m-primary">Mayaṁ, deva, nāsaṁ chindeyyāma.</span><br />
<span class="m-text">‘We would cut off his nose;’</span><br />
</p>
<p id="pli-tv-kd10c2p18p9">
<span class="m-text m-primary">Mayaṁ, deva, kaṇṇanāsaṁ chindeyyāma.</span><br />
<span class="m-text">‘We would cut off both his ears and nose;’</span><br />
</p>
<p id="pli-tv-kd10c2p18p10">
<span class="m-text m-primary">Mayaṁ, deva, sīsaṁ chindeyyāmā’ti.</span><br />
<span class="m-text">‘We would cut off his head.’</span><br />
</p>
<p id="pli-tv-kd10c2p18p11">
<span class="m-text m-primary">‘Ayaṁ kho, bhaṇe, dīghītissa kosalarañño putto dīghāvu kumāro.</span><br />
<span class="m-text">‘This is Prince Dīghāvu, the son of Dīghīti the King of Kosala.</span><br />
</p>
<p id="pli-tv-kd10c2p18p12">
<span class="m-text m-primary">Nāyaṁ labbhā kiñci kātuṁ.</span><br />
<span class="m-text">You shouldn’t do anything to harm him.</span><br />
</p>
<p id="pli-tv-kd10c2p18p13">
<span class="m-text m-primary">Iminā ca me jīvitaṁ dinnaṁ, mayā ca imassa jīvitaṁ dinnan’ti.</span><br />
<span class="m-text">I’ve spared his life and he’s spared mine.’</span><br />
</p>
<p id="pli-tv-kd10c2p19p1">
<span class="m-text m-primary">Atha kho, bhikkhave, brahmadatto kāsirājā dīghāvuṁ kumāraṁ etadavoca—</span><br />
<span class="m-text">Soon afterwards the King said to Dīghāvu,</span><br />
</p>
<p id="pli-tv-kd10c2p19p2">
<span class="m-text m-primary">‘yaṁ kho te, tāta dīghāvu, pitā maraṇakāle avaca “mā kho tvaṁ, tāta dīghāvu, dīghaṁ passa, mā rassaṁ.</span><br />
<span class="m-text">‘Dīghāvu, what’s the meaning of that which your father told you at the time of his death?’</span><br />
</p>
<p id="pli-tv-kd10c2p19p3">
<span class="m-text m-primary">Na hi, tāta dīghāvu, verena verā sammanti;</span><br />
</p>
<p id="pli-tv-kd10c2p19p4">
<span class="m-text m-primary">averena hi, tāta dīghāvu, verā sammantī”ti, kiṁ te pitā sandhāya avacā’ti?</span><br />
</p>
<p id="pli-tv-kd10c2p19p5">
<span class="m-text m-primary">‘Yaṁ kho me, deva, pitā maraṇakāle avaca “mā dīghan”ti mā ciraṁ veraṁ akāsīti.</span><br />
<span class="m-text">‘When he said, “Not long,” he meant, “Don’t harbor hate for a long time.”</span><br />
</p>
<p id="pli-tv-kd10c2p19p6">
<span class="m-text m-primary">Imaṁ kho me, deva, pitā maraṇakāle avaca “mā dīghan”ti.</span><br />
</p>
<p id="pli-tv-kd10c2p19p7">
<span class="m-text m-primary">Yaṁ kho me, deva, pitā maraṇakāle avaca “mā rassan”ti mā khippaṁ mittehi bhijjitthāti.</span><br />
<span class="m-text">When he said, “Not short,” he meant, “Don’t hastily break with your friends.”</span><br />
</p>
<p id="pli-tv-kd10c2p19p8">
<span class="m-text m-primary">Imaṁ kho me, deva, pitā maraṇakāle avaca “mā rassan”ti.</span><br />
</p>
<p id="pli-tv-kd10c2p19p9">
<span class="m-text m-primary">Yaṁ kho me, deva, pitā maraṇakāle avaca “na hi, tāta dīghāvu, verena verā sammanti, averena hi, tāta dīghāvu, verā sammantī”ti devena me mātāpitaro hatāti.</span><br />
<span class="m-text">And when he said, “For hatred never ends through hatred; hatred only ends through love,” he was referring to your killing of my mother and father.</span><br />
</p>
<p id="pli-tv-kd10c2p19p10">
<span class="m-text m-primary">Sacāhaṁ devaṁ jīvitā voropeyyaṁ, ye devassa atthakāmā te maṁ jīvitā voropeyyuṁ, ye me atthakāmā te te jīvitā voropeyyuṁ—</span><br />
<span class="m-text">For if I had killed you, those who wish you well would have killed me, and those who wish me well would in turn have killed them.</span><br />
</p>
<p id="pli-tv-kd10c2p19p11">
<span class="m-text m-primary">evaṁ taṁ veraṁ verena na vūpasameyya.</span><br />
<span class="m-text">In this way the hatred would never end through hatred.</span><br />
</p>
<p id="pli-tv-kd10c2p19p12">
<span class="m-text m-primary">Idāni ca pana me devena jīvitaṁ dinnaṁ, mayā ca devassa jīvitaṁ dinnaṁ.</span><br />
<span class="m-text">But now you have spared my life and I’ve spared yours.</span><br />
</p>
<p id="pli-tv-kd10c2p19p13">
<span class="m-text m-primary">Evaṁ taṁ veraṁ averena vūpasantaṁ.</span><br />
<span class="m-text">In this way hatred ends through love.’</span><br />
</p>
<p id="pli-tv-kd10c2p19p14">
<span class="m-text m-primary">Imaṁ kho me, deva, pitā maraṇakāle avaca—</span><br />
</p>
<p id="pli-tv-kd10c2p19p15">
<span class="m-text m-primary">“na hi, tāta dīghāvu, verena verā sammanti;</span><br />
</p>
<p id="pli-tv-kd10c2p19p16">
<span class="m-text m-primary">averena hi, tāta dīghāvu, verā sammantī”’ti.</span><br />
</p>
<p id="pli-tv-kd10c2p20p1">
<span class="m-text m-primary">Atha kho, bhikkhave, brahmadatto kāsirājā—</span><br />
<span class="m-text">The King thought,</span><br />
</p>
<p id="pli-tv-kd10c2p20p2">
<span class="m-text m-primary">‘acchariyaṁ vata bho, abbhutaṁ vata bho.</span><br />
<span class="m-text">‘It’s amazing</span><br />
</p>
<p id="pli-tv-kd10c2p20p3">
<span class="m-text m-primary">Yāva paṇḍito ayaṁ dīghāvu kumāro, yatra hi nāma pituno saṅkhittena bhāsitassa vitthārena atthaṁ ājānissatī’ti pettikaṁ balañca vāhanañca janapadañca kosañca koṭṭhāgārañca paṭipādesi, dhītarañca adāsi.</span><br />
<span class="m-text">how wise Dīghāvu is, in that he’s able to fully understand the meaning of his father’s brief statement.’ And he gave him back his father’s army, his vehicles and transport animals, and his country and wealth, and he also gave him his own daughter.</span><br />
</p>
<p id="pli-tv-kd10c2p20p4">
<span class="m-text m-primary">Tesañhi nāma, bhikkhave, rājūnaṁ ādinnadaṇḍānaṁ ādinnasatthānaṁ evarūpaṁ khantisoraccaṁ bhavissati.</span><br />
<span class="m-text">In this way, monks, those kings who had the authority to punish were actually patient and gentle.</span><br />
</p>
<p id="pli-tv-kd10c2p20p5">
<span class="m-text m-primary">Idha kho pana taṁ, bhikkhave, sobhetha yaṁ tumhe evaṁ svākkhāte dhammavinaye pabbajitā samānā khamā ca bhaveyyātha soratā cā”ti?</span><br />
<span class="m-text">But right here you, who have gone forth on this well-proclaimed spiritual path, shine when you are patient and gentle.”</span><br />
</p>
<p id="pli-tv-kd10c2p20p6">
<span class="m-text m-primary">Tatiyampi kho bhagavā te bhikkhū etadavoca—</span><br />
<span class="m-text">A third time the Buddha said to those monks,</span><br />
</p>
<p id="pli-tv-kd10c2p20p7">
<span class="m-text m-primary">“alaṁ, bhikkhave, mā bhaṇḍanaṁ mā kalahaṁ mā viggahaṁ mā vivādan”ti.</span><br />
<span class="m-text">“Enough, monks, don’t quarrel and dispute.”</span><br />
</p>
<p id="pli-tv-kd10c2p20p8">
<span class="m-text m-primary">Tatiyampi kho so adhammavādī bhikkhu bhagavantaṁ etadavoca—</span><br />
<span class="m-text">And for third time that monk who spoke contrary to the Teaching replied,</span><br />
</p>
<p id="pli-tv-kd10c2p20p9">
<span class="m-text m-primary">“āgametu, bhante, bhagavā dhammassāmī;</span><br />
<span class="m-text">“Wait, Sir. You are the Lord of the Teaching.</span><br />
</p>
<p id="pli-tv-kd10c2p20p10">
<span class="m-text m-primary">appossukko, bhante, bhagavā diṭṭhadhammasukhavihāramanuyutto viharatu.</span><br />
<span class="m-text">There is no need for you to be concerned. Just enjoy the happiness of the present life.</span><br />
</p>
<p id="pli-tv-kd10c2p20p11">
<span class="m-text m-primary">Mayametena bhaṇḍanena kalahena viggahena vivādena paññāyissāmā”ti.</span><br />
<span class="m-text">We’ll face the consequences of this quarreling and disputing.”</span><br />
</p>
<p id="pli-tv-kd10c2p20p12">
<span class="m-text m-primary">Atha kho bhagavā—</span><br />
<span class="m-text">The Buddha thought,</span><br />
</p>
<p id="pli-tv-kd10c2p20p13">
<span class="m-text m-primary">“pariyādinnarūpā kho ime moghapurisā, nayime sukarā saññāpetun”ti—</span><br />
<span class="m-text">“These foolish men are in the grip of emotions. It’s not easy to persuade them,”</span><br />
</p>
<p id="pli-tv-kd10c2p20p14">
<span class="m-text m-primary">uṭṭhāyāsanā pakkāmi.</span><br />
<span class="m-text">and he got up from his seat and left.</span><br />
</p>
<p id="pli-tv-kd10c2p20p15">
<span class="m-text m-primary">Dīghāvubhāṇavāro niṭṭhito paṭhamo.</span><br />
<span class="m-text">The first section for recitation on Dīghāvu is finished.</span><br />
</p>
<p id="pli-tv-kd10c3p1p1">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya kosambiṁ piṇḍāya pāvisi.</span><br />
<span class="m-text">After robing up in the morning, the Buddha took his bowl and robe and entered Kosambī for alms.</span><br />
</p>
<p id="pli-tv-kd10c3p1p2">
<span class="m-text m-primary">Kosambiyaṁ piṇḍāya caritvā pacchābhattaṁ piṇḍapātapaṭikkanto senāsanaṁ saṁsāmetvā pattacīvaramādāya saṅghamajjhe ṭhitakova imā gāthāyo abhāsi—</span><br />
<span class="m-text">He walked for alms and had his meal, and after returning from almsround, he put his dwelling in order. He then took his bowl and robe, and while standing in the midst of the Sangha, he spoke these verses:</span><br />
</p>
<p id="pli-tv-kd10c3p1p3">
<span class="m-text m-primary">“Puthusaddo samajano,</span><br />
<span class="m-text">“When many voices shout at once,</span><br />
</p>
<p id="pli-tv-kd10c3p1p4">
<span class="m-text m-primary">na bālo koci maññatha;</span><br />
<span class="m-text">No-one thinks they are a fool.</span><br />
</p>
<p id="pli-tv-kd10c3p1p5">
<span class="m-text m-primary">Saṅghasmiṁ bhijjamānasmiṁ,</span><br />
<span class="m-text">Even as the Sangha splits,</span><br />
</p>
<p id="pli-tv-kd10c3p1p6">
<span class="m-text m-primary">nāññaṁ bhiyyo amaññaruṁ.</span><br />
<span class="m-text">They do not think it through.</span><br />
</p>
<p id="pli-tv-kd10c3p1p7">
<span class="m-text m-primary">Parimuṭṭhā paṇḍitābhāsā,</span><br />
<span class="m-text">Forgetting to speak wisely,</span><br />
</p>
<p id="pli-tv-kd10c3p1p8">
<span class="m-text m-primary">vācāgocarabhāṇino;</span><br />
<span class="m-text">They are obsessed by speech;</span><br />
</p>
<p id="pli-tv-kd10c3p1p9">
<span class="m-text m-primary">Yāvicchanti mukhāyāmaṁ,</span><br />
<span class="m-text">Saying whatever they like,</span><br />
</p>
<p id="pli-tv-kd10c3p1p10">
<span class="m-text m-primary">yena nītā na taṁ vidū.</span><br />
<span class="m-text">They don’t know what leads them on.</span><br />
</p>
<p id="pli-tv-kd10c3p1p11">
<span class="m-text m-primary">Akkocchi maṁ avadhi maṁ,</span><br />
<span class="m-text">‘They abused me, they hit me,</span><br />
</p>
<p id="pli-tv-kd10c3p1p12">
<span class="m-text m-primary">ajini maṁ ahāsi me;</span><br />
<span class="m-text">They defeated me, they robbed me.’</span><br />
</p>
<p id="pli-tv-kd10c3p1p13">
<span class="m-text m-primary">Ye ca taṁ upanayhanti,</span><br />
<span class="m-text">For those who carry on like this,</span><br />
</p>
<p id="pli-tv-kd10c3p1p14">
<span class="m-text m-primary">veraṁ tesaṁ na sammati.</span><br />
<span class="m-text">Hatred cannot end.</span><br />
</p>
<p id="pli-tv-kd10c3p1p15">
<span class="m-text m-primary">Akkocchi maṁ avadhi maṁ,</span><br />
<span class="m-text">‘They abused me, they hit me,</span><br />
</p>
<p id="pli-tv-kd10c3p1p16">
<span class="m-text m-primary">ajini maṁ ahāsi me;</span><br />
<span class="m-text">They defeated me, they robbed me.’</span><br />
</p>
<p id="pli-tv-kd10c3p1p17">
<span class="m-text m-primary">Ye ca taṁ nupanayhanti,</span><br />
<span class="m-text">For those who do not carry on like this,</span><br />
</p>
<p id="pli-tv-kd10c3p1p18">
<span class="m-text m-primary">veraṁ tesūpasammati.</span><br />
<span class="m-text">Hatred has an end.</span><br />
</p>
<p id="pli-tv-kd10c3p1p19">
<span class="m-text m-primary">Na hi verena verāni,</span><br />
<span class="m-text">For never is hatred</span><br />
</p>
<p id="pli-tv-kd10c3p1p20">
<span class="m-text m-primary">sammantīdha kudācanaṁ;</span><br />
<span class="m-text">Stopped by hatred;</span><br />
</p>
<p id="pli-tv-kd10c3p1p21">
<span class="m-text m-primary">Averena ca sammanti,</span><br />
<span class="m-text">Only by love does it stop—</span><br />
</p>
<p id="pli-tv-kd10c3p1p22">
<span class="m-text m-primary">esadhammo sanantano.</span><br />
<span class="m-text">This is an ancient law.</span><br />
</p>
<p id="pli-tv-kd10c3p1p23">
<span class="m-text m-primary">Pare ca na vijānanti,</span><br />
<span class="m-text">Others do not know</span><br />
</p>
<p id="pli-tv-kd10c3p1p24">
<span class="m-text m-primary">mayamettha yamāmase;</span><br />
<span class="m-text">That here we need restraint.</span><br />
</p>
<p id="pli-tv-kd10c3p1p25">
<span class="m-text m-primary">Ye ca tattha vijānanti,</span><br />
<span class="m-text">But for those who know,</span><br />
</p>
<p id="pli-tv-kd10c3p1p26">
<span class="m-text m-primary">tato sammanti medhagā.</span><br />
<span class="m-text">The quarrels have an end.</span><br />
</p>
<p id="pli-tv-kd10c3p1p27">
<span class="m-text m-primary">Aṭṭhicchinnā pāṇaharā,</span><br />
<span class="m-text">Those breaking bones and killing,</span><br />
</p>
<p id="pli-tv-kd10c3p1p28">
<span class="m-text m-primary">gavāssadhanahārino;</span><br />
<span class="m-text">Those taking cows, horses, and wealth,</span><br />
</p>
<p id="pli-tv-kd10c3p1p29">
<span class="m-text m-primary">Raṭṭhaṁ vilumpamānānaṁ,</span><br />
<span class="m-text">Those plundering the country,</span><br />
</p>
<p id="pli-tv-kd10c3p1p30">
<span class="m-text m-primary">tesampi hoti saṅgati.</span><br />
<span class="m-text">Even they can stay together—</span><br />
</p>
<p id="pli-tv-kd10c3p1p31">
<span class="m-text m-primary">Kasmā tumhāka no siyā.</span><br />
<span class="m-text">Why then cannot you?</span><br />
</p>
<p id="pli-tv-kd10c3p1p32">
<span class="m-text m-primary">Sace labhetha nipakaṁ sahāyaṁ,</span><br />
<span class="m-text">If you get a discerning friend,</span><br />
</p>
<p id="pli-tv-kd10c3p1p33">
<span class="m-text m-primary">Saddhiñcaraṁ sādhuvihāri dhīraṁ;</span><br />
<span class="m-text">A steadfast companion, good to live with,</span><br />
</p>
<p id="pli-tv-kd10c3p1p34">
<span class="m-text m-primary">Abhibhuyya sabbāni parissayāni,</span><br />
<span class="m-text">Then overcome all problems,</span><br />
</p>
<p id="pli-tv-kd10c3p1p35">
<span class="m-text m-primary">Careyya tenattamano satīmā.</span><br />
<span class="m-text">And go with them, glad and mindful.</span><br />
</p>
<p id="pli-tv-kd10c3p1p36">
<span class="m-text m-primary">No ce labhetha nipakaṁ sahāyaṁ,</span><br />
<span class="m-text">If you do not get a discerning friend,</span><br />
</p>
<p id="pli-tv-kd10c3p1p37">
<span class="m-text m-primary">Saddhiñcaraṁ sādhuvihāri dhīraṁ;</span><br />
<span class="m-text">A steadfast companion, good to live with,</span><br />
</p>
<p id="pli-tv-kd10c3p1p38">
<span class="m-text m-primary">Rājāva raṭṭhaṁ vijitaṁ pahāya,</span><br />
<span class="m-text">Then like a king giving up his kingdom,</span><br />
</p>
<p id="pli-tv-kd10c3p1p39">
<span class="m-text m-primary">Eko care mātaṅgaraññeva nāgo.</span><br />
<span class="m-text">Wander alone like a bull elephant in the forest.</span><br />
</p>
<p id="pli-tv-kd10c3p1p40">
<span class="m-text m-primary">Ekassa caritaṁ seyyo,</span><br />
<span class="m-text">It’s better to wander alone,</span><br />
</p>
<p id="pli-tv-kd10c3p1p41">
<span class="m-text m-primary">Natthi bāle sahāyatā;</span><br />
<span class="m-text">For there is no friendship with fools.</span><br />
</p>
<p id="pli-tv-kd10c3p1p42">
<span class="m-text m-primary">Eko care na ca pāpāni kayirā,</span><br />
<span class="m-text">Wander alone and do no bad,</span><br />
</p>
<p id="pli-tv-kd10c3p1p43">
<span class="m-text m-primary">Appossukko mātaṅgaraññeva nāgo”ti.</span><br />
<span class="m-text">Unconcerned, like a bull elephant in the forest.”</span><br />
</p>
<p id="pli-tv-kd10c4p1p0">
<span class="m-text m-primary">3. Bālakaloṇakagamanakathā</span><br />
<span class="m-text">3. The account of going to Bālakaloṇaka</span><br />
</p>
<p id="pli-tv-kd10c4p1p1">
<span class="m-text m-primary">Atha kho bhagavā saṅghamajjhe ṭhitakova imā gāthāyo bhāsitvā yena bālakaloṇakagāmo tenupasaṅkami.</span><br />
<span class="m-text">After speaking these verses while standing in the midst of the Sangha, the Buddha went to the village of Bālakaloṇaka.</span><br />
</p>
<p id="pli-tv-kd10c4p1p2">
<span class="m-text m-primary">Tena kho pana samayena āyasmā bhagu bālakaloṇakagāme viharati.</span><br />
<span class="m-text">At that time Venerable Bhagu was staying near that village.</span><br />
</p>
<p id="pli-tv-kd10c4p1p3">
<span class="m-text m-primary">Addasā kho āyasmā bhagu bhagavantaṁ dūratova āgacchantaṁ, disvāna āsanaṁ paññapesi, pādodakaṁ pādapīṭhaṁ pādakathalikaṁ upanikkhipi, paccuggantvā pattacīvaraṁ paṭiggahesi.</span><br />
<span class="m-text">When Bhagu saw the Buddha coming, he prepared a seat and set out a foot stool, a foot scraper, and water for washing the feet. He then went out to meet the Buddha, receiving his bowl and robe.</span><br />
</p>
<p id="pli-tv-kd10c4p1p4">
<span class="m-text m-primary">Nisīdi bhagavā paññatte āsane, nisajja kho bhagavā pāde pakkhālesi.</span><br />
<span class="m-text">The Buddha sat down on the prepared seat and washed his feet.</span><br />
</p>
<p id="pli-tv-kd10c4p1p5">
<span class="m-text m-primary">Āyasmāpi kho bhagu bhagavantaṁ abhivādetvā ekamantaṁ nisīdi.</span><br />
<span class="m-text">When Bhagu had bowed and sat down,</span><br />
</p>
<p id="pli-tv-kd10c4p1p6">
<span class="m-text m-primary">Ekamantaṁ nisinnaṁ kho āyasmantaṁ bhaguṁ bhagavā etadavoca—</span><br />
<span class="m-text">the Buddha said to him,</span><br />
</p>
<p id="pli-tv-kd10c4p1p7">
<span class="m-text m-primary">“kacci, bhikkhu, khamanīyaṁ;</span><br />
<span class="m-text">“I hope you are keeping well, monk,</span><br />
</p>
<p id="pli-tv-kd10c4p1p8">
<span class="m-text m-primary">kacci yāpanīyaṁ, kacci piṇḍakena na kilamasī”ti?</span><br />
<span class="m-text">I hope you’re getting by. I hope you’re not having any trouble getting almsfood?”</span><br />
</p>
<p id="pli-tv-kd10c4p1p9">
<span class="m-text m-primary">“Khamanīyaṁ, bhagavā, yāpanīyaṁ, bhagavā;</span><br />
<span class="m-text">“I’m keeping well, Venerable Sir, I’m getting by.</span><br />
</p>
<p id="pli-tv-kd10c4p1p10">
<span class="m-text m-primary">na cāhaṁ, bhante, piṇḍakena kilamāmī”ti.</span><br />
<span class="m-text">I’m having no trouble getting almsfood.”</span><br />
</p>
<p id="pli-tv-kd10c4p1p11">
<span class="m-text m-primary">Atha kho bhagavā āyasmantaṁ bhaguṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā yena pācīnavaṁsadāyo tenupasaṅkami.</span><br />
<span class="m-text">The Buddha instructed, inspired, and gladdened Bhagu with a teaching. He then got up from his seat and went to the Eastern Bamboo Park.</span><br />
</p>
<p id="pli-tv-kd10c4p2p0">
<span class="m-text m-primary">4. Pācīnavaṁsadāyagamanakathā</span><br />
<span class="m-text">4. The account of going to the Eastern Bamboo Park</span><br />
</p>
<p id="pli-tv-kd10c4p2p1">
<span class="m-text m-primary">Tena kho pana samayena āyasmā ca anuruddho āyasmā ca nandiyo āyasmā ca kimilo pācīnavaṁsadāye viharanti.</span><br />
<span class="m-text">At this time Venerable Anuruddha, Venerable Nandiya, and Venerable Kimila were staying at the Eastern Bamboo Park.</span><br />
</p>
<p id="pli-tv-kd10c4p2p2">
<span class="m-text m-primary">Addasā kho dāyapālo bhagavantaṁ dūratova āgacchantaṁ, disvāna bhagavantaṁ etadavoca—</span><br />
<span class="m-text">The park keeper saw the Buddha coming and said to him,</span><br />
</p>
<p id="pli-tv-kd10c4p2p3">
<span class="m-text m-primary">“mā, samaṇa, etaṁ dāyaṁ pāvisi.</span><br />
<span class="m-text">“Ascetic, don’t enter this park.</span><br />
</p>
<p id="pli-tv-kd10c4p2p4">
<span class="m-text m-primary">Santettha tayo kulaputtā attakāmarūpā viharanti.</span><br />
<span class="m-text">There are three monastics from good families staying here, seeking their own benefit.</span><br />
</p>
<p id="pli-tv-kd10c4p2p5">
<span class="m-text m-primary">Mā tesaṁ aphāsumakāsī”ti.</span><br />
<span class="m-text">Don’t disturb them.”</span><br />
</p>
<p id="pli-tv-kd10c4p2p6">
<span class="m-text m-primary">Assosi kho āyasmā anuruddho dāyapālassa bhagavatā saddhiṁ mantayamānassa, sutvāna dāyapālaṁ etadavoca—</span><br />
<span class="m-text">When Anuruddha heard the park keeper advising the Buddha, he said,</span><br />
</p>
<p id="pli-tv-kd10c4p2p7">
<span class="m-text m-primary">“māvuso dāyapāla, bhagavantaṁ vāresi.</span><br />
<span class="m-text">“Please don’t block the Buddha.</span><br />
</p>
<p id="pli-tv-kd10c4p2p8">
<span class="m-text m-primary">Satthā no bhagavā anuppatto”ti.</span><br />
<span class="m-text">It’s our teacher who has arrived.”</span><br />
</p>
<p id="pli-tv-kd10c4p2p9">
<span class="m-text m-primary">Atha kho āyasmā anuruddho yenāyasmā ca nandiyo āyasmā ca kimilo tenupasaṅkami, upasaṅkamitvā āyasmantañca nandiyaṁ āyasmantañca kimilaṁ etadavoca—</span><br />
<span class="m-text">Anuruddha then went to Nandiya and Kimila and said,</span><br />
</p>
<p id="pli-tv-kd10c4p2p10">
<span class="m-text m-primary">“abhikkamathāyasmanto abhikkamathāyasmanto, satthā no bhagavā anuppatto”ti.</span><br />
<span class="m-text">“Come out, Venerables, our teacher has arrived.”</span><br />
</p>
<p id="pli-tv-kd10c4p3p1">
<span class="m-text m-primary">Atha kho āyasmā ca anuruddho āyasmā ca nandiyo āyasmā ca kimilo bhagavantaṁ paccuggantvā eko bhagavato pattacīvaraṁ paṭiggahesi, eko āsanaṁ paññapesi, eko pādodakaṁ pādapīṭhaṁ pādakathalikaṁ upanikkhipi.</span><br />
<span class="m-text">The three of them went out to meet the Buddha. One received his bowl and robe, one prepared a seat, and one put out a foot stool, a foot scraper, and water for washing the feet.</span><br />
</p>
<p id="pli-tv-kd10c4p3p2">
<span class="m-text m-primary">Nisīdi bhagavā paññatte āsane, nisajja kho bhagavā pāde pakkhālesi.</span><br />
<span class="m-text">The Buddha sat down on the prepared seat and washed his feet.</span><br />
</p>
<p id="pli-tv-kd10c4p3p3">
<span class="m-text m-primary">Tepi kho āyasmanto bhagavantaṁ abhivādetvā ekamantaṁ nisīdiṁsu.</span><br />
<span class="m-text">When they had bowed and sat down,</span><br />
</p>
<p id="pli-tv-kd10c4p3p4">
<span class="m-text m-primary">Ekamantaṁ nisinnaṁ kho āyasmantaṁ anuruddhaṁ bhagavā etadavoca—</span><br />
<span class="m-text">the Buddha said to them,</span><br />
</p>
<p id="pli-tv-kd10c4p3p5">
<span class="m-text m-primary">“kacci vo, anuruddhā, khamanīyaṁ, kacci yāpanīyaṁ;</span><br />
<span class="m-text">“I hope you are all keeping well, Anuruddha, I hope you’re getting by.</span><br />
</p>
<p id="pli-tv-kd10c4p3p6">
<span class="m-text m-primary">kacci piṇḍakena na kilamathā”ti?</span><br />
<span class="m-text">I hope you’re not having any trouble getting almsfood?”</span><br />
</p>
<p id="pli-tv-kd10c4p3p7">
<span class="m-text m-primary">“Khamanīyaṁ, bhagavā, yāpanīyaṁ, bhagavā;</span><br />
<span class="m-text">“We are keeping well, Venerable Sir, we’re getting by.</span><br />
</p>
<p id="pli-tv-kd10c4p3p8">
<span class="m-text m-primary">na ca mayaṁ, bhante, piṇḍakena kilamāmā”ti.</span><br />
<span class="m-text">We’re not having any trouble getting almsfood.”</span><br />
</p>
<p id="pli-tv-kd10c4p3p9">
<span class="m-text m-primary">“Kacci pana vo, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti?</span><br />
<span class="m-text">“I hope you’re living together in harmony, without dispute, blending like milk and water, and that you regard one another with affection?”</span><br />
</p>
<p id="pli-tv-kd10c4p3p10">
<span class="m-text m-primary">“Taggha mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti.</span><br />
<span class="m-text">“Yes, we are living together in harmony, without dispute, blending like milk and water, and we regard one another with affection.”</span><br />
</p>
<p id="pli-tv-kd10c4p3p11">
<span class="m-text m-primary">“Yathā kathaṁ pana tumhe, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti?</span><br />
<span class="m-text">“And how do you do this?”</span><br />
</p>
<p id="pli-tv-kd10c4p4p1">
<span class="m-text m-primary">“Idha mayhaṁ, bhante, evaṁ hoti—</span><br />
<span class="m-text">“I think like this,</span><br />
</p>
<p id="pli-tv-kd10c4p4p2">
<span class="m-text m-primary">‘lābhā vata me, suladdhaṁ vata me, yohaṁ evarūpehi sabrahmacārīhi saddhiṁ viharāmī’ti.</span><br />
<span class="m-text">‘How fortunate I am to be living with such fellow monastics!’</span><br />
</p>
<p id="pli-tv-kd10c4p4p3">
<span class="m-text m-primary">Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca;</span><br />
<span class="m-text">And I do acts of kindness toward them, by body,</span><br />
</p>
<p id="pli-tv-kd10c4p4p4">
<span class="m-text m-primary">mettaṁ vacīkammaṁ …</span><br />
<span class="m-text">speech,</span><br />
</p>
<p id="pli-tv-kd10c4p4p5">
<span class="m-text m-primary">mettaṁ manokammaṁ paccupaṭṭhitaṁ āvi ceva raho ca.</span><br />
<span class="m-text">and mind, both in public and in private.</span><br />
</p>
<p id="pli-tv-kd10c4p4p6">
<span class="m-text m-primary">Tassa mayhaṁ, bhante, evaṁ hoti—</span><br />
<span class="m-text">I think,</span><br />
</p>
<p id="pli-tv-kd10c4p4p7">
<span class="m-text m-primary">‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti.</span><br />
<span class="m-text">‘Why don’t I set aside what I wish to do and instead do what these venerables wish?’</span><br />
</p>
<p id="pli-tv-kd10c4p4p8">
<span class="m-text m-primary">So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi.</span><br />
<span class="m-text">And that’s what I do.</span><br />
</p>
<p id="pli-tv-kd10c4p4p9">
<span class="m-text m-primary">Nānā hi kho no, bhante, kāyā, ekañca pana maññe cittan”ti.</span><br />
<span class="m-text">We are separate in body, but it’s as if we’re one in mind.”</span><br />
</p>
<p id="pli-tv-kd10c4p4p10">
<span class="m-text m-primary">Āyasmāpi kho nandiyo …pe…</span><br />
<span class="m-text">Nandiya and Kimila then repeated what Anuruddha had said.</span><br />
</p>
<p id="pli-tv-kd10c4p4p11">
<span class="m-text m-primary">āyasmāpi kho kimilo bhagavantaṁ etadavoca—</span><br />
</p>
<p id="pli-tv-kd10c4p4p12">
<span class="m-text m-primary">“mayhampi kho, bhante, evaṁ hoti—</span><br />
</p>
<p id="pli-tv-kd10c4p4p13">
<span class="m-text m-primary">‘lābhā vata me, suladdhaṁ vata me, yohaṁ evarūpehi sabrahmacārīhi saddhiṁ viharāmī’ti.</span><br />
</p>
<p id="pli-tv-kd10c4p4p14">
<span class="m-text m-primary">Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca;</span><br />
</p>
<p id="pli-tv-kd10c4p4p15">
<span class="m-text m-primary">mettaṁ vacīkammaṁ mettaṁ manokammaṁ paccupaṭṭhitaṁ āvi ceva raho ca.</span><br />
</p>
<p id="pli-tv-kd10c4p4p16">
<span class="m-text m-primary">Tassa mayhaṁ, bhante, evaṁ hoti—</span><br />
</p>
<p id="pli-tv-kd10c4p4p17">
<span class="m-text m-primary">‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti.</span><br />
</p>
<p id="pli-tv-kd10c4p4p18">
<span class="m-text m-primary">So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi.</span><br />
</p>
<p id="pli-tv-kd10c4p4p19">
<span class="m-text m-primary">Nānā hi kho no, bhante, kāyā, ekañca pana maññe cittanti.</span><br />
</p>
<p id="pli-tv-kd10c4p4p20">
<span class="m-text m-primary">Evaṁ kho mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti.</span><br />
</p>
<p id="pli-tv-kd10c4p5p1">
<span class="m-text m-primary">“Kacci pana vo, anuruddhā, appamattā ātāpino pahitattā viharathā”ti?</span><br />
<span class="m-text">“I hope, Anuruddha, that you’re heedful and energetic?”</span><br />
</p>
<p id="pli-tv-kd10c4p5p2">
<span class="m-text m-primary">“Taggha mayaṁ, bhante, appamattā ātāpino pahitattā viharāmā”ti.</span><br />
<span class="m-text">“Yes we are, Sir.”</span><br />
</p>
<p id="pli-tv-kd10c4p5p3">
<span class="m-text m-primary">“Yathā kathaṁ pana tumhe, anuruddhā, appamattā ātāpino pahitattā viharathā”ti?</span><br />
<span class="m-text">“And how is it that you’re heedful and energetic?”</span><br />
</p>
<p id="pli-tv-kd10c4p5p4">
<span class="m-text m-primary">“Idha, bhante, amhākaṁ yo paṭhamaṁ gāmato piṇḍāya paṭikkamati so āsanaṁ paññapeti, pādodakaṁ pādapīṭhaṁ pādakathalikaṁ upanikkhipati, avakkārapātiṁ dhovitvā upaṭṭhāpeti, pānīyaṁ paribhojanīyaṁ upaṭṭhāpeti.</span><br />
<span class="m-text">“Whoever returns first from almsround in the village, he prepares the seats and sets out a foot stool, a foot scraper, and water for washing the feet. He washes and sets out the bowl for leftovers, and puts out water for drinking and water for washing.</span><br />
</p>
<p id="pli-tv-kd10c4p5p5">
<span class="m-text m-primary">Yo pacchā gāmato piṇḍāya paṭikkamati, sace hoti bhuttāvaseso, sace ākaṅkhati bhuñjati, no ce ākaṅkhati appaharite vā chaḍḍeti.</span><br />
<span class="m-text">Whoever returns last from almsround may eat the leftovers, or he discards them where there are no cultivated plants</span><br />
</p>
<p id="pli-tv-kd10c4p5p6">
<span class="m-text m-primary">Appāṇake vā udake opilāpeti.</span><br />
<span class="m-text">or in water without life.</span><br />
</p>
<p id="pli-tv-kd10c4p5p7">
<span class="m-text m-primary">So āsanaṁ uddharati, pādodakaṁ pādapīṭhaṁ pādakathalikaṁ paṭisāmeti, avakkārapātiṁ dhovitvā paṭisāmeti, pānīyaṁ paribhojanīyaṁ paṭisāmeti, bhattaggaṁ sammajjati.</span><br />
<span class="m-text">He puts away the seats and also the foot stool, the foot scraper, and the water for washing the feet. He cleans the bowl for leftovers and puts it away, puts away the water for drinking and the water for washing, and sweeps the dining hall.</span><br />
</p>
<p id="pli-tv-kd10c4p5p8">
<span class="m-text m-primary">Yo passati pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeti.</span><br />
<span class="m-text">Whoever sees that the pot for drinking water, the pot for washing water, or the waterpot in the restroom is empty fills it.</span><br />
</p>
<p id="pli-tv-kd10c4p5p9">
<span class="m-text m-primary">Sacassa hoti avisayhaṁ, hatthavikārena dutiyaṁ āmantetvā hatthavilaṅghakena upaṭṭhāpema, na tveva mayaṁ, bhante, tappaccayā vācaṁ bhindāma.</span><br />
<span class="m-text">If he can’t do it by himself, he calls someone over by hand signal and they move it together. We don’t speak because of that.</span><br />
</p>
<p id="pli-tv-kd10c4p5p10">
<span class="m-text m-primary">Pañcāhikaṁ kho pana mayaṁ, bhante, sabbarattiṁ dhammiyā kathāya sannisīdāma.</span><br />
<span class="m-text">And every five days we sit together the whole night and talk about the Teaching.”</span><br />
</p>
<p id="pli-tv-kd10c4p5p11">
<span class="m-text m-primary">Evaṁ kho mayaṁ, bhante, appamattā ātāpino pahitattā viharāmā”ti.</span><br />
</p>
<p id="pli-tv-kd10c4p6p0">
<span class="m-text m-primary">5. Pālileyyakagamanakathā</span><br />
<span class="m-text">5. The account of going to Pālileyyaka</span><br />
</p>
<p id="pli-tv-kd10c4p6p1">
<span class="m-text m-primary">Atha kho bhagavā āyasmantañca anuruddhaṁ āyasmantañca nandiyaṁ āyasmantañca kimilaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā yena pālileyyakaṁ tena cārikaṁ pakkāmi.</span><br />
<span class="m-text">The Buddha then instructed, inspired, and gladdened Venerable Anuruddha, Venerable Nandiya, and Venerable Kimila with a teaching. He then got up from his seat and set out wandering toward Pālileyyaka.</span><br />
</p>
<p id="pli-tv-kd10c4p6p2">
<span class="m-text m-primary">Anupubbena cārikaṁ caramāno yena pālileyyakaṁ tadavasari.</span><br />
<span class="m-text">When he eventually arrived,</span><br />
</p>
<p id="pli-tv-kd10c4p6p3">
<span class="m-text m-primary">Tatra sudaṁ bhagavā pālileyyake viharati rakkhitavanasaṇḍe bhaddasālamūle.</span><br />
<span class="m-text">he stayed in a protected forest grove, at the foot of an auspicious sal tree.</span><br />
</p>
<p id="pli-tv-kd10c4p6p4">
<span class="m-text m-primary">Atha kho bhagavato rahogatassa paṭisallīnassa evaṁ cetaso parivitakko udapādi—</span><br />
<span class="m-text">While he was staying by himself, the Buddha thought,</span><br />
</p>
<p id="pli-tv-kd10c4p6p5">
<span class="m-text m-primary">“ahaṁ kho pubbe ākiṇṇo na phāsu vihāsiṁ tehi kosambakehi bhikkhūhi bhaṇḍanakārakehi kalahakārakehi vivādakārakehi bhassakārakehi saṅghe adhikaraṇakārakehi.</span><br />
<span class="m-text">“When I was previously surrounded by people, I was not at ease because of those monks at Kosambī who were quarreling, arguing, and creating legal issues in the Sangha.</span><br />
</p>
<p id="pli-tv-kd10c4p6p6">
<span class="m-text m-primary">Somhi etarahi eko adutiyo sukhaṁ phāsu viharāmi aññatreva tehi kosambakehi bhikkhūhi bhaṇḍanakārakehi kalahakārakehi vivādakārakehi bhassakārakehi saṅghe adhikaraṇakārakehī”ti.</span><br />
<span class="m-text">But now that I’m alone, without a companion, I’m happy and at ease because I’m apart from those monks at Kosambī.”</span><br />
</p>
<p id="pli-tv-kd10c4p6p7">
<span class="m-text m-primary">Aññataropi kho hatthināgo ākiṇṇo viharati hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādati, obhaggobhaggañcassa sākhābhaṅgaṁ khādanti, āvilāni ca pānīyāni pivati, ogāhā cassa otiṇṇassa hatthiniyo kāyaṁ upanighaṁsantiyo gacchanti.</span><br />
<span class="m-text">At that time there was a large bull elephant who was surrounded by a crowd of male and female elephants, by young elephants and baby elephants. He ate grass with broken tips, and other elephants ate the branches that he had folded together. He drank muddied water, and when he was immersed in a pool, the female elephants came rubbing their bodies against his.</span><br />
</p>
<p id="pli-tv-kd10c4p6p8">
<span class="m-text m-primary">Atha kho tassa hatthināgassa etadahosi—</span><br />
<span class="m-text">He considered this and thought,</span><br />
</p>
<p id="pli-tv-kd10c4p6p9">
<span class="m-text m-primary">“ahaṁ kho ākiṇṇo viharāmi hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādāmi, obhaggobhaggañca me sākhābhaṅgaṁ khādanti, āvilāni ca pānīyāni pivāmi, ogāhā ca me otiṇṇassa hatthiniyo kāyaṁ upanighaṁsantiyo gacchanti.</span><br />
</p>
<p id="pli-tv-kd10c4p6p10">
<span class="m-text m-primary">Yannūnāhaṁ ekova gaṇasmā vūpakaṭṭho vihareyyan”ti.</span><br />
<span class="m-text">“Why don’t I leave the herd and stay by myself?”</span><br />
</p>
<p id="pli-tv-kd10c4p7p1">
<span class="m-text m-primary">Atha kho so hatthināgo yūthā apakkamma yena pālileyyakaṁ rakkhitavanasaṇḍo bhaddasālamūlaṁ yena bhagavā tenupasaṅkami, upasaṅkamitvā soṇḍāya bhagavato pānīyaṁ paribhojanīyaṁ upaṭṭhāpeti, appaharitañca karoti.</span><br />
<span class="m-text">He then left the herd and went to Pālileyyaka, to the Buddha at the foot of the auspicious sal tree, in the protected forest grove. And he attended on the Buddha, using his trunk to set out water for drinking and water for washing and to clear the vegetation.</span><br />
</p>
<p id="pli-tv-kd10c4p7p2">
<span class="m-text m-primary">Atha kho tassa hatthināgassa etadahosi—</span><br />
<span class="m-text">He thought,</span><br />
</p>
<p id="pli-tv-kd10c4p7p3">
<span class="m-text m-primary">“ahaṁ kho pubbe ākiṇṇo na phāsu vihāsiṁ hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādiṁ, obhaggobhaggañca me sākhābhaṅgaṁ khādiṁsu, āvilāni ca pānīyāni apāyiṁ ogāhā ca me otiṇṇassa hatthiniyo kāyaṁ upanighaṁsantiyo agamaṁsu.</span><br />
<span class="m-text">“When I was previously surrounded by elephants, I was not at ease because of the other elephants.</span><br />
</p>
<p id="pli-tv-kd10c4p7p4">
<span class="m-text m-primary">Somhi etarahi eko adutiyo sukhaṁ phāsu viharāmi aññatreva hatthīhi hatthinīhi hatthikaḷabhehi hatthicchāpehī”ti.</span><br />
<span class="m-text">But now that I’m alone, without a companion, I’m happy and at ease because I’m apart from those elephants.”</span><br />
</p>
<p id="pli-tv-kd10c4p7p5">
<span class="m-text m-primary">Atha kho bhagavā attano ca pavivekaṁ viditvā tassa ca hatthināgassa cetasā cetoparivitakkamaññāya tāyaṁ velāyaṁ imaṁ udānaṁ udānesi—</span><br />
<span class="m-text">After considering his own seclusion and reading the mind of the elephant, the Buddha uttered a heartfelt exclamation:</span><br />
</p>
<p id="pli-tv-kd10c4p7p6">
<span class="m-text m-primary">“Etaṁ nāgassa nāgena,</span><br />
<span class="m-text">“The mind of this large elephant,</span><br />
</p>
<p id="pli-tv-kd10c4p7p7">
<span class="m-text m-primary">īsādantassa hatthino;</span><br />
<span class="m-text">With tusks like chariot poles,</span><br />
</p>
<p id="pli-tv-kd10c4p7p8">
<span class="m-text m-primary">Sameti cittaṁ cittena,</span><br />
<span class="m-text">Agrees with the mind of the sage,</span><br />
</p>
<p id="pli-tv-kd10c4p7p9">
<span class="m-text m-primary">yadeko ramatī vane”ti.</span><br />
<span class="m-text">Since they each delight in the forest solitude.”</span><br />
</p>
<p id="pli-tv-kd10c5p1p1">
<span class="m-text m-primary">Atha kho bhagavā pālileyyake yathābhirantaṁ viharitvā yena sāvatthi tena cārikaṁ pakkāmi.</span><br />
<span class="m-text">When the Buddha had stayed at Pālileyyaka for as long as he liked, he set out wandering toward Sāvatthī.</span><br />
</p>
<p id="pli-tv-kd10c5p1p2">
<span class="m-text m-primary">Anupubbena cārikaṁ caramāno yena sāvatthi tadavasari.</span><br />
<span class="m-text">When he eventually arrived,</span><br />
</p>
<p id="pli-tv-kd10c5p1p3">
<span class="m-text m-primary">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">he stayed in the Jeta Grove, Anāthapiṇḍika’s Monastery.</span><br />
</p>
<p id="pli-tv-kd10c5p1p4">
<span class="m-text m-primary">Atha kho kosambakā upāsakā—</span><br />
<span class="m-text">Soon the lay followers in Kosambī considered,</span><br />
</p>
<p id="pli-tv-kd10c5p1p5">
<span class="m-text m-primary">“ime kho ayyā kosambakā bhikkhū bahuno amhākaṁ anatthassa kārakā.</span><br />
<span class="m-text">“These venerable monks at Kosambī have caused us much misfortune.</span><br />
</p>
<p id="pli-tv-kd10c5p1p6">
<span class="m-text m-primary">Imehi ubbāḷho bhagavā pakkanto.</span><br />
<span class="m-text">The Buddha himself left because he was troubled by them.</span><br />
</p>
<p id="pli-tv-kd10c5p1p7">
<span class="m-text m-primary">Handa mayaṁ ayye kosambake bhikkhū neva abhivādeyyāma, na paccuṭṭheyyāma, na añjalikammaṁ sāmīcikammaṁ kareyyāma, na sakkareyyāma, na garuṁ kareyyāma, na māneyyāma, na bhajeyyāma, na pūjeyyāma, upagatānampi piṇḍakaṁ na dajjeyyāma—</span><br />
<span class="m-text">Well then, let’s not bow down, rise up, raise our joined palms, or do acts of respect for them. And let’s not honor, respect, esteem, or associate with them, nor give them almsfood.</span><br />
</p>
<p id="pli-tv-kd10c5p1p8">
<span class="m-text m-primary">evaṁ ime amhehi asakkariyamānā agarukariyamānā amāniyamānā abhajiyamānā apūjiyamānā asakkārapakatā pakkamissanti vā vibbhamissanti vā bhagavantaṁ vā pasādessantī”ti.</span><br />
<span class="m-text">Because of this, they will either leave, disrobe, or reconcile with the Buddha.”</span><br />
</p>
<p id="pli-tv-kd10c5p2p1">
<span class="m-text m-primary">Atha kho kosambakā upāsakā kosambake bhikkhū neva abhivādesuṁ, na paccuṭṭhesuṁ, na añjalikammaṁ sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na bhajesuṁ, na pūjesuṁ, upagatānampi piṇḍakaṁ na adaṁsu.</span><br />
<span class="m-text">And that is what they did.</span><br />
</p>
<p id="pli-tv-kd10c5p2p2">
<span class="m-text m-primary">Atha kho kosambakā bhikkhū kosambakehi upāsakehi asakkariyamānā agarukariyamānā amāniyamānā abhajiyamānā apūjiyamānā asakkārapakatā evamāhaṁsu—</span><br />
<span class="m-text">Soon the monks at Kosambī said,</span><br />
</p>
<p id="pli-tv-kd10c5p2p3">
<span class="m-text m-primary">“handa mayaṁ, āvuso, sāvatthiṁ gantvā bhagavato santike imaṁ adhikaraṇaṁ vūpasameyyāmā”ti.</span><br />
<span class="m-text">“Well then, let’s go to Sāvatthī and resolve this legal issue in the presence of the Buddha.”</span><br />
</p>
<p id="pli-tv-kd10c5p2p4p0">
<span class="m-text m-primary">6. Aṭṭhārasavatthukathā</span><br />
<span class="m-text">6. The account of the eighteen bases</span><br />
</p>
<p id="pli-tv-kd10c5p2p4p1">
<span class="m-text m-primary">Atha kho kosambakā bhikkhū senāsanaṁ saṁsāmetvā pattacīvaramādāya yena sāvatthi tenupasaṅkamiṁsu.</span><br />
<span class="m-text">The monks at Kosambī put their dwellings in order, took their bowls and robes, and went to Sāvatthī.</span><br />
</p>
<p id="pli-tv-kd10c5p3p1">
<span class="m-text m-primary">Assosi kho āyasmā sāriputto—</span><br />
<span class="m-text">When Venerable Sāriputta heard</span><br />
</p>
<p id="pli-tv-kd10c5p3p2">
<span class="m-text m-primary">“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchantī”ti.</span><br />
<span class="m-text">that they were coming,</span><br />
</p>
<p id="pli-tv-kd10c5p3p3">
<span class="m-text m-primary">Atha kho āyasmā sāriputto yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">he went to the Buddha, bowed, sat down,</span><br />
</p>
<p id="pli-tv-kd10c5p3p4">
<span class="m-text m-primary">Ekamantaṁ nisinno kho āyasmā sāriputto bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p3p5">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchanti.</span><br />
</p>
<p id="pli-tv-kd10c5p3p6">
<span class="m-text m-primary">Kathāhaṁ, bhante, tesu bhikkhūsu paṭipajjāmī”ti?</span><br />
<span class="m-text">adding, “Venerable Sir, how should I act toward these monks?”</span><br />
</p>
<p id="pli-tv-kd10c5p3p7">
<span class="m-text m-primary">“Tena hi tvaṁ, sāriputta, yathā dhammo tathā tiṭṭhāhī”ti.</span><br />
<span class="m-text">“Take your stand in accordance with the Teaching.”</span><br />
</p>
<p id="pli-tv-kd10c5p3p8">
<span class="m-text m-primary">“Kathāhaṁ, bhante, jāneyyaṁ dhammaṁ vā adhammaṁ vā”ti?</span><br />
<span class="m-text">“And how do I know what accords with and what is contrary to the Teaching?”</span><br />
</p>
<p id="pli-tv-kd10c5p4p1">
<span class="m-text m-primary">“Aṭṭhārasahi kho, sāriputta, vatthūhi adhammavādī jānitabbo.</span><br />
<span class="m-text">“There are eighteen bases for knowing that someone is speaking contrary to the Teaching:</span><br />
</p>
<p id="pli-tv-kd10c5p4p2">
<span class="m-text m-primary">Idha, sāriputta, bhikkhu adhammaṁ dhammoti dīpeti,</span><br />
<span class="m-text">A monk proclaims what is contrary to the Teaching as the Teaching,</span><br />
</p>
<p id="pli-tv-kd10c5p4p3">
<span class="m-text m-primary">dhammaṁ adhammoti dīpeti;</span><br />
<span class="m-text">and what is the Teaching as contrary to the Teaching.</span><br />
</p>
<p id="pli-tv-kd10c5p4p4">
<span class="m-text m-primary">avinayaṁ vinayoti dīpeti,</span><br />
<span class="m-text">He proclaims what is contrary to the Monastic Law as the Monastic Law,</span><br />
</p>
<p id="pli-tv-kd10c5p4p5">
<span class="m-text m-primary">vinayaṁ avinayoti dīpeti;</span><br />
<span class="m-text">and what is the Monastic Law as contrary to the Monastic Law.</span><br />
</p>
<p id="pli-tv-kd10c5p4p6">
<span class="m-text m-primary">abhāsitaṁ alapitaṁ tathāgatena bhāsitaṁ lapitaṁ tathāgatenāti dīpeti,</span><br />
<span class="m-text">He proclaims what hasn’t been spoken by the Buddha as spoken by the Buddha,</span><br />
</p>
<p id="pli-tv-kd10c5p4p7">
<span class="m-text m-primary">bhāsitaṁ lapitaṁ tathāgatena abhāsitaṁ alapitaṁ tathāgatenāti dīpeti;</span><br />
<span class="m-text">and what has been spoken by the Buddha as not spoken by the Buddha.</span><br />
</p>
<p id="pli-tv-kd10c5p4p8">
<span class="m-text m-primary">anāciṇṇaṁ tathāgatena āciṇṇaṁ tathāgatenāti dīpeti,</span><br />
<span class="m-text">He proclaims what was not practiced by the Buddha as practiced by the Buddha,</span><br />
</p>
<p id="pli-tv-kd10c5p4p9">
<span class="m-text m-primary">āciṇṇaṁ tathāgatena anāciṇṇaṁ tathāgatenāti dīpeti;</span><br />
<span class="m-text">and what was practiced by the Buddha as not practiced by the Buddha.</span><br />
</p>
<p id="pli-tv-kd10c5p4p10">
<span class="m-text m-primary">apaññattaṁ tathāgatena paññattaṁ tathāgatenāti dīpeti,</span><br />
<span class="m-text">He proclaims what was not laid down by the Buddha as laid down by the Buddha,</span><br />
</p>
<p id="pli-tv-kd10c5p4p11">
<span class="m-text m-primary">paññattaṁ tathāgatena apaññattaṁ tathāgatenāti dīpeti;</span><br />
<span class="m-text">and what was laid down by the Buddha as not laid down by the Buddha.</span><br />
</p>
<p id="pli-tv-kd10c5p4p12">
<span class="m-text m-primary">anāpattiṁ āpattīti dīpeti,</span><br />
<span class="m-text">He proclaims a non-offense as an offense,</span><br />
</p>
<p id="pli-tv-kd10c5p4p13">
<span class="m-text m-primary">āpattiṁ anāpattīti dīpeti;</span><br />
<span class="m-text">and an offense as a non-offense.</span><br />
</p>
<p id="pli-tv-kd10c5p4p14">
<span class="m-text m-primary">lahukaṁ āpattiṁ garukā āpattīti dīpeti,</span><br />
<span class="m-text">He proclaims a light offense as heavy,</span><br />
</p>
<p id="pli-tv-kd10c5p4p15">
<span class="m-text m-primary">garukaṁ āpattiṁ lahukā āpattīti dīpeti;</span><br />
<span class="m-text">and a heavy offense as light.</span><br />
</p>
<p id="pli-tv-kd10c5p4p16">
<span class="m-text m-primary">sāvasesaṁ āpattiṁ anavasesā āpattīti dīpeti,</span><br />
<span class="m-text">He proclaims a curable offense as incurable,</span><br />
</p>
<p id="pli-tv-kd10c5p4p17">
<span class="m-text m-primary">anavasesaṁ āpattiṁ sāvasesā āpattīti dīpeti;</span><br />
<span class="m-text">and an incurable offense as curable.</span><br />
</p>
<p id="pli-tv-kd10c5p4p18">
<span class="m-text m-primary">duṭṭhullaṁ āpattiṁ aduṭṭhullā āpattīti dīpeti,</span><br />
<span class="m-text">He proclaims a grave offense as minor,</span><br />
</p>
<p id="pli-tv-kd10c5p4p19">
<span class="m-text m-primary">aduṭṭhullaṁ āpattiṁ duṭṭhullā āpattīti dīpeti—</span><br />
<span class="m-text">and a minor offense as grave.</span><br />
</p>
<p id="pli-tv-kd10c5p4p20">
<span class="m-text m-primary">imehi kho, sāriputta, aṭṭhārasahi vatthūhi adhammavādī jānitabbo.</span><br />
</p>
<p id="pli-tv-kd10c5p5p1">
<span class="m-text m-primary">Aṭṭhārasahi ca kho, sāriputta, vatthūhi dhammavādī jānitabbo.</span><br />
<span class="m-text">And there are eighteen bases for knowing that someone is speaking in accordance with the Teaching:</span><br />
</p>
<p id="pli-tv-kd10c5p5p2">
<span class="m-text m-primary">Idha, sāriputta, bhikkhu adhammaṁ adhammoti dīpeti,</span><br />
<span class="m-text">A monk proclaims what is contrary to the Teaching as contrary to the Teaching,</span><br />
</p>
<p id="pli-tv-kd10c5p5p3">
<span class="m-text m-primary">dhammaṁ dhammoti dīpeti;</span><br />
<span class="m-text">and what is the Teaching as the Teaching.</span><br />
</p>
<p id="pli-tv-kd10c5p5p4">
<span class="m-text m-primary">avinayaṁ avinayoti dīpeti,</span><br />
<span class="m-text">He proclaims what is contrary to the Monastic Law as contrary to the Monastic Law,</span><br />
</p>
<p id="pli-tv-kd10c5p5p5">
<span class="m-text m-primary">vinayaṁ vinayoti dīpeti;</span><br />
<span class="m-text">and what is the Monastic Law as the Monastic Law.</span><br />
</p>
<p id="pli-tv-kd10c5p5p6">
<span class="m-text m-primary">abhāsitaṁ alapitaṁ tathāgatena abhāsitaṁ alapitaṁ tathāgatenāti dīpeti,</span><br />
<span class="m-text">He proclaims what hasn’t been spoken by the Buddha as not spoken by the Buddha,</span><br />
</p>
<p id="pli-tv-kd10c5p5p7">
<span class="m-text m-primary">bhāsitaṁ lapitaṁ tathāgatena bhāsitaṁ lapitaṁ tathāgatenāti dīpeti;</span><br />
<span class="m-text">and what has been spoken by the Buddha as spoken by the Buddha.</span><br />
</p>
<p id="pli-tv-kd10c5p5p8">
<span class="m-text m-primary">anāciṇṇaṁ tathāgatena anāciṇṇaṁ tathāgatenāti dīpeti,</span><br />
<span class="m-text">He proclaims what was not practiced by the Buddha as not practiced by the Buddha,</span><br />
</p>
<p id="pli-tv-kd10c5p5p9">
<span class="m-text m-primary">āciṇṇaṁ tathāgatena āciṇṇaṁ tathāgatenāti dīpeti;</span><br />
<span class="m-text">and what was practiced by the Buddha as practiced by the Buddha.</span><br />
</p>
<p id="pli-tv-kd10c5p5p10">
<span class="m-text m-primary">apaññattaṁ tathāgatena apaññattaṁ tathāgatenāti dīpeti,</span><br />
<span class="m-text">He proclaims what was not laid down by the Buddha as not laid down by the Buddha,</span><br />
</p>
<p id="pli-tv-kd10c5p5p11">
<span class="m-text m-primary">paññattaṁ tathāgatena paññattaṁ tathāgatenāti dīpeti;</span><br />
<span class="m-text">and what was laid down by the Buddha as laid down by the Buddha.</span><br />
</p>
<p id="pli-tv-kd10c5p5p12">
<span class="m-text m-primary">anāpattiṁ anāpattīti dīpeti,</span><br />
<span class="m-text">He proclaims a non-offense as a non-offense,</span><br />
</p>
<p id="pli-tv-kd10c5p5p13">
<span class="m-text m-primary">āpattiṁ āpattīti dīpeti;</span><br />
<span class="m-text">and an offense as an offense.</span><br />
</p>
<p id="pli-tv-kd10c5p5p14">
<span class="m-text m-primary">lahukaṁ āpattiṁ lahukā āpattīti dīpeti,</span><br />
<span class="m-text">He proclaims a light offense as light,</span><br />
</p>
<p id="pli-tv-kd10c5p5p15">
<span class="m-text m-primary">garukaṁ āpattiṁ garukā āpattīti dīpeti;</span><br />
<span class="m-text">and a heavy offense as heavy.</span><br />
</p>
<p id="pli-tv-kd10c5p5p16">
<span class="m-text m-primary">sāvasesaṁ āpattiṁ sāvasesā āpattīti dīpeti,</span><br />
<span class="m-text">He proclaims a curable offense as curable,</span><br />
</p>
<p id="pli-tv-kd10c5p5p17">
<span class="m-text m-primary">anavasesaṁ āpattiṁ anavasesā āpattīti dīpeti;</span><br />
<span class="m-text">and an incurable offense as incurable.</span><br />
</p>
<p id="pli-tv-kd10c5p5p18">
<span class="m-text m-primary">duṭṭhullaṁ āpattiṁ duṭṭhullā āpattīti dīpeti,</span><br />
<span class="m-text">He proclaims a grave offense as grave,</span><br />
</p>
<p id="pli-tv-kd10c5p5p19">
<span class="m-text m-primary">aduṭṭhullaṁ āpattiṁ aduṭṭhullā āpattīti dīpeti—</span><br />
<span class="m-text">and a minor offense as minor.”</span><br />
</p>
<p id="pli-tv-kd10c5p5p20">
<span class="m-text m-primary">imehi kho, sāriputta, aṭṭhārasahi vatthūhi dhammavādī jānitabbo”ti.</span><br />
</p>
<p id="pli-tv-kd10c5p6p1">
<span class="m-text m-primary">Assosi kho āyasmā mahāmoggallāno …pe…</span><br />
<span class="m-text">When Venerable Mahāmoggallāna heard …</span><br />
</p>
<p id="pli-tv-kd10c5p6p2">
<span class="m-text m-primary">assosi kho āyasmā mahākassapo …</span><br />
<span class="m-text">When Venerable Mahākassapa heard …</span><br />
</p>
<p id="pli-tv-kd10c5p6p3">
<span class="m-text m-primary">assosi kho āyasmā mahākaccāno …</span><br />
<span class="m-text">When Venerable Mahākaccāna heard …</span><br />
</p>
<p id="pli-tv-kd10c5p6p4">
<span class="m-text m-primary">assosi kho āyasmā mahākoṭṭhiko …</span><br />
<span class="m-text">When Venerable Mahākoṭṭhika heard …</span><br />
</p>
<p id="pli-tv-kd10c5p6p5">
<span class="m-text m-primary">assosi kho āyasmā mahākappino …</span><br />
<span class="m-text">When Venerable Mahākappina heard …</span><br />
</p>
<p id="pli-tv-kd10c5p6p6">
<span class="m-text m-primary">assosi kho āyasmā mahācundo …</span><br />
<span class="m-text">When Venerable Mahācunda heard …</span><br />
</p>
<p id="pli-tv-kd10c5p6p7">
<span class="m-text m-primary">assosi kho āyasmā anuruddho …</span><br />
<span class="m-text">When Venerable Anuruddha heard …</span><br />
</p>
<p id="pli-tv-kd10c5p6p8">
<span class="m-text m-primary">assosi kho āyasmā revato …</span><br />
<span class="m-text">When Venerable Revata heard …</span><br />
</p>
<p id="pli-tv-kd10c5p6p9">
<span class="m-text m-primary">assosi kho āyasmā upāli …</span><br />
<span class="m-text">When Venerable Upāli heard …</span><br />
</p>
<p id="pli-tv-kd10c5p6p10">
<span class="m-text m-primary">assosi kho āyasmā ānando …</span><br />
<span class="m-text">When Venerable Ānanda heard …</span><br />
</p>
<p id="pli-tv-kd10c5p6p11">
<span class="m-text m-primary">assosi kho āyasmā rāhulo—</span><br />
<span class="m-text">When Venerable Rāhula heard</span><br />
</p>
<p id="pli-tv-kd10c5p6p12">
<span class="m-text m-primary">“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchantī”ti.</span><br />
<span class="m-text">that they were coming,</span><br />
</p>
<p id="pli-tv-kd10c5p6p13">
<span class="m-text m-primary">Atha kho āyasmā rāhulo yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">he too went to the Buddha, bowed, sat down,</span><br />
</p>
<p id="pli-tv-kd10c5p6p14">
<span class="m-text m-primary">Ekamantaṁ nisinno kho āyasmā rāhulo bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p6p15">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchanti.</span><br />
</p>
<p id="pli-tv-kd10c5p6p16">
<span class="m-text m-primary">Kathāhaṁ, bhante, tesu bhikkhūsu paṭipajjāmī”ti?</span><br />
<span class="m-text">adding, “Venerable Sir, how should I act toward these monks?”</span><br />
</p>
<p id="pli-tv-kd10c5p6p17">
<span class="m-text m-primary">“Tena hi tvaṁ, rāhula, yathā dhammo tathā tiṭṭhāhī”ti.</span><br />
<span class="m-text">“Take your stand in accordance with the Teaching.”</span><br />
</p>
<p id="pli-tv-kd10c5p6p18">
<span class="m-text m-primary">“Kathāhaṁ, bhante, jāneyyaṁ dhammaṁ vā adhammaṁ vā”ti?</span><br />
<span class="m-text">“And how do I know what accords with and what is contrary to the Teaching?”</span><br />
</p>
<p id="pli-tv-kd10c5p6p19">
<span class="m-text m-primary">“Aṭṭhārasahi kho, rāhula, vatthūhi adhammavādī jānitabbo.</span><br />
<span class="m-text">The Buddha told him, too, about the eighteen bases for knowing that someone is speaking contrary to the Teaching</span><br />
</p>
<p id="pli-tv-kd10c5p6p20">
<span class="m-text m-primary">Idha, rāhula, bhikkhu adhammaṁ dhammoti dīpeti, dhammaṁ adhammoti dīpeti;</span><br />
</p>
<p id="pli-tv-kd10c5p6p21">
<span class="m-text m-primary">avinayaṁ vinayoti dīpeti, vinayaṁ avinayoti dīpeti;</span><br />
</p>
<p id="pli-tv-kd10c5p6p22">
<span class="m-text m-primary">abhāsitaṁ alapitaṁ tathāgatena bhāsitaṁ lapitaṁ tathāgatenāti dīpeti, bhāsitaṁ lapitaṁ tathāgatena abhāsitaṁ alapitaṁ tathāgatenāti dīpeti;</span><br />
</p>
<p id="pli-tv-kd10c5p6p23">
<span class="m-text m-primary">anāciṇṇaṁ tathāgatena āciṇṇaṁ tathāgatenāti dīpeti, āciṇṇaṁ tathāgatena anāciṇṇaṁ tathāgatenāti dīpeti;</span><br />
</p>
<p id="pli-tv-kd10c5p6p24">
<span class="m-text m-primary">apaññattaṁ tathāgatena paññattaṁ tathāgatenāti dīpeti, paññattaṁ tathāgatena apaññattaṁ tathāgatenāti dīpeti;</span><br />
</p>
<p id="pli-tv-kd10c5p6p25">
<span class="m-text m-primary">anāpattiṁ āpattīti dīpeti, āpattiṁ anāpattīti dīpeti;</span><br />
</p>
<p id="pli-tv-kd10c5p6p26">
<span class="m-text m-primary">lahukaṁ āpattiṁ garukā āpattīti dīpeti, garukaṁ āpattiṁ lahukā āpattīti dīpeti;</span><br />
</p>
<p id="pli-tv-kd10c5p6p27">
<span class="m-text m-primary">sāvasesaṁ āpattiṁ anavasesā āpattīti dīpeti, anavasesaṁ āpattiṁ sāvasesā āpattīti dīpeti;</span><br />
</p>
<p id="pli-tv-kd10c5p6p28">
<span class="m-text m-primary">duṭṭhullaṁ āpattiṁ aduṭṭhullā āpattīti dīpeti, aduṭṭhullaṁ āpattiṁ duṭṭhullā āpattīti dīpeti—</span><br />
</p>
<p id="pli-tv-kd10c5p6p29">
<span class="m-text m-primary">imehi kho, rāhula, aṭṭhārasahi vatthūhi adhammavādī jānitabbo.</span><br />
</p>
<p id="pli-tv-kd10c5p6p30">
<span class="m-text m-primary">Aṭṭhārasahi ca kho, rāhula, vatthūhi dhammavādī jānitabbo.</span><br />
<span class="m-text">and the eighteen bases for knowing that someone is speaking in accordance with the Teaching.</span><br />
</p>
<p id="pli-tv-kd10c5p6p31">
<span class="m-text m-primary">Idha, rāhula, bhikkhu adhammaṁ adhammoti dīpeti, dhammaṁ dhammoti dīpeti;</span><br />
</p>
<p id="pli-tv-kd10c5p6p32">
<span class="m-text m-primary">avinayaṁ avinayoti dīpeti, vinayaṁ vinayoti dīpeti;</span><br />
</p>
<p id="pli-tv-kd10c5p6p33">
<span class="m-text m-primary">abhāsitaṁ alapitaṁ tathāgatena abhāsitaṁ alapitaṁ tathāgatenāti dīpeti, bhāsitaṁ lapitaṁ tathāgatena bhāsitaṁ lapitaṁ tathāgatenāti dīpeti;</span><br />
</p>
<p id="pli-tv-kd10c5p6p34">
<span class="m-text m-primary">anāciṇṇaṁ tathāgatena anāciṇṇaṁ tathāgatenāti dīpeti, āciṇṇaṁ tathāgatena āciṇṇaṁ tathāgatenāti dīpeti;</span><br />
</p>
<p id="pli-tv-kd10c5p6p35">
<span class="m-text m-primary">apaññattaṁ tathāgatena apaññattaṁ tathāgatenāti dīpeti, paññattaṁ tathāgatena paññattaṁ tathāgatenāti dīpeti;</span><br />
</p>
<p id="pli-tv-kd10c5p6p36">
<span class="m-text m-primary">anāpattiṁ anāpattīti dīpeti, āpattiṁ āpattīti dīpeti;</span><br />
</p>
<p id="pli-tv-kd10c5p6p37">
<span class="m-text m-primary">lahukaṁ āpattiṁ lahukā āpattīti dīpeti, garukaṁ āpattiṁ garukā āpattīti dīpeti;</span><br />
</p>
<p id="pli-tv-kd10c5p6p38">
<span class="m-text m-primary">sāvasesaṁ āpattiṁ sāvasesā āpattīti dīpeti, anavasesaṁ āpattiṁ anavasesā āpattīti dīpeti;</span><br />
</p>
<p id="pli-tv-kd10c5p6p39">
<span class="m-text m-primary">duṭṭhullaṁ āpattiṁ duṭṭhullā āpattīti dīpeti, aduṭṭhullaṁ āpattiṁ aduṭṭhullā āpattīti dīpeti—</span><br />
</p>
<p id="pli-tv-kd10c5p6p40">
<span class="m-text m-primary">imehi kho, rāhula, aṭṭhārasahi vatthūhi dhammavādī jānitabbo”ti.</span><br />
</p>
<p id="pli-tv-kd10c5p7p1">
<span class="m-text m-primary">Assosi kho mahāpajāpati gotamī—</span><br />
<span class="m-text">When Mahāpajāpati Gotamī heard</span><br />
</p>
<p id="pli-tv-kd10c5p7p2">
<span class="m-text m-primary">“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchantī”ti.</span><br />
<span class="m-text">that they were coming,</span><br />
</p>
<p id="pli-tv-kd10c5p7p3">
<span class="m-text m-primary">Atha kho mahāpajāpati gotamī yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ aṭṭhāsi.</span><br />
<span class="m-text">she too went to the Buddha, bowed,</span><br />
</p>
<p id="pli-tv-kd10c5p7p4">
<span class="m-text m-primary">Ekamantaṁ ṭhitā kho mahāpajāpati gotamī bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p7p5">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchanti.</span><br />
</p>
<p id="pli-tv-kd10c5p7p6">
<span class="m-text m-primary">Kathāhaṁ, bhante, tesu bhikkhūsu paṭipajjāmī”ti?</span><br />
<span class="m-text">adding, “Venerable Sir, how should I act toward these monks?”</span><br />
</p>
<p id="pli-tv-kd10c5p7p7">
<span class="m-text m-primary">“Tena hi tvaṁ, gotami, ubhayattha dhammaṁ suṇa.</span><br />
<span class="m-text">“Well, Gotamī, listen to the teaching from both sides,</span><br />
</p>
<p id="pli-tv-kd10c5p7p8">
<span class="m-text m-primary">Ubhayattha dhammaṁ sutvā ye tattha bhikkhū dhammavādino tesaṁ diṭṭhiñca khantiñca ruciñca ādāyañca rocehi.</span><br />
<span class="m-text">and then approve of the views, beliefs, and persuasion of those who speak in accordance with the Teaching.</span><br />
</p>
<p id="pli-tv-kd10c5p7p9">
<span class="m-text m-primary">Yañca kiñci bhikkhunisaṅghena bhikkhusaṅghato paccāsīsitabbaṁ sabbaṁ taṁ dhammavāditova paccāsīsitabban”ti.</span><br />
<span class="m-text">And whatever support the Sangha of nuns expects from the Sangha of monks, they should get all of it from those who speak in accordance with the Teaching.”</span><br />
</p>
<p id="pli-tv-kd10c5p8p1">
<span class="m-text m-primary">Assosi kho anāthapiṇḍiko gahapati—</span><br />
<span class="m-text">When Anāthapiṇḍiko heard</span><br />
</p>
<p id="pli-tv-kd10c5p8p2">
<span class="m-text m-primary">“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchantī”ti.</span><br />
<span class="m-text">that they were coming,</span><br />
</p>
<p id="pli-tv-kd10c5p8p3">
<span class="m-text m-primary">Atha kho anāthapiṇḍiko gahapati yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">he too went to the Buddha, bowed, sat down,</span><br />
</p>
<p id="pli-tv-kd10c5p8p4">
<span class="m-text m-primary">Ekamantaṁ nisinno kho anāthapiṇḍiko gahapati bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p8p5">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchanti.</span><br />
</p>
<p id="pli-tv-kd10c5p8p6">
<span class="m-text m-primary">Kathāhaṁ, bhante, tesu bhikkhūsu paṭipajjāmī”ti?</span><br />
<span class="m-text">adding, “Venerable Sir, how should I act toward these monks?”</span><br />
</p>
<p id="pli-tv-kd10c5p8p7">
<span class="m-text m-primary">“Tena hi tvaṁ, gahapati, ubhayattha dānaṁ dehi.</span><br />
<span class="m-text">“Well, householder, make offerings to both sides</span><br />
</p>
<p id="pli-tv-kd10c5p8p8">
<span class="m-text m-primary">Ubhayattha dānaṁ datvā ubhayattha dhammaṁ suṇa.</span><br />
<span class="m-text">and listen to their teachings.</span><br />
</p>
<p id="pli-tv-kd10c5p8p9">
<span class="m-text m-primary">Ubhayattha dhammaṁ sutvā ye tattha bhikkhū dhammavādino tesaṁ diṭṭhiñca khantiñca ruciñca ādāyañca rocehī”ti.</span><br />
<span class="m-text">Then approve of the views, beliefs, and persuasion of those who speak in accordance with the Teaching.”</span><br />
</p>
<p id="pli-tv-kd10c5p9p1">
<span class="m-text m-primary">Assosi kho visākhā migāramātā—</span><br />
<span class="m-text">When Visākhā Migāramātā heard</span><br />
</p>
<p id="pli-tv-kd10c5p9p2">
<span class="m-text m-primary">“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchantī”ti.</span><br />
<span class="m-text">that they were coming,</span><br />
</p>
<p id="pli-tv-kd10c5p9p3">
<span class="m-text m-primary">Atha kho visākhā migāramātā yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">she too went to the Buddha, bowed, sat down,</span><br />
</p>
<p id="pli-tv-kd10c5p9p4">
<span class="m-text m-primary">Ekamantaṁ nisinnā kho visākhā migāramātā bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p9p5">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ āgacchanti.</span><br />
</p>
<p id="pli-tv-kd10c5p9p6">
<span class="m-text m-primary">Kathāhaṁ, bhante, tesu bhikkhūsu paṭipajjāmī”ti?</span><br />
<span class="m-text">adding, “Venerable Sir, how should I act toward these monks?”</span><br />
</p>
<p id="pli-tv-kd10c5p9p7">
<span class="m-text m-primary">“Tena hi tvaṁ, visākhe, ubhayattha dānaṁ dehi.</span><br />
<span class="m-text">“Well, Visākhā, make offerings to both sides</span><br />
</p>
<p id="pli-tv-kd10c5p9p8">
<span class="m-text m-primary">Ubhayattha dānaṁ datvā ubhayattha dhammaṁ suṇa.</span><br />
<span class="m-text">and listen to their teachings.</span><br />
</p>
<p id="pli-tv-kd10c5p9p9">
<span class="m-text m-primary">Ubhayattha dhammaṁ sutvā ye tattha bhikkhū dhammavādino tesaṁ diṭṭhiñca khantiñca ruciñca ādāyañca rocehī”ti.</span><br />
<span class="m-text">Then approve of the views, beliefs, and persuasion of those who speak in accordance with the Teaching.”</span><br />
</p>
<p id="pli-tv-kd10c5p10p1">
<span class="m-text m-primary">Atha kho kosambakā bhikkhū anupubbena yena sāvatthi tadavasaruṁ.</span><br />
<span class="m-text">Eventually those monks from Kosambī arrived at Sāvatthī.</span><br />
</p>
<p id="pli-tv-kd10c5p10p2">
<span class="m-text m-primary">Atha kho āyasmā sāriputto yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">Venerable Sāriputta went to the Buddha, bowed, sat down,</span><br />
</p>
<p id="pli-tv-kd10c5p10p3">
<span class="m-text m-primary">Ekamantaṁ nisinno kho āyasmā sāriputto bhagavantaṁ etadavoca—</span><br />
<span class="m-text">and told him,</span><br />
</p>
<p id="pli-tv-kd10c5p10p4">
<span class="m-text m-primary">“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā sāvatthiṁ anuppattā.</span><br />
</p>
<p id="pli-tv-kd10c5p10p5">
<span class="m-text m-primary">Kathaṁ nu kho, bhante, tesu bhikkhūsu senāsane paṭipajjitabban”ti?</span><br />
<span class="m-text">adding, “How should we prepare dwellings for these monks?”</span><br />
</p>
<p id="pli-tv-kd10c5p10p6">
<span class="m-text m-primary">“Tena hi, sāriputta, vivittaṁ senāsanaṁ dātabban”ti.</span><br />
<span class="m-text">“Give them dwellings in a separate place.”</span><br />
</p>
<p id="pli-tv-kd10c5p10p7">
<span class="m-text m-primary">“Sace pana, bhante, vivittaṁ na hoti, kathaṁ paṭipajjitabban”ti?</span><br />
<span class="m-text">“But what should we do if there are no dwellings in a separate place?”</span><br />
</p>
<p id="pli-tv-kd10c5p10p8">
<span class="m-text m-primary">“Tena hi, sāriputta, vivittaṁ katvāpi dātabbaṁ,</span><br />
<span class="m-text">“Separate the dwellings and then give them out.</span><br />
</p>
<p id="pli-tv-kd10c5p10p9">
<span class="m-text m-primary">na tvevāhaṁ, sāriputta, kenaci pariyāyena vuḍḍhatarassa bhikkhuno senāsanaṁ paṭibāhitabbanti vadāmi.</span><br />
<span class="m-text">Under no circumstances, Sāriputta, should a dwelling be reserved for a more senior monk.</span><br />
</p>
<p id="pli-tv-kd10c5p10p10">
<span class="m-text m-primary">Yo paṭibāheyya, āpatti dukkaṭassā”ti.</span><br />
<span class="m-text">If you do, you commit an offense of wrong conduct.”</span><br />
</p>
<p id="pli-tv-kd10c5p10p11">
<span class="m-text m-primary">“Āmise pana, bhante, kathaṁ paṭipajjitabban”ti?</span><br />
<span class="m-text">“And what should we do regarding food and requisites?”</span><br />
</p>
<p id="pli-tv-kd10c5p10p12">
<span class="m-text m-primary">“Āmisaṁ kho, sāriputta, sabbesaṁ samakaṁ bhājetabban”ti.</span><br />
<span class="m-text">“Food and requisites should be shared out equally to everyone.”</span><br />
</p>
<p id="pli-tv-kd10c5p11p0">
<span class="m-text m-primary">7. Osāraṇānujānana</span><br />
<span class="m-text">7. The instruction to re-admit</span><br />
</p>
<p id="pli-tv-kd10c5p11p1">
<span class="m-text m-primary">Atha kho tassa ukkhittakassa bhikkhuno dhammañca vinayañca paccavekkhantassa etadahosi—</span><br />
<span class="m-text">Then that ejected monk reflected on the Teaching and the Monastic Law, and he concluded,</span><br />
</p>
<p id="pli-tv-kd10c5p11p2">
<span class="m-text m-primary">“āpatti esā, nesā anāpatti.</span><br />
<span class="m-text">“This is an offense</span><br />
</p>
<p id="pli-tv-kd10c5p11p3">
<span class="m-text m-primary">Āpannomhi, namhi anāpanno.</span><br />
<span class="m-text">and I’ve committed it.</span><br />
</p>
<p id="pli-tv-kd10c5p11p4">
<span class="m-text m-primary">Ukkhittomhi, namhi anukkhitto.</span><br />
<span class="m-text">I’ve been ejected,</span><br />
</p>
<p id="pli-tv-kd10c5p11p5">
<span class="m-text m-primary">Dhammikenamhi kammena ukkhitto akuppena ṭhānārahenā”ti.</span><br />
<span class="m-text">since the legal procedure was legitimate, irreversible, and fit to stand.”</span><br />
</p>
<p id="pli-tv-kd10c5p11p6">
<span class="m-text m-primary">Atha kho so ukkhittako bhikkhu yena ukkhittānuvattakā bhikkhū tenupasaṅkami, upasaṅkamitvā ukkhittānuvattake bhikkhū etadavoca—</span><br />
<span class="m-text">He went to those who were siding with him and told them</span><br />
</p>
<p id="pli-tv-kd10c5p11p7">
<span class="m-text m-primary">“āpatti esā, āvuso;</span><br />
<span class="m-text">what he had been thinking,</span><br />
</p>
<p id="pli-tv-kd10c5p11p8">
<span class="m-text m-primary">nesā anāpatti.</span><br />
</p>
<p id="pli-tv-kd10c5p11p9">
<span class="m-text m-primary">Āpannomhi, namhi anāpanno.</span><br />
</p>
<p id="pli-tv-kd10c5p11p10">
<span class="m-text m-primary">Ukkhittomhi, namhi anukkhitto.</span><br />
</p>
<p id="pli-tv-kd10c5p11p11">
<span class="m-text m-primary">Dhammikenamhi kammena ukkhitto akuppena ṭhānārahena.</span><br />
</p>
<p id="pli-tv-kd10c5p11p12">
<span class="m-text m-primary">Etha maṁ āyasmanto osārethā”ti.</span><br />
<span class="m-text">adding, “Venerables, please re-admit me.”</span><br />
</p>
<p id="pli-tv-kd10c5p12p1">
<span class="m-text m-primary">Atha kho te ukkhittānuvattakā bhikkhū taṁ ukkhittakaṁ bhikkhuṁ ādāya yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="m-text">They then took that monk to the Buddha, bowed, sat down,</span><br />
</p>
<p id="pli-tv-kd10c5p12p2">
<span class="m-text m-primary">Ekamantaṁ nisinnā kho te bhikkhū bhagavantaṁ etadavocuṁ—</span><br />
<span class="m-text">and told him</span><br />
</p>
<p id="pli-tv-kd10c5p12p3">
<span class="m-text m-primary">“ayaṁ, bhante, ukkhittako bhikkhu evamāha—</span><br />
<span class="m-text">what had happened,</span><br />
</p>
<p id="pli-tv-kd10c5p12p4">
<span class="m-text m-primary">‘āpatti esā, āvuso;</span><br />
</p>
<p id="pli-tv-kd10c5p12p5">
<span class="m-text m-primary">nesā anāpatti.</span><br />
</p>
<p id="pli-tv-kd10c5p12p6">
<span class="m-text m-primary">Āpannomhi, namhi anāpanno.</span><br />
</p>
<p id="pli-tv-kd10c5p12p7">
<span class="m-text m-primary">Ukkhittomhi, namhi anukkhitto.</span><br />
</p>
<p id="pli-tv-kd10c5p12p8">
<span class="m-text m-primary">Dhammikenamhi kammena ukkhitto akuppena ṭhānārahena.</span><br />
</p>
<p id="pli-tv-kd10c5p12p9">
<span class="m-text m-primary">Etha maṁ āyasmanto osārethā’ti.</span><br />
</p>
<p id="pli-tv-kd10c5p12p10">
<span class="m-text m-primary">Kathaṁ nu kho, bhante, paṭipajjitabban”ti?</span><br />
<span class="m-text">adding, “Sir, what should we do now?”</span><br />
</p>
<p id="pli-tv-kd10c5p12p11">
<span class="m-text m-primary">“Āpatti esā, bhikkhave;</span><br />
<span class="m-text">“This is an offense, monks,</span><br />
</p>
<p id="pli-tv-kd10c5p12p12">
<span class="m-text m-primary">nesā anāpatti.</span><br />
</p>
<p id="pli-tv-kd10c5p12p13">
<span class="m-text m-primary">Āpanno eso bhikkhu, neso bhikkhu anāpanno.</span><br />
<span class="m-text">and this monk has committed it.</span><br />
</p>
<p id="pli-tv-kd10c5p12p14">
<span class="m-text m-primary">Ukkhitto eso bhikkhu, neso bhikkhu anukkhitto.</span><br />
<span class="m-text">He’s been ejected,</span><br />
</p>
<p id="pli-tv-kd10c5p12p15">
<span class="m-text m-primary">Dhammikena kammena ukkhitto akuppena ṭhānārahena.</span><br />
<span class="m-text">since the legal procedure was legitimate, irreversible, and fit to stand.</span><br />
</p>
<p id="pli-tv-kd10c5p12p16">
<span class="m-text m-primary">Yato ca kho so, bhikkhave, bhikkhu āpanno ca ukkhitto ca passati ca, tena hi, bhikkhave, taṁ bhikkhuṁ osārethā”ti.</span><br />
<span class="m-text">But since he recognizes this, he should be re-admitted.”</span><br />
</p>
<p id="pli-tv-kd10c5p13p0">
<span class="m-text m-primary">8. Saṅghasāmaggīkathā</span><br />
<span class="m-text">8. Discussion of unity in the Sangha</span><br />
</p>
<p id="pli-tv-kd10c5p13p1">
<span class="m-text m-primary">Atha kho te ukkhittānuvattakā bhikkhū taṁ ukkhittakaṁ bhikkhuṁ osāretvā yena ukkhepakā bhikkhū tenupasaṅkamiṁsu, upasaṅkamitvā ukkhepake bhikkhū etadavocuṁ—</span><br />
<span class="m-text">Soon afterwards the monks who were siding with the ejected monk re-admitted him. They then went to the monks who had ejected him and said,</span><br />
</p>
<p id="pli-tv-kd10c5p13p2">
<span class="m-text m-primary">“yasmiṁ, āvuso, vatthusmiṁ ahosi saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, so eso bhikkhu āpanno ca ukkhitto ca passi ca osārito ca.</span><br />
<span class="m-text">“Because this monk has recognized that he had committed an offense, and because he’s been ejected and now re-admitted, the basis for the arguments and disputes in the Sangha, for the schism, fracture, and separation in the Sangha, have been removed.</span><br />
</p>
<p id="pli-tv-kd10c5p13p3">
<span class="m-text m-primary">Handa mayaṁ, āvuso, tassa vatthussa vūpasamāya saṅghasāmaggiṁ karomā”ti.</span><br />
<span class="m-text">To resolve this matter, let’s create unity in the Sangha.”</span><br />
</p>
<p id="pli-tv-kd10c5p13p4">
<span class="m-text m-primary">Atha kho te ukkhepakā bhikkhū yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="m-text">The monks who had done the ejecting went to the Buddha, bowed, sat down,</span><br />
</p>
<p id="pli-tv-kd10c5p13p5">
<span class="m-text m-primary">Ekamantaṁ nisinnā kho te bhikkhū bhagavantaṁ etadavocuṁ—</span><br />
<span class="m-text">and told him</span><br />
</p>
<p id="pli-tv-kd10c5p13p6">
<span class="m-text m-primary">“te, bhante, ukkhittānuvattakā bhikkhū evamāhaṁsu—</span><br />
<span class="m-text">what had happened,</span><br />
</p>
<p id="pli-tv-kd10c5p13p7">
<span class="m-text m-primary">‘yasmiṁ, āvuso, vatthusmiṁ ahosi saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, so eso bhikkhu āpanno ca ukkhitto ca passi ca osārito ca.</span><br />
</p>
<p id="pli-tv-kd10c5p13p8">
<span class="m-text m-primary">Handa mayaṁ, āvuso, tassa vatthussa vūpasamāya saṅghasāmaggiṁ karomā’ti.</span><br />
</p>
<p id="pli-tv-kd10c5p13p9">
<span class="m-text m-primary">Kathaṁ nu kho, bhante, paṭipajjitabban”ti?</span><br />
<span class="m-text">adding, “How should we proceed with this?”</span><br />
</p>
<p id="pli-tv-kd10c5p14p1">
<span class="m-text m-primary">“Yato ca kho so, bhikkhave, bhikkhu āpanno ca ukkhitto ca passi ca osārito ca, tena hi, bhikkhave, saṅgho tassa vatthussa vūpasamāya saṅghasāmaggiṁ karotu.</span><br />
<span class="m-text">“Since this is the case, you should create unity in the Sangha so as to resolve this matter.</span><br />
</p>
<p id="pli-tv-kd10c5p14p2">
<span class="m-text m-primary">Evañca pana, bhikkhave, kātabbā.</span><br />
<span class="m-text">And it should be done like this.</span><br />
</p>
<p id="pli-tv-kd10c5p14p3">
<span class="m-text m-primary">Sabbeheva ekajjhaṁ sannipatitabbaṁ gilānehi ca agilānehi ca.</span><br />
<span class="m-text">Everyone should gather in one place, including those who are sick.</span><br />
</p>
<p id="pli-tv-kd10c5p14p4">
<span class="m-text m-primary">Na kehici chando dātabbo.</span><br />
<span class="m-text">No-one should give their consent.</span><br />
</p>
<p id="pli-tv-kd10c5p14p5">
<span class="m-text m-primary">Sannipatitvā byattena bhikkhunā paṭibalena saṅgho ñāpetabbo—</span><br />
<span class="m-text">A competent and capable monk should then inform the Sangha:</span><br />
</p>
<p id="pli-tv-kd10c5p14p6">
<span class="m-text m-primary">‘Suṇātu me, bhante, saṅgho.</span><br />
<span class="m-text">‘Please, Venerables, I ask the Sangha to listen.</span><br />
</p>
<p id="pli-tv-kd10c5p14p7">
<span class="m-text m-primary">Yasmiṁ vatthusmiṁ ahosi saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, so eso bhikkhu āpanno ca ukkhitto ca passi ca osārito ca.</span><br />
<span class="m-text">Because this monk has recognized that he had committed an offense, and because he’s been ejected and now re-admitted, the basis for the arguments and disputes in the Sangha, for the schism, fracture, and separation in the Sangha, have been removed.</span><br />
</p>
<p id="pli-tv-kd10c5p14p8">
<span class="m-text m-primary">Yadi saṅghassa pattakallaṁ, saṅgho tassa vatthussa vūpasamāya saṅghasāmaggiṁ kareyya.</span><br />
<span class="m-text">If it seems appropriate to the Sangha, let us create unity in the Sangha so as to resolve this matter.</span><br />
</p>
<p id="pli-tv-kd10c5p14p9">
<span class="m-text m-primary">Esā ñatti.</span><br />
<span class="m-text">This is the motion.</span><br />
</p>
<p id="pli-tv-kd10c5p14p10">
<span class="m-text m-primary">Suṇātu me, bhante, saṅgho.</span><br />
<span class="m-text">Please, Venerables, I ask the Sangha to listen.</span><br />
</p>
<p id="pli-tv-kd10c5p14p11">
<span class="m-text m-primary">Yasmiṁ vatthusmiṁ ahosi saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, so eso bhikkhu āpanno ca ukkhitto ca passi ca osārito ca.</span><br />
<span class="m-text">Because this monk has recognized that he had committed an offense, and because he’s been ejected and now re-admitted, the basis for the arguments and disputes in the Sangha, for the schism, fracture, and separation in the Sangha, have been removed.</span><br />
</p>
<p id="pli-tv-kd10c5p14p12">
<span class="m-text m-primary">Saṅgho tassa vatthussa vūpasamāya saṅghasāmaggiṁ karoti.</span><br />
<span class="m-text">The Sangha is creating unity in the Sangha so as to resolve this matter.</span><br />
</p>
<p id="pli-tv-kd10c5p14p13">
<span class="m-text m-primary">Yassāyasmato khamati tassa vatthussa vūpasamāya saṅghasāmaggiyā karaṇaṁ, so tuṇhassa, yassa nakkhamati so bhāseyya.</span><br />
<span class="m-text">Any monk who approves of creating unity in the Sangha so as to resolve this matter should remain silent. Any monk who does not approve should speak up.</span><br />
</p>
<p id="pli-tv-kd10c5p14p14">
<span class="m-text m-primary">Katā saṅghena tassa vatthussa vūpasamāya saṅghasāmaggī.</span><br />
<span class="m-text">The Sangha has created unity in the Sangha so as to resolve this matter.</span><br />
</p>
<p id="pli-tv-kd10c5p14p15">
<span class="m-text m-primary">Nihato saṅghabhedo, nihatā saṅgharāji, nihataṁ saṅghavavatthānaṁ, nihataṁ saṅghanānākaraṇaṁ.</span><br />
<span class="m-text">The schism in the Sangha has come to an end. The fracture in the Sangha has come to an end. The separation in the Sangha has come to an end.</span><br />
</p>
<p id="pli-tv-kd10c5p14p16">
<span class="m-text m-primary">Khamati saṅghassa, tasmā tuṇhī, evametaṁ dhārayāmī’ti.</span><br />
<span class="m-text">The Sangha approves and is therefore silent. I will remember it thus.’</span><br />
</p>
<p id="pli-tv-kd10c5p14p17">
<span class="m-text m-primary">Tāvadeva uposatho kātabbo, pātimokkhaṁ uddisitabban”ti.</span><br />
<span class="m-text">The observance-day procedure, the recitation of the Monastic Code, should be done straightaway.”</span><br />
</p>
<p id="pli-tv-kd10c6p1p0">
<span class="m-text m-primary">9. Upālisaṅghasāmaggīpucchā</span><br />
<span class="m-text">9. Upāli’s questions about unity in the Sangha</span><br />
</p>
<p id="pli-tv-kd10c6p1p1">
<span class="m-text m-primary">Atha kho āyasmā upāli yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">Soon afterwards Venerable Upāli went to the Buddha, bowed, sat down,</span><br />
</p>
<p id="pli-tv-kd10c6p1p2">
<span class="m-text m-primary">Ekamantaṁ nisinno kho āyasmā upāli bhagavantaṁ etadavoca—</span><br />
<span class="m-text">and said,</span><br />
</p>
<p id="pli-tv-kd10c6p1p3">
<span class="m-text m-primary">“yasmiṁ, bhante, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ avinicchinitvā amūlā mūlaṁ gantvā saṅghasāmaggiṁ karoti, dhammikā nu kho sā, bhante, saṅghasāmaggī”ti?</span><br />
<span class="m-text">“Venerable Sir, if the basis for the arguments and disputes in the Sangha, for the schism, fracture, and separation in the Sangha, haven’t been investigated by the Sangha, haven’t been resolved by the Sangha, yet the Sangha creates unity in the Sangha—is that unity in the Sangha legitimate?”</span><br />
</p>
<p id="pli-tv-kd10c6p1p4">
<span class="m-text m-primary">“Yasmiṁ, upāli, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ avinicchinitvā amūlā mūlaṁ gantvā saṅghasāmaggiṁ karoti, adhammikā sā, upāli, saṅghasāmaggī”ti.</span><br />
<span class="m-text">“That unity in the Sangha is illegitimate.”</span><br />
</p>
<p id="pli-tv-kd10c6p1p5">
<span class="m-text m-primary">“Yasmiṁ pana, bhante, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ vinicchinitvā mūlā mūlaṁ gantvā saṅghasāmaggiṁ karoti, dhammikā nu kho sā, bhante, saṅghasāmaggī”ti?</span><br />
<span class="m-text">“If the basis for the arguments and disputes in the Sangha, for the schism, fracture, and separation in the Sangha, have been investigated by the Sangha, have been resolved by the Sangha, and the Sangha then creates unity in the Sangha—is that unity in the Sangha legitimate?”</span><br />
</p>
<p id="pli-tv-kd10c6p1p6">
<span class="m-text m-primary">“Yasmiṁ, upāli, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ vinicchinitvā mūlā mūlaṁ gantvā saṅghasāmaggiṁ karoti, dhammikā sā, upāli, saṅghasāmaggī”ti.</span><br />
<span class="m-text">“That unity in the Sangha is legitimate.”</span><br />
</p>
<p id="pli-tv-kd10c6p2p1">
<span class="m-text m-primary">“Kati nu kho, bhante, saṅghasāmaggiyo”ti?</span><br />
<span class="m-text">“Sir, how many kinds of unity in the Sangha are there?”</span><br />
</p>
<p id="pli-tv-kd10c6p2p2">
<span class="m-text m-primary">“Dvemā, upāli, saṅghasāmaggiyo—</span><br />
<span class="m-text">“There are two kinds of unity in the Sangha.</span><br />
</p>
<p id="pli-tv-kd10c6p2p3">
<span class="m-text m-primary">atthupāli, saṅghasāmaggī atthāpetā byañjanupetā;</span><br />
<span class="m-text">There is the unity in the Sangha where the wording is fulfilled, but not the purpose.</span><br />
</p>
<p id="pli-tv-kd10c6p2p4">
<span class="m-text m-primary">atthupāli, saṅghasāmaggī atthupetā ca byañjanupetā ca.</span><br />
<span class="m-text">And there is the unity in the Sangha where both the wording and the purpose are fulfilled.</span><br />
</p>
<p id="pli-tv-kd10c6p2p5">
<span class="m-text m-primary">Katamā ca, upāli, saṅghasāmaggī atthāpetā byañjanupetā?</span><br />
</p>
<p id="pli-tv-kd10c6p2p6">
<span class="m-text m-primary">Yasmiṁ, upāli, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ avinicchinitvā amūlā mūlaṁ gantvā saṅghasāmaggiṁ karoti, ayaṁ vuccati, upāli, saṅghasāmaggī atthāpetā byañjanupetā.</span><br />
<span class="m-text">If the basis for the arguments and disputes in the Sangha, for the schism, fracture, and separation in the Sangha, haven’t been investigated by the Sangha, haven’t been resolved by the Sangha, yet the Sangha creates unity in the Sangha, this is called unity in the Sangha where the wording is fulfilled, but not the purpose.</span><br />
</p>
<p id="pli-tv-kd10c6p2p7">
<span class="m-text m-primary">Katamā ca, upāli, saṅghasāmaggī atthupetā ca byañjanupetā ca?</span><br />
</p>
<p id="pli-tv-kd10c6p2p8">
<span class="m-text m-primary">Yasmiṁ, upāli, vatthusmiṁ hoti saṅghassa bhaṇḍanaṁ kalaho viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ, saṅgho taṁ vatthuṁ vinicchinitvā mūlā mūlaṁ gantvā saṅghasāmaggiṁ karoti, ayaṁ vuccati, upāli, saṅghasāmaggī atthupetā ca byañjanupetā ca.</span><br />
<span class="m-text">If the basis for the arguments and disputes in the Sangha, for the schism, fracture, and separation in the Sangha, have been investigated by the Sangha, have been resolved by the Sangha, and the Sangha then creates unity in the Sangha, this is called unity in the Sangha where both the wording and the purpose are fulfilled.”</span><br />
</p>
<p id="pli-tv-kd10c6p2p9">
<span class="m-text m-primary">Imā kho, upāli, dve saṅghasāmaggiyo”ti.</span><br />
</p>
<p id="pli-tv-kd10c6p3p1">
<span class="m-text m-primary">Atha kho āyasmā upāli uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ gāthāya ajjhabhāsi—</span><br />
<span class="m-text">Upāli then got up from his seat, put his upper robe over one shoulder, raise his joined palms, and spoke in verse to the Buddha:</span><br />
</p>
<p id="pli-tv-kd10c6p3p2">
<span class="m-text m-primary">“Saṅghassa kiccesu ca mantanāsu ca,</span><br />
<span class="m-text">“In regard to the business and discussions of the Sangha,</span><br />
</p>
<p id="pli-tv-kd10c6p3p3">
<span class="m-text m-primary">Atthesu jātesu vinicchayesu ca;</span><br />
<span class="m-text">In regard to the business that arises and the deliberations—</span><br />
</p>
<p id="pli-tv-kd10c6p3p4">
<span class="m-text m-primary">Kathaṁpakārodha naro mahatthiko,</span><br />
<span class="m-text">The person who is very beneficial, how does he handle these?</span><br />
</p>
<p id="pli-tv-kd10c6p3p5">
<span class="m-text m-primary">Bhikkhu kathaṁ hotidha paggahāraho”ti.</span><br />
<span class="m-text">How is a monk fit to deal with these?”</span><br />
</p>
<p id="pli-tv-kd10c6p3p6">
<span class="m-text m-primary">“Anānuvajjo paṭhamena sīlato,</span><br />
<span class="m-text">“Blameless in the basic morality,</span><br />
</p>
<p id="pli-tv-kd10c6p3p7">
<span class="m-text m-primary">Avekkhitācāro susaṁvutindriyo;</span><br />
<span class="m-text">Watching over his own behavior, with senses well-restrained—</span><br />
</p>
<p id="pli-tv-kd10c6p3p8">
<span class="m-text m-primary">Paccatthikā nūpavadanti dhammato,</span><br />
<span class="m-text">His enemies cannot legitimately criticize him;</span><br />
</p>
<p id="pli-tv-kd10c6p3p9">
<span class="m-text m-primary">Na hissa taṁ hoti vadeyyu yena naṁ.</span><br />
<span class="m-text">There is nothing for them to correct in him.</span><br />
</p>
<p id="pli-tv-kd10c6p3p10">
<span class="m-text m-primary">So tādiso sīlavisuddhiyā ṭhito,</span><br />
<span class="m-text">Having such purity of conduct,</span><br />
</p>
<p id="pli-tv-kd10c6p3p11">
<span class="m-text m-primary">Visārado hoti visayha bhāsati;</span><br />
<span class="m-text">Enabled, he speaks confidently;</span><br />
</p>
<p id="pli-tv-kd10c6p3p12">
<span class="m-text m-primary">Nacchambhati parisagato na vedhati,</span><br />
<span class="m-text">Without fear, he trembles not in a gathering;</span><br />
</p>
<p id="pli-tv-kd10c6p3p13">
<span class="m-text m-primary">Atthaṁ na hāpeti anuyyutaṁ bhaṇaṁ.</span><br />
<span class="m-text">He does not mangle the meaning, but speaks to the point.</span><br />
</p>
<p id="pli-tv-kd10c6p3p14">
<span class="m-text m-primary">Tatheva pañhaṁ parisāsu pucchito,</span><br />
<span class="m-text">If asked a question in a gathering,</span><br />
</p>
<p id="pli-tv-kd10c6p3p15">
<span class="m-text m-primary">Na ceva pajjhāyati na maṅku hoti;</span><br />
<span class="m-text">He is neither diffident nor timid.</span><br />
</p>
<p id="pli-tv-kd10c6p3p16">
<span class="m-text m-primary">So kālāgataṁ byākaraṇārahaṁ vaco,</span><br />
<span class="m-text">His words are timely and pertinent;</span><br />
</p>
<p id="pli-tv-kd10c6p3p17">
<span class="m-text m-primary">Rañjeti viññūparisaṁ vicakkhaṇo.</span><br />
<span class="m-text">He skilfully satisfies a discerning gathering.</span><br />
</p>
<p id="pli-tv-kd10c6p3p18">
<span class="m-text m-primary">Sagāravo vuḍḍhataresu bhikkhusu,</span><br />
<span class="m-text">Respectful of more senior monks,</span><br />
</p>
<p id="pli-tv-kd10c6p3p19">
<span class="m-text m-primary">Ācerakamhi ca sake visārado;</span><br />
<span class="m-text">Confident about the Teachings,</span><br />
</p>
<p id="pli-tv-kd10c6p3p20">
<span class="m-text m-primary">Alaṁ pametuṁ paguṇo kathetave,</span><br />
<span class="m-text">Able to investigate, clever in discussion,</span><br />
</p>
<p id="pli-tv-kd10c6p3p21">
<span class="m-text m-primary">Paccatthikānañca viraddhikovido.</span><br />
<span class="m-text">Skilled in defeating his opponents.</span><br />
</p>
<p id="pli-tv-kd10c6p3p22">
<span class="m-text m-primary">Paccatthikā yena vajanti niggahaṁ,</span><br />
<span class="m-text">He refutes his opponents,</span><br />
</p>
<p id="pli-tv-kd10c6p3p23">
<span class="m-text m-primary">Mahājano saññapanañca gacchati;</span><br />
<span class="m-text">And the crowd is convinced.</span><br />
</p>
<p id="pli-tv-kd10c6p3p24">
<span class="m-text m-primary">Sakañca ādāyamayaṁ na riñcati,</span><br />
<span class="m-text">He does not abandon a position,</span><br />
</p>
<p id="pli-tv-kd10c6p3p25">
<span class="m-text m-primary">Viyākaraṁ pañhamanūpaghātikaṁ.</span><br />
<span class="m-text">And answers questions without hurting anyone.</span><br />
</p>
<p id="pli-tv-kd10c6p3p26">
<span class="m-text m-primary">Dūteyyakammesu alaṁ samuggaho,</span><br />
<span class="m-text">He is able to take on the job of messenger,</span><br />
</p>
<p id="pli-tv-kd10c6p3p27">
<span class="m-text m-primary">Saṅghassa kiccesu ca āhu naṁ yathā;</span><br />
<span class="m-text">And about the business of the Sangha, they speak to him.</span><br />
</p>
<p id="pli-tv-kd10c6p3p28">
<span class="m-text m-primary">Karaṁ vaco bhikkhugaṇena pesito,</span><br />
<span class="m-text">When speaking, when sent out by the community,</span><br />
</p>
<p id="pli-tv-kd10c6p3p29">
<span class="m-text m-primary">Ahaṁ karomīti na tena maññati.</span><br />
<span class="m-text">He doesn’t think, ‘I’m doing it.’</span><br />
</p>
<p id="pli-tv-kd10c6p3p30">
<span class="m-text m-primary">Āpajjati yāvatakesu vatthusu,</span><br />
<span class="m-text">As far as the bases for committing offenses,</span><br />
</p>
<p id="pli-tv-kd10c6p3p31">
<span class="m-text m-primary">Āpattiyā hoti yathā ca vuṭṭhiti;</span><br />
<span class="m-text">And how they are cleared,</span><br />
</p>
<p id="pli-tv-kd10c6p3p32">
<span class="m-text m-primary">Ete vibhaṅgā ubhayassa svāgatā,</span><br />
<span class="m-text">Both these analyses he has learnt well.</span><br />
</p>
<p id="pli-tv-kd10c6p3p33">
<span class="m-text m-primary">Āpatti vuṭṭhānapadassa kovido.</span><br />
<span class="m-text">He is skilled in the ways of clearing offenses.</span><br />
</p>
<p id="pli-tv-kd10c6p3p34">
<span class="m-text m-primary">Nissāraṇaṁ gacchati yāni cācaraṁ,</span><br />
<span class="m-text">If one is sent away for one’s conduct,</span><br />
</p>
<p id="pli-tv-kd10c6p3p35">
<span class="m-text m-primary">Nissārito hoti yathā ca vattanā;</span><br />
<span class="m-text">But once sent away one acts rightly,</span><br />
</p>
<p id="pli-tv-kd10c6p3p36">
<span class="m-text m-primary">Osāraṇaṁ taṁvusitassa jantuno,</span><br />
<span class="m-text">There is re-admittance for one who lives thus.</span><br />
</p>
<p id="pli-tv-kd10c6p3p37">
<span class="m-text m-primary">Etampi jānāti vibhaṅgakovido.</span><br />
<span class="m-text">This too he knows, the one skilled in analysis.</span><br />
</p>
<p id="pli-tv-kd10c6p3p38">
<span class="m-text m-primary">Sagāravo vuḍḍhataresu bhikkhusu,</span><br />
<span class="m-text">Respectful of more senior monks,</span><br />
</p>
<p id="pli-tv-kd10c6p3p39">
<span class="m-text m-primary">Navesu theresu ca majjhimesu ca;</span><br />
<span class="m-text">Whether junior, senior, or of middle standing,</span><br />
</p>
<p id="pli-tv-kd10c6p3p40">
<span class="m-text m-primary">Mahājanassatthacarodha paṇḍito,</span><br />
<span class="m-text">The wise practice for the benefit of the many—</span><br />
</p>
<p id="pli-tv-kd10c6p3p41">
<span class="m-text m-primary">So tādiso bhikkhu idha paggahāraho”ti.</span><br />
<span class="m-text">Such a monk is fit to deal with these.”</span><br />
</p>
<p id="pli-tv-kd10c6p3p42">
<span class="m-text m-primary">Kosambakakkhandhako dasamo.</span><br />
<span class="m-text">The tenth chapter on those from Kosambī is finished.</span><br />
</p>
<p id="pli-tv-kd10c6p3p43">
<span class="m-text m-primary">Tassuddānaṁ</span><br />
</p>
<p id="pli-tv-kd10c6p3p44">
<span class="m-text m-primary">Kosambiyaṁ jinavaro,</span><br />
</p>
<p id="pli-tv-kd10c6p3p45">
<span class="m-text m-primary">vivādāpattidassane;</span><br />
</p>
<p id="pli-tv-kd10c6p3p46">
<span class="m-text m-primary">Nukkhipeyya yasmiṁ tasmiṁ,</span><br />
</p>
<p id="pli-tv-kd10c6p3p47">
<span class="m-text m-primary">saddhāyāpatti desaye.</span><br />
</p>
<p id="pli-tv-kd10c6p3p48">
<span class="m-text m-primary">Antosīmāyaṁ tattheva,</span><br />
</p>
<p id="pli-tv-kd10c6p3p49">
<span class="m-text m-primary">bālakañceva vaṁsadā;</span><br />
</p>
<p id="pli-tv-kd10c6p3p50">
<span class="m-text m-primary">Pālileyyā ca sāvatthi,</span><br />
</p>
<p id="pli-tv-kd10c6p3p51">
<span class="m-text m-primary">sāriputto ca kolito.</span><br />
</p>
<p id="pli-tv-kd10c6p3p52">
<span class="m-text m-primary">Mahākassapakaccānā,</span><br />
</p>
<p id="pli-tv-kd10c6p3p53">
<span class="m-text m-primary">koṭṭhiko kappinena ca;</span><br />
</p>
<p id="pli-tv-kd10c6p3p54">
<span class="m-text m-primary">Mahācundo anuruddho,</span><br />
</p>
<p id="pli-tv-kd10c6p3p55">
<span class="m-text m-primary">revato upāli cubho.</span><br />
</p>
<p id="pli-tv-kd10c6p3p56">
<span class="m-text m-primary">Ānando rāhulo ceva,</span><br />
</p>
<p id="pli-tv-kd10c6p3p57">
<span class="m-text m-primary">gotamīnāthapiṇḍiko;</span><br />
</p>
<p id="pli-tv-kd10c6p3p58">
<span class="m-text m-primary">Senāsanaṁ vivittañca,</span><br />
</p>
<p id="pli-tv-kd10c6p3p59">
<span class="m-text m-primary">āmisaṁ samakampi ca.</span><br />
</p>
<p id="pli-tv-kd10c6p3p60">
<span class="m-text m-primary">Na kehi chando dātabbo,</span><br />
</p>
<p id="pli-tv-kd10c6p3p61">
<span class="m-text m-primary">upāliparipucchito;</span><br />
</p>
<p id="pli-tv-kd10c6p3p62">
<span class="m-text m-primary">Anānuvajjo sīlena,</span><br />
</p>
<p id="pli-tv-kd10c6p3p63">
<span class="m-text m-primary">sāmaggī jinasāsaneti.</span><br />
</p>
<p id="pli-tv-kd10c6p3p64">
<span class="m-text m-primary">Kosambakakkhandhako niṭṭhito.</span><br />
<span class="m-text">The chapter on those from Kosambī is finished.</span><br />
</p>
<p id="pli-tv-kd10c6p3p65">
<span class="m-text m-primary">Mahāvaggo niṭṭhito.</span><br />
<span class="m-text">The Long Division is finished.</span><br />
</p>
<p id="pli-tv-kd10c6p3p66">
<span class="m-text m-primary">Mahāvaggapāḷi niṭṭhitā.</span><br />
<span class="m-text">The canonical text of the Long Division is finished.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>