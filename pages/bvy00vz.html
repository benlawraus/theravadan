<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bvy00vz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://theravadan.org/pages/bvy00vz.html" />
  <meta property="og:description" content="25. Koṇāgamanabuddhavaṁsa “Kakusandhassa aparena, sambuddho dvipaduttamo; Koṇāgamano nāma jino, lokajeṭṭho narāsabho. Dasa dhamme pūrayitvāna, kantāraṁ samatikkami; Pavāhiya malaṁ sabbaṁ, patto sambodhimuttamaṁ. Dhammacakkaṁ pavattente, koṇāgamananāyake; Tiṁsakoṭisahassānaṁ, paṭhamābhisamayo ahu. Pāṭihīraṁ karonte ca, paravādappamaddane; Vīsatikoṭisahassānaṁ, dutiyābhisamayo ahu. Tato vikubbanaṁ katvā, jino devapuraṁ gato …" />
  <meta name="twitter:description" content="25. Koṇāgamanabuddhavaṁsa “Kakusandhassa aparena, sambuddho dvipaduttamo; Koṇāgamano nāma jino, lokajeṭṭho narāsabho. Dasa dhamme pūrayitvāna, kantāraṁ samatikkami; Pavāhiya malaṁ sabbaṁ, patto sambodhimuttamaṁ. Dhammacakkaṁ pavattente, koṇāgamananāyake; Tiṁsakoṭisahassānaṁ, paṭhamābhisamayo ahu. Pāṭihīraṁ karonte ca, paravādappamaddane; Vīsatikoṭisahassānaṁ, dutiyābhisamayo ahu. Tato vikubbanaṁ katvā, jino devapuraṁ gato …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="konagamanabuddhavamsa">
<h2><a href="#konagamanabuddhavamsa">25. Koṇāgamanabuddhavaṁsa</a></h2>
<p id="bv25c1p1">
<span class="m-text m-primary">“Kakusandhassa aparena,</span><br />
</p>
<p id="bv25c1p2">
<span class="m-text m-primary">sambuddho dvipaduttamo;</span><br />
</p>
<p id="bv25c1p3">
<span class="m-text m-primary">Koṇāgamano nāma jino,</span><br />
</p>
<p id="bv25c1p4">
<span class="m-text m-primary">lokajeṭṭho narāsabho.</span><br />
</p>
<p id="bv25c2p1">
<span class="m-text m-primary">Dasa dhamme pūrayitvāna,</span><br />
</p>
<p id="bv25c2p2">
<span class="m-text m-primary">kantāraṁ samatikkami;</span><br />
</p>
<p id="bv25c2p3">
<span class="m-text m-primary">Pavāhiya malaṁ sabbaṁ,</span><br />
</p>
<p id="bv25c2p4">
<span class="m-text m-primary">patto sambodhimuttamaṁ.</span><br />
</p>
<p id="bv25c3p1">
<span class="m-text m-primary">Dhammacakkaṁ pavattente,</span><br />
</p>
<p id="bv25c3p2">
<span class="m-text m-primary">koṇāgamananāyake;</span><br />
</p>
<p id="bv25c3p3">
<span class="m-text m-primary">Tiṁsakoṭisahassānaṁ,</span><br />
</p>
<p id="bv25c3p4">
<span class="m-text m-primary">paṭhamābhisamayo ahu.</span><br />
</p>
<p id="bv25c4p1">
<span class="m-text m-primary">Pāṭihīraṁ karonte ca,</span><br />
</p>
<p id="bv25c4p2">
<span class="m-text m-primary">paravādappamaddane;</span><br />
</p>
<p id="bv25c4p3">
<span class="m-text m-primary">Vīsatikoṭisahassānaṁ,</span><br />
</p>
<p id="bv25c4p4">
<span class="m-text m-primary">dutiyābhisamayo ahu.</span><br />
</p>
<p id="bv25c5p1">
<span class="m-text m-primary">Tato vikubbanaṁ katvā,</span><br />
</p>
<p id="bv25c5p2">
<span class="m-text m-primary">jino devapuraṁ gato;</span><br />
</p>
<p id="bv25c5p3">
<span class="m-text m-primary">Vasate tattha sambuddho,</span><br />
</p>
<p id="bv25c5p4">
<span class="m-text m-primary">silāya paṇḍukambale.</span><br />
</p>
<p id="bv25c6p1">
<span class="m-text m-primary">Pakaraṇe satta desento,</span><br />
</p>
<p id="bv25c6p2">
<span class="m-text m-primary">vassaṁ vasati so muni;</span><br />
</p>
<p id="bv25c6p3">
<span class="m-text m-primary">Dasakoṭisahassānaṁ,</span><br />
</p>
<p id="bv25c6p4">
<span class="m-text m-primary">tatiyābhisamayo ahu.</span><br />
</p>
<p id="bv25c7p1">
<span class="m-text m-primary">Tassāpi devadevassa,</span><br />
</p>
<p id="bv25c7p2">
<span class="m-text m-primary">eko āsi samāgamo;</span><br />
</p>
<p id="bv25c7p3">
<span class="m-text m-primary">Khīṇāsavānaṁ vimalānaṁ,</span><br />
</p>
<p id="bv25c7p4">
<span class="m-text m-primary">santacittāna tādinaṁ.</span><br />
</p>
<p id="bv25c8p1">
<span class="m-text m-primary">Tiṁsabhikkhusahassānaṁ,</span><br />
</p>
<p id="bv25c8p2">
<span class="m-text m-primary">tadā āsi samāgamo;</span><br />
</p>
<p id="bv25c8p3">
<span class="m-text m-primary">Oghānamatikkantānaṁ,</span><br />
</p>
<p id="bv25c8p4">
<span class="m-text m-primary">bhijjitānañca maccuyā.</span><br />
</p>
<p id="bv25c9p1">
<span class="m-text m-primary">Ahaṁ tena samayena,</span><br />
</p>
<p id="bv25c9p2">
<span class="m-text m-primary">pabbato nāma khattiyo;</span><br />
</p>
<p id="bv25c9p3">
<span class="m-text m-primary">Mittāmaccehi sampanno,</span><br />
</p>
<p id="bv25c9p4">
<span class="m-text m-primary">anantabalavāhano.</span><br />
</p>
<p id="bv25c10p1">
<span class="m-text m-primary">Sambuddhadassanaṁ gantvā,</span><br />
</p>
<p id="bv25c10p2">
<span class="m-text m-primary">sutvā dhammamanuttaraṁ;</span><br />
</p>
<p id="bv25c10p3">
<span class="m-text m-primary">Nimantetvā sajinasaṅghaṁ,</span><br />
</p>
<p id="bv25c10p4">
<span class="m-text m-primary">dānaṁ datvā yadicchakaṁ.</span><br />
</p>
<p id="bv25c11p1">
<span class="m-text m-primary">Pattuṇṇaṁ cīnapaṭṭañca,</span><br />
</p>
<p id="bv25c11p2">
<span class="m-text m-primary">koseyyaṁ kambalampi ca;</span><br />
</p>
<p id="bv25c11p3">
<span class="m-text m-primary">Sovaṇṇapādukañceva,</span><br />
</p>
<p id="bv25c11p4">
<span class="m-text m-primary">adāsiṁ satthusāvake.</span><br />
</p>
<p id="bv25c12p1">
<span class="m-text m-primary">Sopi maṁ buddho byākāsi,</span><br />
</p>
<p id="bv25c12p2">
<span class="m-text m-primary">saṅghamajjhe nisīdiya;</span><br />
</p>
<p id="bv25c12p3">
<span class="m-text m-primary">‘Imamhi bhaddake kappe,</span><br />
</p>
<p id="bv25c12p4">
<span class="m-text m-primary">ayaṁ buddho bhavissati.</span><br />
</p>
<p id="bv25c13p1">
<span class="m-text m-primary">Ahu kapilavhayā rammā,</span><br />
</p>
<p id="bv25c13p2">
<span class="m-text m-primary">…pe…</span><br />
</p>
<p id="bv25c13p3">
<span class="m-text m-primary">hessāma sammukhā imaṁ’.</span><br />
</p>
<p id="bv25c14p1">
<span class="m-text m-primary">Tassāpi vacanaṁ sutvā,</span><br />
</p>
<p id="bv25c14p2">
<span class="m-text m-primary">bhiyyo cittaṁ pasādayiṁ;</span><br />
</p>
<p id="bv25c14p3">
<span class="m-text m-primary">Uttariṁ vatamadhiṭṭhāsiṁ,</span><br />
</p>
<p id="bv25c14p4">
<span class="m-text m-primary">dasapāramipūriyā.</span><br />
</p>
<p id="bv25c15p1">
<span class="m-text m-primary">Sabbaññutaṁ gavesanto,</span><br />
</p>
<p id="bv25c15p2">
<span class="m-text m-primary">dānaṁ datvā naruttame;</span><br />
</p>
<p id="bv25c15p3">
<span class="m-text m-primary">Ohāyāhaṁ mahārajjaṁ,</span><br />
</p>
<p id="bv25c15p4">
<span class="m-text m-primary">pabbajiṁ jinasantike.</span><br />
</p>
<p id="bv25c16p1">
<span class="m-text m-primary">Nagaraṁ sobhavatī nāma,</span><br />
</p>
<p id="bv25c16p2">
<span class="m-text m-primary">sobho nāmāsi khattiyo;</span><br />
</p>
<p id="bv25c16p3">
<span class="m-text m-primary">Vasate tattha nagare,</span><br />
</p>
<p id="bv25c16p4">
<span class="m-text m-primary">sambuddhassa mahākulaṁ.</span><br />
</p>
<p id="bv25c17p1">
<span class="m-text m-primary">Brāhmaṇo yaññadatto ca,</span><br />
</p>
<p id="bv25c17p2">
<span class="m-text m-primary">āsi buddhassa so pitā;</span><br />
</p>
<p id="bv25c17p3">
<span class="m-text m-primary">Uttarā nāma janikā,</span><br />
</p>
<p id="bv25c17p4">
<span class="m-text m-primary">koṇāgamanassa satthuno.</span><br />
</p>
<p id="bv25c18p1">
<span class="m-text m-primary">Tīṇi vassasahassāni,</span><br />
</p>
<p id="bv25c18p2">
<span class="m-text m-primary">Agāraṁ ajjha so vasi;</span><br />
</p>
<p id="bv25c18p3">
<span class="m-text m-primary">Tusitasantusitasantuṭṭhā,</span><br />
</p>
<p id="bv25c18p4">
<span class="m-text m-primary">Tayo pāsādamuttamā.</span><br />
</p>
<p id="bv25c19p1">
<span class="m-text m-primary">Anūnasoḷasasahassāni,</span><br />
</p>
<p id="bv25c19p2">
<span class="m-text m-primary">Nāriyo samalaṅkatā;</span><br />
</p>
<p id="bv25c19p3">
<span class="m-text m-primary">Rucigattā nāma nārī,</span><br />
</p>
<p id="bv25c19p4">
<span class="m-text m-primary">Satthavāho nāma atrajo.</span><br />
</p>
<p id="bv25c20p1">
<span class="m-text m-primary">Nimitte caturo disvā,</span><br />
</p>
<p id="bv25c20p2">
<span class="m-text m-primary">hatthiyānena nikkhami;</span><br />
</p>
<p id="bv25c20p3">
<span class="m-text m-primary">Chamāsaṁ padhānacāraṁ,</span><br />
</p>
<p id="bv25c20p4">
<span class="m-text m-primary">acarī purisuttamo.</span><br />
</p>
<p id="bv25c21p1">
<span class="m-text m-primary">Brahmunā yācito santo,</span><br />
</p>
<p id="bv25c21p2">
<span class="m-text m-primary">koṇāgamananāyako;</span><br />
</p>
<p id="bv25c21p3">
<span class="m-text m-primary">Vatti cakkaṁ mahāvīro,</span><br />
</p>
<p id="bv25c21p4">
<span class="m-text m-primary">migadāye naruttamo.</span><br />
</p>
<p id="bv25c22p1">
<span class="m-text m-primary">Bhiyyaso uttaro nāma,</span><br />
</p>
<p id="bv25c22p2">
<span class="m-text m-primary">ahesuṁ aggasāvakā;</span><br />
</p>
<p id="bv25c22p3">
<span class="m-text m-primary">Sotthijo nāmupaṭṭhāko,</span><br />
</p>
<p id="bv25c22p4">
<span class="m-text m-primary">koṇāgamanassa satthuno.</span><br />
</p>
<p id="bv25c23p1">
<span class="m-text m-primary">Samuddā uttarā ceva,</span><br />
</p>
<p id="bv25c23p2">
<span class="m-text m-primary">ahesuṁ aggasāvikā;</span><br />
</p>
<p id="bv25c23p3">
<span class="m-text m-primary">Bodhi tassa bhagavato,</span><br />
</p>
<p id="bv25c23p4">
<span class="m-text m-primary">udumbaroti pavuccati.</span><br />
</p>
<p id="bv25c24p1">
<span class="m-text m-primary">Uggo ca somadevo ca,</span><br />
</p>
<p id="bv25c24p2">
<span class="m-text m-primary">ahesuṁ aggupaṭṭhakā;</span><br />
</p>
<p id="bv25c24p3">
<span class="m-text m-primary">Sīvalā ceva sāmā ca,</span><br />
</p>
<p id="bv25c24p4">
<span class="m-text m-primary">ahesuṁ aggupaṭṭhikā.</span><br />
</p>
<p id="bv25c25p1">
<span class="m-text m-primary">Uccattanena so buddho,</span><br />
</p>
<p id="bv25c25p2">
<span class="m-text m-primary">tiṁsahatthasamuggato;</span><br />
</p>
<p id="bv25c25p3">
<span class="m-text m-primary">Ukkāmukhe yathā kambu,</span><br />
</p>
<p id="bv25c25p4">
<span class="m-text m-primary">evaṁ raṁsīhi maṇḍito.</span><br />
</p>
<p id="bv25c26p1">
<span class="m-text m-primary">Tiṁsavassasahassāni,</span><br />
</p>
<p id="bv25c26p2">
<span class="m-text m-primary">āyu buddhassa tāvade;</span><br />
</p>
<p id="bv25c26p3">
<span class="m-text m-primary">Tāvatā tiṭṭhamāno so,</span><br />
</p>
<p id="bv25c26p4">
<span class="m-text m-primary">tāresi janataṁ bahuṁ.</span><br />
</p>
<p id="bv25c27p1">
<span class="m-text m-primary">Dhammacetiṁ samussetvā,</span><br />
</p>
<p id="bv25c27p2">
<span class="m-text m-primary">dhammadussavibhūsitaṁ;</span><br />
</p>
<p id="bv25c27p3">
<span class="m-text m-primary">Dhammapupphaguḷaṁ katvā,</span><br />
</p>
<p id="bv25c27p4">
<span class="m-text m-primary">nibbuto so sasāvako.</span><br />
</p>
<p id="bv25c28p1">
<span class="m-text m-primary">Mahāvilāso tassa jano,</span><br />
</p>
<p id="bv25c28p2">
<span class="m-text m-primary">siridhammappakāsano;</span><br />
</p>
<p id="bv25c28p3">
<span class="m-text m-primary">Sabbaṁ tamantarahitaṁ,</span><br />
</p>
<p id="bv25c28p4">
<span class="m-text m-primary">nanu rittā sabbasaṅkhārā.</span><br />
</p>
<p id="bv25c29p1">
<span class="m-text m-primary">Koṇāgamano sambuddho,</span><br />
</p>
<p id="bv25c29p2">
<span class="m-text m-primary">Pabbatārāmamhi nibbuto;</span><br />
</p>
<p id="bv25c29p3">
<span class="m-text m-primary">Dhātuvitthārikaṁ āsi,</span><br />
</p>
<p id="bv25c29p4">
<span class="m-text m-primary">Tesu tesu padesato”ti.</span><br />
</p>
<p id="bv25c30p1">
<span class="m-text m-primary">Koṇāgamanassa bhagavato vaṁso tevīsatimo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>