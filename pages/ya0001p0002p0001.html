<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; ya &raquo; ya1 &raquo; 1 Mūlayamaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ya0001p0002p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-ya-index.html">ya</a> &raquo;
            <a href="../pages/abhidhamma-ya-ya1-index.html">ya1</a> &raquo;
          </span>
          1 Mūlayamaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ya0001p0001p0002.html">Previous</a></div>
<div class="m-col-t-6 m-text-right">
<a href="../pages/ya0001p0002p0002.html">Next</a></div>
</div>
<p id="ya1p2p1c0p2">
<span class="pali m-text">1.2 Niddesa</span><br />
</p>
<section id="mulavaraniddesa">
<span id="ya1p2p1c0p3"></span><h2><span class="pali m-text">1.2.1. Mūlavāraniddesa</span></h2>
<p id="ya1p2p1c1p0p1">
<span class="pali m-text">1.2.1.1. Kusalapada nayacatukka</span><br />
</p>
<p id="ya1p2p1c1p0p2">
<span class="pali m-text">1.2.1.1.1. Mūlanaya</span><br />
</p>
<p id="ya1p2p1c1p1">
<span class="pali m-text">Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā.</span><br />
</p>
<p id="ya1p2p1c2p1">
<span class="pali m-text">Ye vā pana kusalamūlā, sabbe te dhammā kusalāti? Āmantā.</span><br />
</p>
<p id="ya1p2p1c3p1">
<span class="pali m-text">Ye keci kusalā dhammā, sabbe te kusalamūlena ekamūlāti? Āmantā.</span><br />
</p>
<p id="ya1p2p1c4p1">
<span class="pali m-text">Ye vā pana kusalamūlena ekamūlā, sabbe te dhammā kusalāti?</span><br />
</p>
<p id="ya1p2p1c5p1">
<span class="pali m-text">Kusalasamuṭṭhānaṁ rūpaṁ kusalamūlena ekamūlaṁ, na kusalaṁ. Kusalaṁ kusalamūlena ekamūlañceva kusalañca.</span><br />
</p>
<p id="ya1p2p1c6p1">
<span class="pali m-text">Ye keci kusalamūlena ekamūlā dhammā, sabbe te kusalamūlena aññamaññamūlāti?</span><br />
</p>
<p id="ya1p2p1c7p1">
<span class="pali m-text">Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā.</span><br />
</p>
<p id="ya1p2p1c8p1">
<span class="pali m-text">Ye vā pana kusalamūlena aññamaññamūlā, sabbe te dhammā kusalāti? Āmantā.</span><br />
</p>
<p id="ya1p2p1c9p0">
<span class="pali m-text">1.2.1.1.2. Mūlamūlanaya</span><br />
</p>
<p id="ya1p2p1c9p1">
<span class="pali m-text">Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.</span><br />
</p>
<p id="ya1p2p1c10p1">
<span class="pali m-text">Ye vā pana kusalamūlamūlā, sabbe te dhammā kusalāti? Āmantā.</span><br />
</p>
<p id="ya1p2p1c11p1">
<span class="pali m-text">Ye keci kusalā dhammā, sabbe te kusalamūlena ekamūlamūlāti? Āmantā.</span><br />
</p>
<p id="ya1p2p1c12p1">
<span class="pali m-text">Ye vā pana kusalamūlena ekamūlamūlā, sabbe te dhammā kusalāti?</span><br />
</p>
<p id="ya1p2p1c13p1">
<span class="pali m-text">Kusalasamuṭṭhānaṁ rūpaṁ kusalamūlena ekamūlamūlaṁ, na kusalaṁ. Kusalaṁ kusalamūlena ekamūlamūlañceva kusalañca.</span><br />
</p>
<p id="ya1p2p1c14p1">
<span class="pali m-text">Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?</span><br />
</p>
<p id="ya1p2p1c15p1">
<span class="pali m-text">Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.</span><br />
</p>
<p id="ya1p2p1c16p1">
<span class="pali m-text">Ye vā pana kusalamūlena aññamaññamūlamūlā, sabbe te dhammā kusalāti? Āmantā.</span><br />
</p>
<p id="ya1p2p1c17p0">
<span class="pali m-text">1.2.1.1.3. Mūlakanaya</span><br />
</p>
<p id="ya1p2p1c17p1">
<span class="pali m-text">Ye keci kusalā dhammā, sabbe te kusalamūlakāti? Āmantā.</span><br />
</p>
<p id="ya1p2p1c18p1">
<span class="pali m-text">Ye vā pana kusalamūlakā, sabbe te dhammā kusalāti?</span><br />
</p>
<p id="ya1p2p1c19p1">
<span class="pali m-text">Kusalasamuṭṭhānaṁ rūpaṁ kusalamūlakaṁ na kusalaṁ. Kusalaṁ kusalamūlakañceva kusalañca.</span><br />
</p>
<p id="ya1p2p1c20p1">
<span class="pali m-text">Ye keci kusalā dhammā, sabbe te kusalamūlena ekamūlakāti? Āmantā.</span><br />
</p>
<p id="ya1p2p1c21p1">
<span class="pali m-text">Ye vā pana kusalamūlena ekamūlakā, sabbe te dhammā kusalāti?</span><br />
</p>
<p id="ya1p2p1c22p1">
<span class="pali m-text">Kusalasamuṭṭhānaṁ rūpaṁ kusalamūlena ekamūlakaṁ, na kusalaṁ. Kusalaṁ kusalamūlena ekamūlakañceva kusalañca.</span><br />
</p>
<p id="ya1p2p1c23p1">
<span class="pali m-text">Ye keci kusalamūlena ekamūlakā dhammā, sabbe te kusalamūlena aññamaññamūlakāti?</span><br />
</p>
<p id="ya1p2p1c24p1">
<span class="pali m-text">Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.</span><br />
</p>
<p id="ya1p2p1c25p1">
<span class="pali m-text">Ye vā pana kusalamūlena aññamaññamūlakā, sabbe te dhammā kusalāti? Āmantā.</span><br />
</p>
<p id="ya1p2p1c26p0">
<span class="pali m-text">1.2.1.1.4. Mūlamūlakanaya</span><br />
</p>
<p id="ya1p2p1c26p1">
<span class="pali m-text">Ye keci kusalā dhammā, sabbe te kusalamūlamūlakāti? Āmantā.</span><br />
</p>
<p id="ya1p2p1c27p1">
<span class="pali m-text">Ye vā pana kusalamūlamūlakā, sabbe te dhammā kusalāti?</span><br />
</p>
<p id="ya1p2p1c28p1">
<span class="pali m-text">Kusalasamuṭṭhānaṁ rūpaṁ kusalamūlamūlakaṁ na kusalaṁ. Kusalaṁ kusalamūlamūlakañceva kusalañca.</span><br />
</p>
<p id="ya1p2p1c29p1">
<span class="pali m-text">Ye keci kusalā dhammā, sabbe te kusalamūlena ekamūlamūlakāti? Āmantā.</span><br />
</p>
<p id="ya1p2p1c30p1">
<span class="pali m-text">Ye vā pana kusalamūlena ekamūlamūlakā, sabbe te dhammā kusalāti?</span><br />
</p>
<p id="ya1p2p1c31p1">
<span class="pali m-text">Kusalasamuṭṭhānaṁ rūpaṁ kusalamūlena ekamūlamūlakaṁ, na kusalaṁ. Kusalaṁ kusalamūlena ekamūlamūlakañceva kusalañca.</span><br />
</p>
<p id="ya1p2p1c32p1">
<span class="pali m-text">Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?</span><br />
</p>
<p id="ya1p2p1c33p1">
<span class="pali m-text">Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.</span><br />
</p>
<p id="ya1p2p1c34p1">
<span class="pali m-text">Ye vā pana kusalamūlena aññamaññamūlamūlakā, sabbe te dhammā kusalāti? Āmantā.</span><br />
</p>
<p id="ya1p2p1c35p0p1">
<span class="pali m-text">1.2.1.2. Akusalapada nayacatukka</span><br />
</p>
<p id="ya1p2p1c35p0p2">
<span class="pali m-text">1.2.1.2.1. Mūlanaya</span><br />
</p>
<p id="ya1p2p1c35p1">
<span class="pali m-text">Ye keci akusalā dhammā, sabbe te akusalamūlāti?</span><br />
</p>
<p id="ya1p2p1c36p1">
<span class="pali m-text">Tīṇeva akusalamūlāni. Avasesā akusalā dhammā na akusalamūlā.</span><br />
</p>
<p id="ya1p2p1c37p1">
<span class="pali m-text">Ye vā pana akusalamūlā, sabbe te dhammā akusalāti? Āmantā.</span><br />
</p>
<p id="ya1p2p1c38p1">
<span class="pali m-text">Ye keci akusalā dhammā, sabbe te akusalamūlena ekamūlāti?</span><br />
</p>
<p id="ya1p2p1c39p1">
<span class="pali m-text">Ahetukaṁ akusalaṁ akusalamūlena na ekamūlaṁ. Sahetukaṁ akusalaṁ akusalamūlena ekamūlaṁ.</span><br />
</p>
<p id="ya1p2p1c40p1">
<span class="pali m-text">Ye vā pana akusalamūlena ekamūlā, sabbe te dhammā akusalāti?</span><br />
</p>
<p id="ya1p2p1c41p1">
<span class="pali m-text">Akusalasamuṭṭhānaṁ rūpaṁ akusalamūlena ekamūlaṁ, na akusalaṁ. Akusalaṁ akusalamūlena ekamūlañceva akusalañca.</span><br />
</p>
<p id="ya1p2p1c42p1">
<span class="pali m-text">Ye keci akusalamūlena ekamūlā dhammā, sabbe te akusalamūlena aññamaññamūlāti?</span><br />
</p>
<p id="ya1p2p1c43p1">
<span class="pali m-text">Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.</span><br />
</p>
<p id="ya1p2p1c44p1">
<span class="pali m-text">Ye vā pana akusalamūlena aññamaññamūlā, sabbe te dhammā akusalāti? Āmantā.</span><br />
</p>
<p id="ya1p2p1c45p0">
<span class="pali m-text">1.2.1.2.2. Mūlamūlanaya</span><br />
</p>
<p id="ya1p2p1c45p1">
<span class="pali m-text">Ye keci akusalā dhammā, sabbe te akusalamūlamūlāti?</span><br />
</p>
<p id="ya1p2p1c46p1">
<span class="pali m-text">Tīṇeva akusalamūlamūlāni. Avasesā akusalā dhammā na akusalamūlamūlā.</span><br />
</p>
<p id="ya1p2p1c47p1">
<span class="pali m-text">Ye vā pana akusalamūlamūlā, sabbe te dhammā akusalāti? Āmantā.</span><br />
</p>
<p id="ya1p2p1c48p1">
<span class="pali m-text">Ye keci akusalā dhammā, sabbe te akusalamūlena ekamūlamūlāti?</span><br />
</p>
<p id="ya1p2p1c49p1">
<span class="pali m-text">Ahetukaṁ akusalaṁ akusalamūlena na ekamūlamūlaṁ. Sahetukaṁ akusalaṁ akusalamūlena ekamūlamūlaṁ.</span><br />
</p>
<p id="ya1p2p1c50p1">
<span class="pali m-text">Ye vā pana akusalamūlena ekamūlamūlā, sabbe te dhammā akusalāti?</span><br />
</p>
<p id="ya1p2p1c51p1">
<span class="pali m-text">Akusalasamuṭṭhānaṁ rūpaṁ akusalamūlena ekamūlamūlaṁ, na akusalaṁ. Akusalaṁ akusalamūlena ekamūlamūlañceva akusalañca.</span><br />
</p>
<p id="ya1p2p1c52p1">
<span class="pali m-text">Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?</span><br />
</p>
<p id="ya1p2p1c53p1">
<span class="pali m-text">Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.</span><br />
</p>
<p id="ya1p2p1c54p1">
<span class="pali m-text">Ye vā pana akusalamūlena aññamaññamūlamūlā, sabbe te dhammā akusalāti? Āmantā.</span><br />
</p>
<p id="ya1p2p1c55p0">
<span class="pali m-text">1.2.1.2.3. Mūlakanaya</span><br />
</p>
<p id="ya1p2p1c55p1">
<span class="pali m-text">Ye keci akusalā dhammā, sabbe te akusalamūlakāti?</span><br />
</p>
<p id="ya1p2p1c56p1">
<span class="pali m-text">Ahetukaṁ akusalaṁ na akusalamūlakaṁ. Sahetukaṁ akusalaṁ akusalamūlakaṁ.</span><br />
</p>
<p id="ya1p2p1c57p1">
<span class="pali m-text">Ye vā pana akusalamūlakā, sabbe te dhammā akusalāti?</span><br />
</p>
<p id="ya1p2p1c58p1">
<span class="pali m-text">Akusalasamuṭṭhānaṁ rūpaṁ akusalamūlakaṁ na akusalaṁ. Akusalaṁ akusalamūlakañceva akusalañca.</span><br />
</p>
<p id="ya1p2p1c59p1">
<span class="pali m-text">Ye keci akusalā dhammā, sabbe te akusalamūlena ekamūlakāti?</span><br />
</p>
<p id="ya1p2p1c60p1">
<span class="pali m-text">Ahetukaṁ akusalaṁ akusalamūlena na ekamūlakaṁ. Sahetukaṁ akusalaṁ akusalamūlena ekamūlakaṁ.</span><br />
</p>
<p id="ya1p2p1c61p1">
<span class="pali m-text">Ye vā pana akusalamūlena ekamūlakā, sabbe te dhammā akusalāti?</span><br />
</p>
<p id="ya1p2p1c62p1">
<span class="pali m-text">Akusalasamuṭṭhānaṁ rūpaṁ akusalamūlena ekamūlakaṁ, na akusalaṁ. Akusalaṁ akusalamūlena ekamūlakañceva akusalañca.</span><br />
</p>
<p id="ya1p2p1c63p1">
<span class="pali m-text">Ye keci akusalamūlena ekamūlakā dhammā, sabbe te akusalamūlena aññamaññamūlakāti?</span><br />
</p>
<p id="ya1p2p1c64p1">
<span class="pali m-text">Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.</span><br />
</p>
<p id="ya1p2p1c65p1">
<span class="pali m-text">Ye vā pana akusalamūlena aññamaññamūlakā, sabbe te dhammā akusalāti? Āmantā.</span><br />
</p>
<p id="ya1p2p1c66p0">
<span class="pali m-text">1.2.1.2.4. Mūlamūlakanaya</span><br />
</p>
<p id="ya1p2p1c66p1">
<span class="pali m-text">Ye keci akusalā dhammā, sabbe te akusalamūlamūlakāti?</span><br />
</p>
<p id="ya1p2p1c67p1">
<span class="pali m-text">Ahetukaṁ akusalaṁ na akusalamūlamūlakaṁ. Sahetukaṁ akusalaṁ akusalamūlamūlakaṁ.</span><br />
</p>
<p id="ya1p2p1c68p1">
<span class="pali m-text">Ye vā pana akusalamūlamūlakā, sabbe te dhammā akusalāti?</span><br />
</p>
<p id="ya1p2p1c69p1">
<span class="pali m-text">Akusalasamuṭṭhānaṁ rūpaṁ akusalamūlamūlakaṁ na akusalaṁ. Akusalaṁ akusalamūlamūlakañceva akusalañca.</span><br />
</p>
<p id="ya1p2p1c70p1">
<span class="pali m-text">Ye keci akusalā dhammā, sabbe te akusalamūlena ekamūlamūlakāti?</span><br />
</p>
<p id="ya1p2p1c71p1">
<span class="pali m-text">Ahetukaṁ akusalaṁ akusalamūlena na ekamūlamūlakaṁ. Sahetukaṁ akusalaṁ akusalamūlena ekamūlamūlakaṁ.</span><br />
</p>
<p id="ya1p2p1c72p1">
<span class="pali m-text">Ye vā pana akusalamūlena ekamūlamūlakā, sabbe te dhammā akusalāti?</span><br />
</p>
<p id="ya1p2p1c73p1">
<span class="pali m-text">Akusalasamuṭṭhānaṁ rūpaṁ akusalamūlena ekamūlamūlakaṁ, na akusalaṁ. Akusalaṁ akusalamūlena ekamūlamūlakañceva akusalañca.</span><br />
</p>
<p id="ya1p2p1c74p1">
<span class="pali m-text">Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?</span><br />
</p>
<p id="ya1p2p1c75p1">
<span class="pali m-text">Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.</span><br />
</p>
<p id="ya1p2p1c76p1">
<span class="pali m-text">Ye vā pana akusalamūlena aññamaññamūlamūlakā, sabbe te dhammā akusalāti? Āmantā.</span><br />
</p>
<p id="ya1p2p1c77p0p1">
<span class="pali m-text">1.2.1.3. Abyākatapada nayacatukka</span><br />
</p>
<p id="ya1p2p1c77p0p2">
<span class="pali m-text">1.2.1.3.1. Mūlanaya</span><br />
</p>
<p id="ya1p2p1c77p1">
<span class="pali m-text">Ye keci abyākatā dhammā, sabbe te abyākatamūlāti?</span><br />
</p>
<p id="ya1p2p1c78p1">
<span class="pali m-text">Tīṇeva abyākatamūlāni. Avasesā abyākatā dhammā na abyākatamūlā.</span><br />
</p>
<p id="ya1p2p1c79p1">
<span class="pali m-text">Ye vā pana abyākatamūlā, sabbe te dhammā abyākatāti? Āmantā.</span><br />
</p>
<p id="ya1p2p1c80p1">
<span class="pali m-text">Ye keci abyākatā dhammā, sabbe te abyākatamūlena ekamūlāti?</span><br />
</p>
<p id="ya1p2p1c81p1">
<span class="pali m-text">Ahetukaṁ abyākataṁ abyākatamūlena na ekamūlaṁ. Sahetukaṁ abyākataṁ abyākatamūlena ekamūlaṁ.</span><br />
</p>
<p id="ya1p2p1c82p1">
<span class="pali m-text">Ye vā pana abyākatamūlena ekamūlā, sabbe te dhammā abyākatāti? Āmantā.</span><br />
</p>
<p id="ya1p2p1c83p1">
<span class="pali m-text">Ye keci abyākatamūlena ekamūlā dhammā, sabbe te abyākatamūlena aññamaññamūlāti?</span><br />
</p>
<p id="ya1p2p1c84p1">
<span class="pali m-text">Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā.</span><br />
</p>
<p id="ya1p2p1c85p1">
<span class="pali m-text">Ye vā pana abyākatamūlena aññamaññamūlā, sabbe te dhammā abyākatāti? Āmantā.</span><br />
</p>
<p id="ya1p2p1c86p0">
<span class="pali m-text">1.2.1.3.2. Mūlamūlanaya</span><br />
</p>
<p id="ya1p2p1c86p1">
<span class="pali m-text">Ye keci abyākatā dhammā, sabbe te abyākatamūlamūlāti?</span><br />
</p>
<p id="ya1p2p1c87p1">
<span class="pali m-text">Tīṇeva abyākatamūlamūlāni. Avasesā abyākatā dhammā na abyākatamūlamūlā.</span><br />
</p>
<p id="ya1p2p1c88p1">
<span class="pali m-text">Ye vā pana abyākatamūlamūlā, sabbe te dhammā abyākatāti? Āmantā.</span><br />
</p>
<p id="ya1p2p1c89p1">
<span class="pali m-text">Ye keci abyākatā dhammā, sabbe te abyākatamūlena ekamūlamūlāti?</span><br />
</p>
<p id="ya1p2p1c90p1">
<span class="pali m-text">Ahetukaṁ abyākataṁ abyākatamūlena na ekamūlamūlaṁ. Sahetukaṁ abyākataṁ abyākatamūlena ekamūlamūlaṁ.</span><br />
</p>
<p id="ya1p2p1c91p1">
<span class="pali m-text">Ye vā pana abyākatamūlena ekamūlamūlā, sabbe te dhammā abyākatāti? Āmantā.</span><br />
</p>
<p id="ya1p2p1c92p1">
<span class="pali m-text">Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?</span><br />
</p>
<p id="ya1p2p1c93p1">
<span class="pali m-text">Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.</span><br />
</p>
<p id="ya1p2p1c94p1">
<span class="pali m-text">Ye vā pana abyākatamūlena aññamaññamūlamūlā, sabbe te dhammā abyākatāti? Āmantā.</span><br />
</p>
<p id="ya1p2p1c95p0">
<span class="pali m-text">1.2.1.3.3. Mūlakanaya</span><br />
</p>
<p id="ya1p2p1c95p1">
<span class="pali m-text">Ye keci abyākatā dhammā, sabbe te abyākatamūlakāti?</span><br />
</p>
<p id="ya1p2p1c96p1">
<span class="pali m-text">Ahetukaṁ abyākataṁ na abyākatamūlakaṁ. Sahetukaṁ abyākataṁ abyākatamūlakaṁ.</span><br />
</p>
<p id="ya1p2p1c97p1">
<span class="pali m-text">Ye vā pana abyākatamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c98p1">
<span class="pali m-text">Ye keci abyākatā dhammā, sabbe te abyākatamūlena ekamūlakāti?</span><br />
</p>
<p id="ya1p2p1c99p1">
<span class="pali m-text">Ahetukaṁ abyākataṁ abyākatamūlena na ekamūlakaṁ. Sahetukaṁ abyākataṁ abyākatamūlena ekamūlakaṁ.</span><br />
</p>
<p id="ya1p2p1c100p1">
<span class="pali m-text">Ye vā pana abyākatamūlena ekamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c101p1">
<span class="pali m-text">Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?</span><br />
</p>
<p id="ya1p2p1c102p1">
<span class="pali m-text">Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.</span><br />
</p>
<p id="ya1p2p1c103p1">
<span class="pali m-text">Ye vā pana abyākatamūlena aññamaññamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c104p0">
<span class="pali m-text">1.2.1.3.4. Mūlamūlakanaya</span><br />
</p>
<p id="ya1p2p1c104p1">
<span class="pali m-text">Ye keci abyākatā dhammā, sabbe te abyākatamūlamūlakāti?</span><br />
</p>
<p id="ya1p2p1c105p1">
<span class="pali m-text">Ahetukaṁ abyākataṁ na abyākatamūlamūlakaṁ. Sahetukaṁ abyākataṁ abyākatamūlamūlakaṁ.</span><br />
</p>
<p id="ya1p2p1c106p1">
<span class="pali m-text">Ye vā pana abyākatamūlamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c107p1">
<span class="pali m-text">Ye keci abyākatā dhammā, sabbe te abyākatamūlena ekamūlamūlakāti?</span><br />
</p>
<p id="ya1p2p1c108p1">
<span class="pali m-text">Ahetukaṁ abyākataṁ abyākatamūlena na ekamūlamūlakaṁ. Sahetukaṁ abyākataṁ abyākatamūlena ekamūlamūlakaṁ.</span><br />
</p>
<p id="ya1p2p1c109p1">
<span class="pali m-text">Ye vā pana abyākatamūlena ekamūlamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c110p1">
<span class="pali m-text">Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?</span><br />
</p>
<p id="ya1p2p1c111p1">
<span class="pali m-text">Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.</span><br />
</p>
<p id="ya1p2p1c112p1">
<span class="pali m-text">Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā.</span><br />
</p>
<p id="ya1p2p1c113p0p1">
<span class="pali m-text">1.2.1.4. Nāmapada nayacatukka</span><br />
</p>
<p id="ya1p2p1c113p0p2">
<span class="pali m-text">1.2.1.4.1. Mūlanaya</span><br />
</p>
<p id="ya1p2p1c113p1">
<span class="pali m-text">Ye keci nāmā dhammā, sabbe te nāmamūlāti?</span><br />
</p>
<p id="ya1p2p1c114p1">
<span class="pali m-text">Naveva nāmamūlāni. Avasesā nāmā dhammā na nāmamūlā.</span><br />
</p>
<p id="ya1p2p1c115p1">
<span class="pali m-text">Ye vā pana nāmamūlā, sabbe te dhammā nāmāti? Āmantā.</span><br />
</p>
<p id="ya1p2p1c116p1">
<span class="pali m-text">Ye keci nāmā dhammā, sabbe te nāmamūlena ekamūlāti?</span><br />
</p>
<p id="ya1p2p1c117p1">
<span class="pali m-text">Ahetukaṁ nāmaṁ nāmamūlena na ekamūlaṁ. Sahetukaṁ nāmaṁ nāmamūlena ekamūlaṁ.</span><br />
</p>
<p id="ya1p2p1c118p1">
<span class="pali m-text">Ye vā pana nāmamūlena ekamūlā, sabbe te dhammā nāmāti?</span><br />
</p>
<p id="ya1p2p1c119p1">
<span class="pali m-text">Nāmasamuṭṭhānaṁ rūpaṁ nāmamūlena ekamūlaṁ, na nāmaṁ. Nāmaṁ nāmamūlena ekamūlañceva nāmañca.</span><br />
</p>
<p id="ya1p2p1c120p1">
<span class="pali m-text">Ye keci nāmamūlena ekamūlā dhammā, sabbe te nāmamūlena aññamaññamūlāti?</span><br />
</p>
<p id="ya1p2p1c121p1">
<span class="pali m-text">Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā.</span><br />
</p>
<p id="ya1p2p1c122p1">
<span class="pali m-text">Ye vā pana nāmamūlena aññamaññamūlā, sabbe te dhammā nāmāti? Āmantā.</span><br />
</p>
<p id="ya1p2p1c123p0">
<span class="pali m-text">1.2.1.4.2. Mūlamūlanaya</span><br />
</p>
<p id="ya1p2p1c123p1">
<span class="pali m-text">Ye keci nāmā dhammā, sabbe te nāmamūlamūlāti?</span><br />
</p>
<p id="ya1p2p1c124p1">
<span class="pali m-text">Naveva nāmamūlamūlāni. Avasesā nāmā dhammā na nāmamūlamūlā.</span><br />
</p>
<p id="ya1p2p1c125p1">
<span class="pali m-text">Ye vā pana nāmamūlamūlā, sabbe te dhammā nāmāti? Āmantā.</span><br />
</p>
<p id="ya1p2p1c126p1">
<span class="pali m-text">Ye keci nāmā dhammā, sabbe te nāmamūlena ekamūlamūlāti?</span><br />
</p>
<p id="ya1p2p1c127p1">
<span class="pali m-text">Ahetukaṁ nāmaṁ nāmamūlena na ekamūlamūlaṁ. Sahetukaṁ nāmaṁ nāmamūlena ekamūlamūlaṁ.</span><br />
</p>
<p id="ya1p2p1c128p1">
<span class="pali m-text">Ye vā pana nāmamūlena ekamūlamūlā, sabbe te dhammā nāmāti?</span><br />
</p>
<p id="ya1p2p1c129p1">
<span class="pali m-text">Nāmasamuṭṭhānaṁ rūpaṁ nāmamūlena ekamūlamūlaṁ, na nāmaṁ. Nāmaṁ nāmamūlena ekamūlamūlañceva nāmañca.</span><br />
</p>
<p id="ya1p2p1c130p1">
<span class="pali m-text">Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?</span><br />
</p>
<p id="ya1p2p1c131p1">
<span class="pali m-text">Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.</span><br />
</p>
<p id="ya1p2p1c132p1">
<span class="pali m-text">Ye vā pana nāmamūlena aññamaññamūlamūlā, sabbe te dhammā nāmāti? Āmantā.</span><br />
</p>
<p id="ya1p2p1c133p0">
<span class="pali m-text">1.2.1.4.3. Mūlakanaya</span><br />
</p>
<p id="ya1p2p1c133p1">
<span class="pali m-text">Ye keci nāmā dhammā, sabbe te nāmamūlakāti?</span><br />
</p>
<p id="ya1p2p1c134p1">
<span class="pali m-text">Ahetukaṁ nāmaṁ na nāmamūlakaṁ. Sahetukaṁ nāmaṁ nāmamūlakaṁ.</span><br />
</p>
<p id="ya1p2p1c135p1">
<span class="pali m-text">Ye vā pana nāmamūlakā, sabbe te dhammā nāmāti?</span><br />
</p>
<p id="ya1p2p1c136p1">
<span class="pali m-text">Nāmasamuṭṭhānaṁ rūpaṁ nāmamūlakaṁ, na nāmaṁ. Nāmaṁ nāmamūlakañceva nāmañca.</span><br />
</p>
<p id="ya1p2p1c137p1">
<span class="pali m-text">Ye keci nāmā dhammā, sabbe te nāmamūlena ekamūlakāti?</span><br />
</p>
<p id="ya1p2p1c138p1">
<span class="pali m-text">Ahetukaṁ nāmaṁ nāmamūlena na ekamūlakaṁ. Sahetukaṁ nāmaṁ nāmamūlena ekamūlakaṁ.</span><br />
</p>
<p id="ya1p2p1c139p1">
<span class="pali m-text">Ye vā pana nāmamūlena ekamūlakā, sabbe te dhammā nāmāti?</span><br />
</p>
<p id="ya1p2p1c140p1">
<span class="pali m-text">Nāmasamuṭṭhānaṁ rūpaṁ nāmamūlena ekamūlakaṁ, na nāmaṁ. Nāmaṁ nāmamūlena ekamūlakañceva nāmañca.</span><br />
</p>
<p id="ya1p2p1c141p1">
<span class="pali m-text">Ye keci nāmamūlena ekamūlakā dhammā, sabbe te nāmamūlena aññamaññamūlakāti?</span><br />
</p>
<p id="ya1p2p1c142p1">
<span class="pali m-text">Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā.</span><br />
</p>
<p id="ya1p2p1c143p1">
<span class="pali m-text">Ye vā pana nāmamūlena aññamaññamūlakā, sabbe te dhammā nāmāti? Āmantā.</span><br />
</p>
<p id="ya1p2p1c144p0">
<span class="pali m-text">1.2.1.4.4. Mūlamūlakanaya</span><br />
</p>
<p id="ya1p2p1c144p1">
<span class="pali m-text">Ye keci nāmā dhammā, sabbe te nāmamūlamūlakāti?</span><br />
</p>
<p id="ya1p2p1c145p1">
<span class="pali m-text">Ahetukaṁ nāmaṁ na nāmamūlamūlakaṁ. Sahetukaṁ nāmaṁ nāmamūlamūlakaṁ.</span><br />
</p>
<p id="ya1p2p1c146p1">
<span class="pali m-text">Ye vā pana nāmamūlamūlakā, sabbe te dhammā nāmāti?</span><br />
</p>
<p id="ya1p2p1c147p1">
<span class="pali m-text">Nāmasamuṭṭhānaṁ rūpaṁ nāmamūlamūlakaṁ, na nāmaṁ. Nāmaṁ nāmamūlamūlakañceva nāmañca.</span><br />
</p>
<p id="ya1p2p1c148p1">
<span class="pali m-text">Ye keci nāmā dhammā, sabbe te nāmamūlena ekamūlamūlakāti?</span><br />
</p>
<p id="ya1p2p1c149p1">
<span class="pali m-text">Ahetukaṁ nāmaṁ nāmamūlena na ekamūlamūlakaṁ. Sahetukaṁ nāmaṁ nāmamūlena ekamūlamūlakaṁ.</span><br />
</p>
<p id="ya1p2p1c150p1">
<span class="pali m-text">Ye vā pana nāmamūlena ekamūlamūlakā, sabbe te dhammā nāmāti?</span><br />
</p>
<p id="ya1p2p1c151p1">
<span class="pali m-text">Nāmasamuṭṭhānaṁ rūpaṁ nāmamūlena ekamūlamūlakaṁ, na nāmaṁ. Nāmaṁ nāmamūlena ekamūlamūlakañceva nāmañca.</span><br />
</p>
<p id="ya1p2p1c152p1">
<span class="pali m-text">Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?</span><br />
</p>
<p id="ya1p2p1c153p1">
<span class="pali m-text">Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.</span><br />
</p>
<p id="ya1p2p1c154p1">
<span class="pali m-text">Ye vā pana nāmamūlena aññamaññamūlamūlakā, sabbe te dhammā nāmāti? Āmantā.</span><br />
</p>
<p id="ya1p2p1c155p1">
<span class="pali m-text">Mūlavāraniddeso.</span><br />
</p>
<div class="m-row">
<div class="m-col-t-6 m-text-left">
<a href="../pages/ya0001p0001p0002.html">Previous</a></div>
<div class="m-col-t-6 m-text-right">
<a href="../pages/ya0001p0002p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>