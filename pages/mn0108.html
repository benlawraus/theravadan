<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 108 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0108.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 108
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0107.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0109.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 108</span></p>
<section id="gopakamoggallanasutta">
<span id="mn108c0p2"></span><h2><span class="pali m-text">Gopakamoggallānasutta</span></h2>
<p><span class="sujato m-text">With Moggallāna the Guardian</span></p>
<p id="mn108c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn108c1p2">
<span class="pali m-text">ekaṁ samayaṁ āyasmā ānando rājagahe viharati veḷuvane kalandakanivāpe aciraparinibbute bhagavati.</span><br />
<span class="sujato m-text">At one time Venerable Ānanda was staying near Rājagaha, in the Bamboo Grove, the squirrels’ feeding ground. It was not long after the Buddha had become fully quenched.</span><br />
</p>
<p id="mn108c2p1">
<span class="pali m-text">Tena kho pana samayena rājā māgadho ajātasattu vedehiputto rājagahaṁ paṭisaṅkhārāpeti rañño pajjotassa āsaṅkamāno.</span><br />
<span class="sujato m-text">Now at that time King Ajātasattu of Magadha, son of the princess of Videha, being suspicious of King Pajjota, was having Rājagaha fortified.</span><br />
</p>
<p id="mn108c3p1">
<span class="pali m-text">Atha kho āyasmā ānando pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi.</span><br />
<span class="sujato m-text">Then Venerable Ānanda robed up in the morning and, taking his bowl and robe, entered Rājagaha for alms.</span><br />
</p>
<p id="mn108c3p2">
<span class="pali m-text">Atha kho āyasmato ānandassa etadahosi:</span><br />
<span class="sujato m-text">Then it occurred to him,</span><br />
</p>
<p id="mn108c3p3">
<span class="pali m-text">“atippago kho tāva rājagahe piṇḍāya carituṁ.</span><br />
<span class="sujato m-text">“It’s too early to wander for alms in Rājagaha.</span><br />
</p>
<p id="mn108c3p4">
<span class="pali m-text">Yannūnāhaṁ yena gopakamoggallānassa brāhmaṇassa kammanto, yena gopakamoggallāno brāhmaṇo tenupasaṅkameyyan”ti.</span><br />
<span class="sujato m-text">Why don’t I go to see the brahmin Moggallāna the Guardian at his place of work?”</span><br />
</p>
<p id="mn108c4p1">
<span class="pali m-text">Atha kho āyasmā ānando yena gopakamoggallānassa brāhmaṇassa kammanto, yena gopakamoggallāno brāhmaṇo tenupasaṅkami.</span><br />
<span class="sujato m-text">So that’s what he did.</span><br />
</p>
<p id="mn108c4p2">
<span class="pali m-text">Addasā kho gopakamoggallāno brāhmaṇo āyasmantaṁ ānandaṁ dūratova āgacchantaṁ.</span><br />
<span class="sujato m-text">Moggallāna the Guardian saw Ānanda coming off in the distance</span><br />
</p>
<p id="mn108c4p3">
<span class="pali m-text">Disvāna āyasmantaṁ ānandaṁ etadavoca:</span><br />
<span class="sujato m-text">and said to him,</span><br />
</p>
<p id="mn108c4p4">
<span class="pali m-text">“etu kho bhavaṁ ānando.</span><br />
<span class="sujato m-text">“Come, Mister Ānanda!</span><br />
</p>
<p id="mn108c4p5">
<span class="pali m-text">Svāgataṁ bhoto ānandassa.</span><br />
<span class="sujato m-text">Welcome, Mister Ānanda!</span><br />
</p>
<p id="mn108c4p6">
<span class="pali m-text">Cirassaṁ kho bhavaṁ ānando imaṁ pariyāyamakāsi yadidaṁ idhāgamanāya.</span><br />
<span class="sujato m-text">It’s been a long time since you took the opportunity to come here.</span><br />
</p>
<p id="mn108c4p7">
<span class="pali m-text">Nisīdatu bhavaṁ ānando, idamāsanaṁ paññattan”ti.</span><br />
<span class="sujato m-text">Please, sir, sit down, this seat is ready.”</span><br />
</p>
<p id="mn108c4p8">
<span class="pali m-text">Nisīdi kho āyasmā ānando paññatte āsane.</span><br />
<span class="sujato m-text">Ānanda sat down on the seat spread out,</span><br />
</p>
<p id="mn108c4p9">
<span class="pali m-text">Gopakamoggallānopi kho brāhmaṇo aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">while Moggallāna took a low seat and sat to one side.</span><br />
</p>
<p id="mn108c4p10">
<span class="pali m-text">Ekamantaṁ nisinno kho gopakamoggallāno brāhmaṇo āyasmantaṁ ānandaṁ etadavoca:</span><br />
<span class="sujato m-text">Then he said to Ānanda,</span><br />
</p>
<p id="mn108c5p1">
<span class="pali m-text">“atthi nu kho, bho ānanda, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhavaṁ gotamo ahosi arahaṁ sammāsambuddho”ti?</span><br />
<span class="sujato m-text">“Mister Ānanda, is there even a single mendicant who has all the same qualities in each and every way as possessed by Mister Gotama, the perfected one, the fully awakened Buddha?”</span><br />
</p>
<p id="mn108c5p2">
<span class="pali m-text">“Natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho.</span><br />
<span class="sujato m-text">“No, brahmin, there is not.</span><br />
</p>
<p id="mn108c5p3">
<span class="pali m-text">So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido;</span><br />
<span class="sujato m-text">For the Blessed One gave rise to the unarisen path, gave birth to the unborn path, and explained the unexplained path. He is the knower of the path, the discoverer of the path, the expert on the path.</span><br />
</p>
<p id="mn108c5p4">
<span class="pali m-text">maggānugā ca pana etarahi sāvakā viharanti pacchā samannāgatā”ti.</span><br />
<span class="sujato m-text">And now the disciples live following the path; they acquire it later.”</span><br />
</p>
<p id="mn108c6p1">
<span class="pali m-text">Ayañca hidaṁ āyasmato ānandassa gopakamoggallānena brāhmaṇena saddhiṁ antarākathā vippakatā ahosi.</span><br />
<span class="sujato m-text">But this conversation between Ānanda and Moggallāna the Guardian was left unfinished.</span><br />
</p>
<p id="mn108c6p2">
<span class="pali m-text">Atha kho vassakāro brāhmaṇo magadhamahāmatto rājagahe kammante anusaññāyamāno yena gopakamoggallānassa brāhmaṇassa kammanto, yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi.</span><br />
<span class="sujato m-text">For just then the brahmin Vassakāra, a minister of Magadha, while supervising the work at Rājagaha, approached Ānanda at Moggallāna’s place of work and exchanged greetings with him.</span><br />
</p>
<p id="mn108c6p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vassakāro brāhmaṇo magadhamahāmatto āyasmantaṁ ānandaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to Ānanda,</span><br />
</p>
<p id="mn108c6p4">
<span class="pali m-text">“kāya nuttha, bho ānanda, etarahi kathāya sannisinnā, kā ca pana vo antarākathā vippakatā”ti?</span><br />
<span class="sujato m-text">“Mister Ānanda, what were you sitting talking about just now? What conversation was left unfinished?”</span><br />
</p>
<p id="mn108c6p5">
<span class="pali m-text">“Idha maṁ, brāhmaṇa, gopakamoggallāno brāhmaṇo evamāha:</span><br />
<span class="sujato m-text">So Ānanda told him of the conversation that they were having when Vassakāra arrived. Vassakāra said:</span><br />
</p>
<p id="mn108c6p6">
<span class="pali m-text">‘atthi nu kho, bho ānanda, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhavaṁ gotamo ahosi arahaṁ sammāsambuddho’ti.</span><br />
</p>
<p id="mn108c6p7">
<span class="pali m-text">Evaṁ vutte, ahaṁ, brāhmaṇa, gopakamoggallānaṁ brāhmaṇaṁ etadavocaṁ:</span><br />
</p>
<p id="mn108c6p8">
<span class="pali m-text">‘natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho.</span><br />
</p>
<p id="mn108c6p9">
<span class="pali m-text">So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido;</span><br />
</p>
<p id="mn108c6p10">
<span class="pali m-text">maggānugā ca pana etarahi sāvakā viharanti pacchā samannāgatā’ti.</span><br />
</p>
<p id="mn108c6p11">
<span class="pali m-text">Ayaṁ kho no, brāhmaṇa, gopakamoggallānena brāhmaṇena saddhiṁ antarākathā vippakatā.</span><br />
</p>
<p id="mn108c6p12">
<span class="pali m-text">Atha tvaṁ anuppatto”ti.</span><br />
</p>
<p id="mn108c7p1">
<span class="pali m-text">“Atthi nu kho, bho ānanda, ekabhikkhupi tena bhotā gotamena ṭhapito:</span><br />
<span class="sujato m-text">“Mister Ānanda, is there even a single mendicant who was appointed by Mister Gotama, saying:</span><br />
</p>
<p id="mn108c7p2">
<span class="pali m-text">‘ayaṁ vo mamaccayena paṭisaraṇaṁ bhavissatī’ti, yaṁ tumhe etarahi paṭipādeyyāthā”ti?</span><br />
<span class="sujato m-text">‘This one will be your refuge when I have passed away,’ to whom you would now turn?”</span><br />
</p>
<p id="mn108c7p3">
<span class="pali m-text">“Natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito:</span><br />
<span class="sujato m-text">“No, there is not.”</span><br />
</p>
<p id="mn108c7p4">
<span class="pali m-text">‘ayaṁ vo mamaccayena paṭisaraṇaṁ bhavissatī’ti, yaṁ mayaṁ etarahi paṭipādeyyāmā”ti.</span><br />
</p>
<p id="mn108c8p1">
<span class="pali m-text">“Atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito:</span><br />
<span class="sujato m-text">“But is there even a single mendicant who has been elected to such a position by the Saṅgha and appointed by several senior mendicants?”</span><br />
</p>
<p id="mn108c8p2">
<span class="pali m-text">‘ayaṁ no bhagavato accayena paṭisaraṇaṁ bhavissatī’ti, yaṁ tumhe etarahi paṭipādeyyāthā”ti?</span><br />
</p>
<p id="mn108c8p3">
<span class="pali m-text">“Natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito:</span><br />
<span class="sujato m-text">“No, there is not.”</span><br />
</p>
<p id="mn108c8p4">
<span class="pali m-text">‘ayaṁ no bhagavato accayena paṭisaraṇaṁ bhavissatī’ti, yaṁ mayaṁ etarahi paṭipādeyyāmā”ti.</span><br />
</p>
<p id="mn108c9p1">
<span class="pali m-text">“Evaṁ appaṭisaraṇe ca pana, bho ānanda, ko hetu sāmaggiyā”ti?</span><br />
<span class="sujato m-text">“But since you lack a refuge, Mister Ānanda, what’s the reason for your harmony?”</span><br />
</p>
<p id="mn108c9p2">
<span class="pali m-text">“Na kho mayaṁ, brāhmaṇa, appaṭisaraṇā;</span><br />
<span class="sujato m-text">“We don’t lack a refuge, brahmin,</span><br />
</p>
<p id="mn108c9p3">
<span class="pali m-text">sappaṭisaraṇā mayaṁ, brāhmaṇa;</span><br />
<span class="sujato m-text">we have a refuge.</span><br />
</p>
<p id="mn108c9p4">
<span class="pali m-text">dhammappaṭisaraṇā”ti.</span><br />
<span class="sujato m-text">The teaching is our refuge.”</span><br />
</p>
<p id="mn108c10p1">
<span class="pali m-text">“‘Atthi nu kho, bho ānanda, ekabhikkhupi tena bhotā gotamena ṭhapito—</span><br />
<span class="sujato m-text">“But Mister Ānanda, when asked whether there was even a single mendicant—either appointed by the Buddha,</span><br />
</p>
<p id="mn108c10p2">
<span class="pali m-text">ayaṁ vo mamaccayena paṭisaraṇaṁ bhavissatīti, yaṁ tumhe etarahi paṭipādeyyāthā’ti—</span><br />
</p>
<p id="mn108c10p3">
<span class="pali m-text">iti puṭṭho samāno ‘natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito—</span><br />
</p>
<p id="mn108c10p4">
<span class="pali m-text">ayaṁ vo mamaccayena paṭisaraṇaṁ bhavissatīti, yaṁ mayaṁ etarahi paṭipādeyyāmā’ti vadesi;</span><br />
</p>
<p id="mn108c10p5">
<span class="pali m-text">‘atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito—</span><br />
<span class="sujato m-text">or elected by the Saṅgha and appointed by several senior mendicants—</span><br />
</p>
<p id="mn108c10p6">
<span class="pali m-text">ayaṁ no bhagavato accayena paṭisaraṇaṁ bhavissatīti, yaṁ tumhe etarahi paṭipādeyyāthā’ti—</span><br />
<span class="sujato m-text">who serves as your refuge after the Buddha passed away, to whom you now turn,</span><br />
</p>
<p id="mn108c10p7">
<span class="pali m-text">iti puṭṭho samāno ‘natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito—</span><br />
<span class="sujato m-text">you replied, ‘No, there is not.’</span><br />
</p>
<p id="mn108c10p8">
<span class="pali m-text">ayaṁ no bhagavato accayena paṭisaraṇaṁ bhavissatīti, yaṁ mayaṁ etarahi paṭipādeyyāmā’ti—</span><br />
</p>
<p id="mn108c10p9">
<span class="pali m-text">vadesi;</span><br />
</p>
<p id="mn108c10p10">
<span class="pali m-text">‘evaṁ appaṭisaraṇe ca pana, bho ānanda, ko hetu sāmaggiyā’ti iti puṭṭho samāno ‘na kho mayaṁ, brāhmaṇa, appaṭisaraṇā;</span><br />
<span class="sujato m-text">But you say that the reason for your harmony is that you have</span><br />
</p>
<p id="mn108c10p11">
<span class="pali m-text">sappaṭisaraṇā mayaṁ, brāhmaṇa;</span><br />
</p>
<p id="mn108c10p12">
<span class="pali m-text">dhammappaṭisaraṇā’ti vadesi.</span><br />
<span class="sujato m-text">the teaching as a refuge.</span><br />
</p>
<p id="mn108c10p13">
<span class="pali m-text">Imassa pana, bho ānanda, bhāsitassa kathaṁ attho daṭṭhabbo”ti?</span><br />
<span class="sujato m-text">How should I see the meaning of this statement?”</span><br />
</p>
<p id="mn108c10p14">
<span class="pali m-text">“Atthi kho, brāhmaṇa, tena bhagavatā jānatā passatā arahatā sammāsambuddhena bhikkhūnaṁ sikkhāpadaṁ paññattaṁ, pātimokkhaṁ uddiṭṭhaṁ.</span><br />
<span class="sujato m-text">“The Blessed One, who knows and sees, the perfected one, the fully awakened Buddha laid down training rules and recited the monastic code for the mendicants.</span><br />
</p>
<p id="mn108c10p15">
<span class="pali m-text">Te mayaṁ tadahuposathe yāvatikā ekaṁ gāmakhettaṁ upanissāya viharāma te sabbe ekajjhaṁ sannipatāma;</span><br />
<span class="sujato m-text">On the day of the sabbath all of us who live in dependence on one village district gather together as one.</span><br />
</p>
<p id="mn108c10p16">
<span class="pali m-text">sannipatitvā yassa taṁ pavattati taṁ ajjhesāma.</span><br />
<span class="sujato m-text">We invite one who transmits the code to recite it.</span><br />
</p>
<p id="mn108c10p17">
<span class="pali m-text">Tasmiñce bhaññamāne hoti bhikkhussa āpatti hoti vītikkamo taṁ mayaṁ yathādhammaṁ yathānusiṭṭhaṁ kāremāti.</span><br />
<span class="sujato m-text">If anyone remembers an offense or transgression while they’re reciting, we make them act in line with the teachings and in line with the instructions.</span><br />
</p>
<p id="mn108c10p18">
<span class="pali m-text">Na kira no bhavanto kārenti;</span><br />
<span class="sujato m-text">It’s not the good sirs who make us act,</span><br />
</p>
<p id="mn108c10p19">
<span class="pali m-text">dhammo no kāreti”.</span><br />
<span class="sujato m-text">it’s the teaching that makes us act.”</span><br />
</p>
<p id="mn108c11p1">
<span class="pali m-text">“Atthi nu kho, bho ānanda, ekabhikkhupi yaṁ tumhe etarahi sakkarotha garuṁ karotha mānetha pūjetha; sakkatvā garuṁ katvā upanissāya viharathā”ti?</span><br />
<span class="sujato m-text">“Mister Ānanda, is there even a single mendicant who you honor, respect, revere, venerate, and rely on?”</span><br />
</p>
<p id="mn108c11p2">
<span class="pali m-text">“Natthi kho, brāhmaṇa, ekabhikkhupi yaṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā”ti.</span><br />
<span class="sujato m-text">“There is not, brahmin.”</span><br />
</p>
<p id="mn108c11p3">
<span class="pali m-text">“‘Atthi nu kho, bho ānanda, ekabhikkhupi tena bhotā gotamena ṭhapito—</span><br />
<span class="sujato m-text">“Mister Ānanda, when asked whether there was even a single mendicant—either appointed by the Buddha,</span><br />
</p>
<p id="mn108c11p4">
<span class="pali m-text">ayaṁ vo mamaccayena paṭisaraṇaṁ bhavissatīti yaṁ tumhe etarahi paṭipādeyyāthā’ti—</span><br />
</p>
<p id="mn108c11p5">
<span class="pali m-text">iti puṭṭho samāno ‘natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito—</span><br />
</p>
<p id="mn108c12p1">
<span class="pali m-text">ayaṁ vo mamaccayena paṭisaraṇaṁ bhavissatīti yaṁ mayaṁ etarahi paṭipādeyyāmā’ti vadesi;</span><br />
</p>
<p id="mn108c12p2">
<span class="pali m-text">‘atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito—</span><br />
<span class="sujato m-text">or elected by the Saṅgha and appointed by several senior mendicants—</span><br />
</p>
<p id="mn108c12p3">
<span class="pali m-text">ayaṁ no bhagavato accayena paṭisaraṇaṁ bhavissatīti yaṁ tumhe etarahi paṭipādeyyāthā’ti—</span><br />
<span class="sujato m-text">who serves as your refuge after the Buddha passed away, to whom you now turn,</span><br />
</p>
<p id="mn108c12p4">
<span class="pali m-text">iti puṭṭho samāno ‘natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito—</span><br />
<span class="sujato m-text">you replied, ‘No, there is not.’</span><br />
</p>
<p id="mn108c12p5">
<span class="pali m-text">ayaṁ no bhagavato accayena paṭisaraṇaṁ bhavissatīti yaṁ mayaṁ etarahi paṭipādeyyāmā’ti vadesi;</span><br />
</p>
<p id="mn108c12p6">
<span class="pali m-text">‘atthi nu kho, bho ānanda, ekabhikkhupi yaṁ tumhe etarahi sakkarotha garuṁ karotha mānetha pūjetha; sakkatvā garuṁ katvā upanissāya viharathā’ti—</span><br />
<span class="sujato m-text">And when asked whether there is even a single mendicant who you honor, respect, revere, venerate, and rely on,</span><br />
</p>
<p id="mn108c12p7">
<span class="pali m-text">iti puṭṭho samāno ‘natthi kho, brāhmaṇa, ekabhikkhupi yaṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā’ti vadesi.</span><br />
<span class="sujato m-text">you replied, ‘There is not.’</span><br />
</p>
<p id="mn108c12p8">
<span class="pali m-text">Imassa pana, bho ānanda, bhāsitassa kathaṁ attho daṭṭhabbo”ti?</span><br />
<span class="sujato m-text">How should I see the meaning of this statement?”</span><br />
</p>
<p id="mn108c13p1">
<span class="pali m-text">“Atthi kho, brāhmaṇa, tena bhagavatā jānatā passatā arahatā sammāsambuddhena dasa pasādanīyā dhammā akkhātā.</span><br />
<span class="sujato m-text">“There are ten inspiring things explained by the Blessed One, who knows and sees, the perfected one, the fully awakened Buddha.</span><br />
</p>
<p id="mn108c13p2">
<span class="pali m-text">Yasmiṁ no ime dhammā saṁvijjanti taṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāma.</span><br />
<span class="sujato m-text">We honor anyone in whom these things are found.</span><br />
</p>
<p id="mn108c13p3">
<span class="pali m-text">Katame dasa?</span><br />
<span class="sujato m-text">What ten?</span><br />
</p>
<p id="mn108c14p1">
<span class="pali m-text">Idha, brāhmaṇa, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="sujato m-text">It’s when a mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken.</span><br />
</p>
<p id="mn108c15p1">
<span class="pali m-text">Bahussuto hoti sutadharo sutasannicayo.</span><br />
<span class="sujato m-text">They’re very learned, remembering and keeping what they’ve learned.</span><br />
</p>
<p id="mn108c15p2">
<span class="pali m-text">Ye te dhammā ādikalyāṇā, majjhekalyāṇā, pariyosānakalyāṇā, sātthaṁ, sabyañjanaṁ, kevalaparipuṇṇaṁ parisuddhaṁ brahmacariyaṁ abhivadanti tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.</span><br />
<span class="sujato m-text">These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically.</span><br />
</p>
<p id="mn108c16p1">
<span class="pali m-text">Santuṭṭho hoti cīvarapiṇḍapātasenāsanagilānappaccayabhesajjaparikkhārehi.</span><br />
<span class="sujato m-text">They’re content with robes, almsfood, lodgings, and medicines and supplies for the sick.</span><br />
</p>
<p id="mn108c17p1">
<span class="pali m-text">Catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="sujato m-text">They get the four absorptions—blissful meditations in the present life that belong to the higher mind—when they want, without trouble or difficulty.</span><br />
</p>
<p id="mn108c18p1">
<span class="pali m-text">Anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati, yāva brahmalokāpi kāyena vasaṁ vatteti.</span><br />
<span class="sujato m-text">They wield the many kinds of psychic power: multiplying themselves and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. They control the body as far as the realm of divinity.</span><br />
</p>
<p id="mn108c19p1">
<span class="pali m-text">Dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, ye dūre santike ca.</span><br />
<span class="sujato m-text">With clairaudience that is purified and superhuman, they hear both kinds of sounds, human and heavenly, whether near or far.</span><br />
</p>
<p id="mn108c20p1">
<span class="pali m-text">Parasattānaṁ parapuggalānaṁ cetasā ceto paricca pajānāti.</span><br />
<span class="sujato m-text">They understand the minds of other beings and individuals, having comprehended them with their own mind.</span><br />
</p>
<p id="mn108c20p2">
<span class="pali m-text">Sarāgaṁ vā cittaṁ ‘sarāgaṁ cittan’ti pajānāti,</span><br />
<span class="sujato m-text">They understand mind with greed as ‘mind with greed’,</span><br />
</p>
<p id="mn108c20p3">
<span class="pali m-text">vītarāgaṁ vā cittaṁ ‘vītarāgaṁ cittan’ti pajānāti,</span><br />
<span class="sujato m-text">and mind without greed as ‘mind without greed’.</span><br />
</p>
<p id="mn108c20p4">
<span class="pali m-text">sadosaṁ vā cittaṁ ‘sadosaṁ cittan’ti pajānāti,</span><br />
<span class="sujato m-text">They understand mind with hate …</span><br />
</p>
<p id="mn108c20p5">
<span class="pali m-text">vītadosaṁ vā cittaṁ ‘vītadosaṁ cittan’ti pajānāti,</span><br />
<span class="sujato m-text">mind without hate …</span><br />
</p>
<p id="mn108c20p6">
<span class="pali m-text">samohaṁ vā cittaṁ ‘samohaṁ cittan’ti pajānāti,</span><br />
<span class="sujato m-text">mind with delusion …</span><br />
</p>
<p id="mn108c20p7">
<span class="pali m-text">vītamohaṁ vā cittaṁ ‘vītamohaṁ cittan’ti pajānāti,</span><br />
<span class="sujato m-text">mind without delusion …</span><br />
</p>
<p id="mn108c20p8">
<span class="pali m-text">saṅkhittaṁ vā cittaṁ ‘saṅkhittaṁ cittan’ti pajānāti,</span><br />
<span class="sujato m-text">constricted mind …</span><br />
</p>
<p id="mn108c20p9">
<span class="pali m-text">vikkhittaṁ vā cittaṁ ‘vikkhittaṁ cittan’ti pajānāti,</span><br />
<span class="sujato m-text">scattered mind …</span><br />
</p>
<p id="mn108c20p10">
<span class="pali m-text">mahaggataṁ vā cittaṁ ‘mahaggataṁ cittan’ti pajānāti,</span><br />
<span class="sujato m-text">expansive mind …</span><br />
</p>
<p id="mn108c20p11">
<span class="pali m-text">amahaggataṁ vā cittaṁ ‘amahaggataṁ cittan’ti pajānāti,</span><br />
<span class="sujato m-text">unexpansive mind …</span><br />
</p>
<p id="mn108c20p12">
<span class="pali m-text">sauttaraṁ vā cittaṁ ‘sauttaraṁ cittan’ti pajānāti,</span><br />
<span class="sujato m-text">mind that is not supreme …</span><br />
</p>
<p id="mn108c20p13">
<span class="pali m-text">anuttaraṁ vā cittaṁ ‘anuttaraṁ cittan’ti pajānāti,</span><br />
<span class="sujato m-text">mind that is supreme …</span><br />
</p>
<p id="mn108c20p14">
<span class="pali m-text">samāhitaṁ vā cittaṁ ‘samāhitaṁ cittan’ti pajānāti,</span><br />
<span class="sujato m-text">mind immersed in samādhi …</span><br />
</p>
<p id="mn108c20p15">
<span class="pali m-text">asamāhitaṁ vā cittaṁ ‘asamāhitaṁ cittan’ti pajānāti,</span><br />
<span class="sujato m-text">mind not immersed in samādhi …</span><br />
</p>
<p id="mn108c20p16">
<span class="pali m-text">vimuttaṁ vā cittaṁ ‘vimuttaṁ cittan’ti pajānāti,</span><br />
<span class="sujato m-text">freed mind …</span><br />
</p>
<p id="mn108c20p17">
<span class="pali m-text">avimuttaṁ vā cittaṁ ‘avimuttaṁ cittan’ti pajānāti.</span><br />
<span class="sujato m-text">They understand unfreed mind as ‘unfreed mind’.</span><br />
</p>
<p id="mn108c21p1">
<span class="pali m-text">Anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="sujato m-text">They recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details.</span><br />
</p>
<p id="mn108c22p1">
<span class="pali m-text">Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.</span><br />
<span class="sujato m-text">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds.</span><br />
</p>
<p id="mn108c23p1">
<span class="pali m-text">Āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements.</span><br />
</p>
<p id="mn108c23p2">
<span class="pali m-text">Ime kho, brāhmaṇa, tena bhagavatā jānatā passatā arahatā sammāsambuddhena dasa pasādanīyā dhammā akkhātā.</span><br />
<span class="sujato m-text">These are the ten inspiring things explained by the Blessed One, who knows and sees, the perfected one, the fully awakened Buddha.</span><br />
</p>
<p id="mn108c23p3">
<span class="pali m-text">Yasmiṁ no ime dhammā saṁvijjanti taṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā”ti.</span><br />
<span class="sujato m-text">We honor anyone in whom these things are found, and rely on them.”</span><br />
</p>
<p id="mn108c24p1">
<span class="pali m-text">Evaṁ vutte, vassakāro brāhmaṇo magadhamahāmatto upanandaṁ senāpatiṁ āmantesi:</span><br />
<span class="sujato m-text">When he had spoken, Vassakāra addressed General Upananda,</span><br />
</p>
<p id="mn108c24p2">
<span class="pali m-text">“Taṁ kiṁ maññati bhavaṁ senāpati yadime bhonto sakkātabbaṁ sakkaronti, garuṁ kātabbaṁ garuṁ karonti,</span><br />
<span class="sujato m-text">“What do you think, general?</span><br />
</p>
<p id="mn108c24p3">
<span class="pali m-text">mānetabbaṁ mānenti, pūjetabbaṁ pūjenti”?</span><br />
<span class="sujato m-text">Do these venerables honor, respect, revere, and venerate those who are worthy?”</span><br />
</p>
<p id="mn108c24p4">
<span class="pali m-text">“Tagghime bhonto sakkātabbaṁ sakkaronti, garuṁ kātabbaṁ garuṁ karonti, mānetabbaṁ mānenti, pūjetabbaṁ pūjenti.</span><br />
<span class="sujato m-text">“Indeed they do.</span><br />
</p>
<p id="mn108c24p5">
<span class="pali m-text">Imañca hi te bhonto na sakkareyyuṁ na garuṁ kareyyuṁ na māneyyuṁ na pūjeyyuṁ;</span><br />
<span class="sujato m-text">For if these venerables were not to honor, respect, revere, and venerate them,</span><br />
</p>
<p id="mn108c24p6">
<span class="pali m-text">atha kiñcarahi te bhonto sakkareyyuṁ garuṁ kareyyuṁ māneyyuṁ pūjeyyuṁ, sakkatvā garuṁ katvā mānetvā pūjetvā upanissāya vihareyyun”ti?</span><br />
<span class="sujato m-text">then who exactly would they honor?”</span><br />
</p>
<p id="mn108c25p1">
<span class="pali m-text">Atha kho vassakāro brāhmaṇo magadhamahāmatto āyasmantaṁ ānandaṁ etadavoca:</span><br />
<span class="sujato m-text">Then Vassakāra said to Ānanda,</span><br />
</p>
<p id="mn108c25p2">
<span class="pali m-text">“kahaṁ pana bhavaṁ ānando etarahi viharatī”ti?</span><br />
<span class="sujato m-text">“Where are you staying at present?”</span><br />
</p>
<p id="mn108c25p3">
<span class="pali m-text">“Veḷuvane khohaṁ, brāhmaṇa, etarahi viharāmī”ti.</span><br />
<span class="sujato m-text">“In the Bamboo Grove, brahmin.”</span><br />
</p>
<p id="mn108c25p4">
<span class="pali m-text">“Kacci pana, bho ānanda, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppan”ti?</span><br />
<span class="sujato m-text">“I hope the Bamboo Grove is delightful, quiet and still, far from the madding crowd, remote from human settlements, and fit for retreat?”</span><br />
</p>
<p id="mn108c25p5">
<span class="pali m-text">“Taggha, brāhmaṇa, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppaṁ, yathā taṁ tumhādisehi rakkhakehi gopakehī”ti.</span><br />
<span class="sujato m-text">“Indeed it is, brahmin. And it is like that owing to such protectors and guardians as yourself.”</span><br />
</p>
<p id="mn108c25p6">
<span class="pali m-text">“Taggha, bho ānanda, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppaṁ, yathā taṁ bhavantehi jhāyīhi jhānasīlīhi.</span><br />
<span class="sujato m-text">“Surely, Mister Ānanda, it is owing to the good sirs who meditate, making a habit of meditating.</span><br />
</p>
<p id="mn108c25p7">
<span class="pali m-text">Jhāyino ceva bhavanto jhānasīlino ca.</span><br />
<span class="sujato m-text">For the good sirs do in fact meditate and make a habit of meditating.</span><br />
</p>
<p id="mn108c25p8">
<span class="pali m-text">Ekamidāhaṁ, bho ānanda, samayaṁ so bhavaṁ gotamo vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">This one time, Mister Ānanda, Mister Gotama was staying near Vesālī, at the Great Wood, in the hall with the peaked roof.</span><br />
</p>
<p id="mn108c25p9">
<span class="pali m-text">Atha khvāhaṁ, bho ānanda, yena mahāvanaṁ kūṭāgārasālā yena so bhavaṁ gotamo tenupasaṅkamiṁ.</span><br />
<span class="sujato m-text">So I went there to see him.</span><br />
</p>
<p id="mn108c25p10">
<span class="pali m-text">Tatra ca pana so bhavaṁ gotamo anekapariyāyena jhānakathaṁ kathesi.</span><br />
<span class="sujato m-text">And there he spoke about meditation in many ways.</span><br />
</p>
<p id="mn108c25p11">
<span class="pali m-text">Jhāyī ceva so bhavaṁ gotamo ahosi jhānasīlī ca.</span><br />
<span class="sujato m-text">He meditated, and made a habit of meditating.</span><br />
</p>
<p id="mn108c25p12">
<span class="pali m-text">Sabbañca pana so bhavaṁ gotamo jhānaṁ vaṇṇesī”ti.</span><br />
<span class="sujato m-text">And he praised all kinds of meditation.”</span><br />
</p>
<p id="mn108c26p1">
<span class="pali m-text">“Na ca kho, brāhmaṇa, so bhagavā sabbaṁ jhānaṁ vaṇṇesi, napi so bhagavā sabbaṁ jhānaṁ na vaṇṇesīti.</span><br />
<span class="sujato m-text">“No, brahmin, the Buddha did not praise all kinds of meditation, nor did he dispraise all kinds of meditation.</span><br />
</p>
<p id="mn108c26p2">
<span class="pali m-text">Kathaṁ rūpañca, brāhmaṇa, so bhagavā jhānaṁ na vaṇṇesi?</span><br />
<span class="sujato m-text">And what kind of meditation did he not praise?</span><br />
</p>
<p id="mn108c26p3">
<span class="pali m-text">Idha, brāhmaṇa, ekacco kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti;</span><br />
<span class="sujato m-text">It’s when someone’s heart is overcome and mired in sensual desire, and they don’t truly understand the escape from sensual desire that has arisen.</span><br />
</p>
<p id="mn108c26p4">
<span class="pali m-text">so kāmarāgaṁyeva antaraṁ karitvā jhāyati pajjhāyati nijjhāyati apajjhāyati.</span><br />
<span class="sujato m-text">Hiding sensual desire within, they meditate and concentrate and contemplate and ruminate.</span><br />
</p>
<p id="mn108c26p5">
<span class="pali m-text">Byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti;</span><br />
<span class="sujato m-text">Their heart is overcome and mired in ill will …</span><br />
</p>
<p id="mn108c26p6">
<span class="pali m-text">so byāpādaṁyeva antaraṁ karitvā jhāyati pajjhāyati nijjhāyati apajjhāyati.</span><br />
</p>
<p id="mn108c26p7">
<span class="pali m-text">Thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti;</span><br />
<span class="sujato m-text">dullness and drowsiness …</span><br />
</p>
<p id="mn108c26p8">
<span class="pali m-text">so thinamiddhaṁyeva antaraṁ karitvā jhāyati pajjhāyati nijjhāyati apajjhāyati.</span><br />
</p>
<p id="mn108c26p9">
<span class="pali m-text">Uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti;</span><br />
<span class="sujato m-text">restlessness and remorse …</span><br />
</p>
<p id="mn108c26p10">
<span class="pali m-text">so uddhaccakukkuccaṁyeva antaraṁ karitvā jhāyati pajjhāyati nijjhāyati apajjhāyati.</span><br />
</p>
<p id="mn108c26p11">
<span class="pali m-text">Vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti;</span><br />
<span class="sujato m-text">doubt, and they don’t truly know and see the escape from doubt that has arisen.</span><br />
</p>
<p id="mn108c26p12">
<span class="pali m-text">so vicikicchaṁyeva antaraṁ karitvā jhāyati pajjhāyati nijjhāyati apajjhāyati.</span><br />
<span class="sujato m-text">Hiding doubt within, they meditate and concentrate and contemplate and ruminate.</span><br />
</p>
<p id="mn108c26p13">
<span class="pali m-text">Evarūpaṁ kho, brāhmaṇa, so bhagavā jhānaṁ na vaṇṇesi.</span><br />
<span class="sujato m-text">The Buddha didn’t praise this kind of meditation.</span><br />
</p>
<p id="mn108c27p1">
<span class="pali m-text">Kathaṁ rūpañca, brāhmaṇa, so bhagavā jhānaṁ vaṇṇesi?</span><br />
<span class="sujato m-text">And what kind of meditation did he praise?</span><br />
</p>
<p id="mn108c27p2">
<span class="pali m-text">Idha, brāhmaṇa, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn108c27p3">
<span class="pali m-text">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …</span><br />
<span class="sujato m-text">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="mn108c27p4">
<span class="pali m-text">tatiyaṁ jhānaṁ …</span><br />
<span class="sujato m-text">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn108c27p5">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness.</span><br />
</p>
<p id="mn108c27p6">
<span class="pali m-text">Evarūpaṁ kho, brāhmaṇa, so bhagavā jhānaṁ vaṇṇesī”ti.</span><br />
<span class="sujato m-text">The Buddha praised this kind of meditation.”</span><br />
</p>
<p id="mn108c28p1">
<span class="pali m-text">“Gārayhaṁ kira, bho ānanda, so bhavaṁ gotamo jhānaṁ garahi, pāsaṁsaṁ pasaṁsi.</span><br />
<span class="sujato m-text">“Well, Mister Ānanda, it seems that Mister Gotama criticized the kind of meditation that deserves criticism and praised that deserving of praise.</span><br />
</p>
<p id="mn108c28p2">
<span class="pali m-text">Handa ca dāni mayaṁ, bho ānanda, gacchāma;</span><br />
<span class="sujato m-text">Well, now, Mister Ānanda, I must go.</span><br />
</p>
<p id="mn108c28p3">
<span class="pali m-text">bahukiccā mayaṁ bahukaraṇīyā”ti.</span><br />
<span class="sujato m-text">I have many duties, and much to do.”</span><br />
</p>
<p id="mn108c28p4">
<span class="pali m-text">“Yassadāni tvaṁ, brāhmaṇa, kālaṁ maññasī”ti.</span><br />
<span class="sujato m-text">“Please, brahmin, go at your convenience.”</span><br />
</p>
<p id="mn108c28p5">
<span class="pali m-text">Atha kho vassakāro brāhmaṇo magadhamahāmatto āyasmato ānandassa bhāsitaṁ abhinanditvā anumoditvā uṭṭhāyāsanā pakkāmi.</span><br />
<span class="sujato m-text">Then Vassakāra the brahmin, having approved and agreed with what Venerable Ānanda said, got up from his seat and left.</span><br />
</p>
<p id="mn108c29p1">
<span class="pali m-text">Atha kho gopakamoggallāno brāhmaṇo acirapakkante vassakāre brāhmaṇe magadhamahāmatte āyasmantaṁ ānandaṁ etadavoca:</span><br />
<span class="sujato m-text">Soon after he had left, Moggallāna the Guardian said to Ānanda,</span><br />
</p>
<p id="mn108c29p2">
<span class="pali m-text">“yaṁ no mayaṁ bhavantaṁ ānandaṁ apucchimhā taṁ no bhavaṁ ānando na byākāsī”ti.</span><br />
<span class="sujato m-text">“Mister Ānanda, you still haven’t answered my question.”</span><br />
</p>
<p id="mn108c29p3">
<span class="pali m-text">“Nanu te, brāhmaṇa, avocumhā:</span><br />
<span class="sujato m-text">“But brahmin, didn’t I say:</span><br />
</p>
<p id="mn108c29p4">
<span class="pali m-text">‘natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho.</span><br />
<span class="sujato m-text">‘There is no single mendicant who has all the same qualities in each and every way as possessed by Mister Gotama, the perfected one, the fully awakened Buddha.</span><br />
</p>
<p id="mn108c29p5">
<span class="pali m-text">So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido.</span><br />
<span class="sujato m-text">For the Blessed One gave rise to the unarisen path, gave birth to the unborn path, and explained the unexplained path. He is the knower of the path, the discoverer of the path, the expert on the path.</span><br />
</p>
<p id="mn108c29p6">
<span class="pali m-text">Maggānugā ca pana etarahi sāvakā viharanti pacchā samannāgatā’”ti.</span><br />
<span class="sujato m-text">And now the disciples live following the path; they acquire it later.’”</span><br />
</p>
<p id="mn108c29p7">
<span class="pali m-text">Gopakamoggallānasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0107.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0109.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>