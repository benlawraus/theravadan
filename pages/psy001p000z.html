<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy001p000z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy001p000z.html" />
  <meta property="og:description" content="1 Mahāvagga 1.0 Mātikā Namo tassa Bhagavato Arahato Sammāsambuddhassa. Sotāvadhāne paññā sutamaye ñāṇaṁ. Sutvāna saṁvare paññā sīlamaye ñāṇaṁ. Saṁvaritvā samādahane paññā samādhibhāvanāmaye ñāṇaṁ. Paccayapariggahe paññā dhammaṭṭhitiñāṇaṁ. Atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ. Paccuppannānaṁ dhammānaṁ vipariṇāmānupassane paññā udayabbayānupassane ñā …" />
  <meta name="twitter:description" content="1 Mahāvagga 1.0 Mātikā Namo tassa Bhagavato Arahato Sammāsambuddhassa. Sotāvadhāne paññā sutamaye ñāṇaṁ. Sutvāna saṁvare paññā sīlamaye ñāṇaṁ. Saṁvaritvā samādahane paññā samādhibhāvanāmaye ñāṇaṁ. Paccayapariggahe paññā dhammaṭṭhitiñāṇaṁ. Atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ. Paccuppannānaṁ dhammānaṁ vipariṇāmānupassane paññā udayabbayānupassane ñā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="mahavagga">
<h2><a href="#mahavagga">1 Mahāvagga</a></h2>
<section id="matika">
<h3><a href="#matika">1.0 Mātikā</a></h3>
<p id="ps1p0c0p4">
<span class="m-text m-primary">Namo tassa Bhagavato Arahato Sammāsambuddhassa.</span><br />
</p>
<p id="ps1p0c1p1">
<span class="m-text m-primary">Sotāvadhāne paññā sutamaye ñāṇaṁ.</span><br />
</p>
<p id="ps1p0c2p1">
<span class="m-text m-primary">Sutvāna saṁvare paññā sīlamaye ñāṇaṁ.</span><br />
</p>
<p id="ps1p0c3p1">
<span class="m-text m-primary">Saṁvaritvā samādahane paññā samādhibhāvanāmaye ñāṇaṁ.</span><br />
</p>
<p id="ps1p0c4p1">
<span class="m-text m-primary">Paccayapariggahe paññā dhammaṭṭhitiñāṇaṁ.</span><br />
</p>
<p id="ps1p0c5p1">
<span class="m-text m-primary">Atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p0c6p1">
<span class="m-text m-primary">Paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ.</span><br />
</p>
<p id="ps1p0c7p1">
<span class="m-text m-primary">Ārammaṇaṁ paṭisaṅkhā bhaṅgānupassane paññā vipassane ñāṇaṁ.</span><br />
</p>
<p id="ps1p0c8p1">
<span class="m-text m-primary">Bhayatupaṭṭhāne paññā ādīnave ñāṇaṁ.</span><br />
</p>
<p id="ps1p0c9p1">
<span class="m-text m-primary">Muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p0c10p1">
<span class="m-text m-primary">Bahiddhā vuṭṭhānavivaṭṭane paññā gotrabhuñāṇaṁ.</span><br />
</p>
<p id="ps1p0c11p1">
<span class="m-text m-primary">Dubhato vuṭṭhānavivaṭṭane paññā magge ñāṇaṁ.</span><br />
</p>
<p id="ps1p0c12p1">
<span class="m-text m-primary">Payogappaṭippassaddhi paññā phale ñāṇaṁ.</span><br />
</p>
<p id="ps1p0c13p1">
<span class="m-text m-primary">Chinnavaṭumānupassane paññā vimuttiñāṇaṁ.</span><br />
</p>
<p id="ps1p0c14p1">
<span class="m-text m-primary">Tadā samudāgate dhamme passane paññā paccavekkhaṇe ñāṇaṁ.</span><br />
</p>
<p id="ps1p0c15p1">
<span class="m-text m-primary">Ajjhattavavatthāne paññā vatthunānatte ñāṇaṁ.</span><br />
</p>
<p id="ps1p0c16p1">
<span class="m-text m-primary">Bahiddhāvavatthāne paññā gocaranānatte ñāṇaṁ.</span><br />
</p>
<p id="ps1p0c17p1">
<span class="m-text m-primary">Cariyāvavatthāne paññā cariyānānatte ñāṇaṁ.</span><br />
</p>
<p id="ps1p0c18p1">
<span class="m-text m-primary">Catudhammavavatthāne paññā bhūminānatte ñāṇaṁ.</span><br />
</p>
<p id="ps1p0c19p1">
<span class="m-text m-primary">Navadhammavavatthāne paññā dhammanānatte ñāṇaṁ.</span><br />
</p>
<p id="ps1p0c20p1">
<span class="m-text m-primary">Abhiññāpaññā ñātaṭṭhe ñāṇaṁ.</span><br />
</p>
<p id="ps1p0c21p1">
<span class="m-text m-primary">Pariññāpaññā tīraṇaṭṭhe ñāṇaṁ.</span><br />
</p>
<p id="ps1p0c22p1">
<span class="m-text m-primary">Pahāne paññā pariccāgaṭṭhe ñāṇaṁ.</span><br />
</p>
<p id="ps1p0c23p1">
<span class="m-text m-primary">Bhāvanāpaññā ekarasaṭṭhe ñāṇaṁ.</span><br />
</p>
<p id="ps1p0c24p1">
<span class="m-text m-primary">Sacchikiriyāpaññā phassanaṭṭhe ñāṇaṁ.</span><br />
</p>
<p id="ps1p0c25p1">
<span class="m-text m-primary">Atthanānatte paññā atthapaṭisambhide ñāṇaṁ.</span><br />
</p>
<p id="ps1p0c26p1">
<span class="m-text m-primary">Dhammanānatte paññā dhammapaṭisambhide ñāṇaṁ.</span><br />
</p>
<p id="ps1p0c27p1">
<span class="m-text m-primary">Niruttinānatte paññā niruttipaṭisambhide ñāṇaṁ.</span><br />
</p>
<p id="ps1p0c28p1">
<span class="m-text m-primary">Paṭibhānanānatte paññā paṭibhānapaṭisambhide ñāṇaṁ.</span><br />
</p>
<p id="ps1p0c29p1">
<span class="m-text m-primary">Vihāranānatte paññā vihāraṭṭhe ñāṇaṁ.</span><br />
</p>
<p id="ps1p0c30p1">
<span class="m-text m-primary">Samāpattinānatte paññā samāpattaṭṭhe ñāṇaṁ.</span><br />
</p>
<p id="ps1p0c31p1">
<span class="m-text m-primary">Vihārasamāpattinānatte paññā vihārasamāpattaṭṭhe ñāṇaṁ.</span><br />
</p>
<p id="ps1p0c32p1">
<span class="m-text m-primary">Avikkhepaparisuddhattā āsavasamucchede paññā ānantarikasamādhimhi ñāṇaṁ.</span><br />
</p>
<p id="ps1p0c33p1">
<span class="m-text m-primary">Dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ.</span><br />
</p>
<p id="ps1p0c34p1">
<span class="m-text m-primary">Dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṁ.</span><br />
</p>
<p id="ps1p0c35p1">
<span class="m-text m-primary">Sampajānassa pavattapariyādāne paññā parinibbāne ñāṇaṁ.</span><br />
</p>
<p id="ps1p0c36p1">
<span class="m-text m-primary">Sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ.</span><br />
</p>
<p id="ps1p0c37p1">
<span class="m-text m-primary">Puthunānattatejapariyādāne paññā sallekhaṭṭhe ñāṇaṁ.</span><br />
</p>
<p id="ps1p0c38p1">
<span class="m-text m-primary">Asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p0c39p1">
<span class="m-text m-primary">Nānādhammappakāsanatā paññā atthasandassane ñāṇaṁ.</span><br />
</p>
<p id="ps1p0c40p1">
<span class="m-text m-primary">Sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ.</span><br />
</p>
<p id="ps1p0c41p1">
<span class="m-text m-primary">Viditattā paññā khantiñāṇaṁ.</span><br />
</p>
<p id="ps1p0c42p1">
<span class="m-text m-primary">Phuṭṭhattā paññā pariyogāhaṇe ñāṇaṁ.</span><br />
</p>
<p id="ps1p0c43p1">
<span class="m-text m-primary">Samodahane paññā padesavihāre ñāṇaṁ.</span><br />
</p>
<p id="ps1p0c44p1">
<span class="m-text m-primary">Adhipatattā paññā saññāvivaṭṭe ñāṇaṁ.</span><br />
</p>
<p id="ps1p0c45p1">
<span class="m-text m-primary">Nānatte paññā cetovivaṭṭe ñāṇaṁ.</span><br />
</p>
<p id="ps1p0c46p1">
<span class="m-text m-primary">Adhiṭṭhāne paññā cittavivaṭṭe ñāṇaṁ.</span><br />
</p>
<p id="ps1p0c47p1">
<span class="m-text m-primary">Suññate paññā ñāṇavivaṭṭe ñāṇaṁ.</span><br />
</p>
<p id="ps1p0c48p1">
<span class="m-text m-primary">Vosagge paññā vimokkhavivaṭṭe ñāṇaṁ.</span><br />
</p>
<p id="ps1p0c49p1">
<span class="m-text m-primary">Tathaṭṭhe paññā saccavivaṭṭe ñāṇaṁ.</span><br />
</p>
<p id="ps1p0c50p1">
<span class="m-text m-primary">Kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ.</span><br />
</p>
<p id="ps1p0c51p1">
<span class="m-text m-primary">Vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ.</span><br />
</p>
<p id="ps1p0c52p1">
<span class="m-text m-primary">Tiṇṇannaṁ cittānaṁ vipphārattā indriyānaṁ pasādavasena nānattekattaviññāṇacariyā pariyogāhaṇe paññā cetopariyañāṇaṁ.</span><br />
</p>
<p id="ps1p0c53p1">
<span class="m-text m-primary">Paccayappavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ.</span><br />
</p>
<p id="ps1p0c54p1">
<span class="m-text m-primary">Obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ.</span><br />
</p>
<p id="ps1p0c55p1">
<span class="m-text m-primary">Catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ.</span><br />
</p>
<p id="ps1p0c56p1">
<span class="m-text m-primary">Pariññaṭṭhe paññā dukkhe ñāṇaṁ.</span><br />
</p>
<p id="ps1p0c57p1">
<span class="m-text m-primary">Pahānaṭṭhe paññā samudaye ñāṇaṁ.</span><br />
</p>
<p id="ps1p0c58p1">
<span class="m-text m-primary">Sacchikiriyaṭṭhe paññā nirodhe ñāṇaṁ.</span><br />
</p>
<p id="ps1p0c59p1">
<span class="m-text m-primary">Bhāvanaṭṭhe paññā magge ñāṇaṁ.</span><br />
</p>
<p id="ps1p0c60p1">
<span class="m-text m-primary">Dukkhe ñāṇaṁ.</span><br />
</p>
<p id="ps1p0c61p1">
<span class="m-text m-primary">Dukkhasamudaye ñāṇaṁ.</span><br />
</p>
<p id="ps1p0c62p1">
<span class="m-text m-primary">Dukkhanirodhe ñāṇaṁ.</span><br />
</p>
<p id="ps1p0c63p1">
<span class="m-text m-primary">Dukkhanirodhagāminiyā paṭipadāya ñāṇaṁ.</span><br />
</p>
<p id="ps1p0c64p1">
<span class="m-text m-primary">Atthapaṭisambhide ñāṇaṁ.</span><br />
</p>
<p id="ps1p0c65p1">
<span class="m-text m-primary">Dhammapaṭisambhide ñāṇaṁ.</span><br />
</p>
<p id="ps1p0c66p1">
<span class="m-text m-primary">Niruttipaṭisambhide ñāṇaṁ.</span><br />
</p>
<p id="ps1p0c67p1">
<span class="m-text m-primary">Paṭibhānapaṭisambhide ñāṇaṁ.</span><br />
</p>
<p id="ps1p0c68p1">
<span class="m-text m-primary">Indriyaparopariyattañāṇaṁ.</span><br />
</p>
<p id="ps1p0c69p1">
<span class="m-text m-primary">Sattānaṁ āsayānusaye ñāṇaṁ.</span><br />
</p>
<p id="ps1p0c70p1">
<span class="m-text m-primary">Yamakapāṭihīre ñāṇaṁ.</span><br />
</p>
<p id="ps1p0c71p1">
<span class="m-text m-primary">Mahākaruṇāsamāpattiyā ñāṇaṁ.</span><br />
</p>
<p id="ps1p0c72p1">
<span class="m-text m-primary">Sabbaññutaññāṇaṁ.</span><br />
</p>
<p id="ps1p0c73p1">
<span class="m-text m-primary">Anāvaraṇañāṇaṁ.</span><br />
</p>
<p id="ps1p0c74p1">
<span class="m-text m-primary">Imāni tesattati ñāṇāni.</span><br />
</p>
<p id="ps1p0c74p2">
<span class="m-text m-primary">Imesaṁ tesattatiyā ñāṇānaṁ sattasaṭṭhi ñāṇāni sāvakasādhāraṇāni;</span><br />
</p>
<p id="ps1p0c74p3">
<span class="m-text m-primary">cha ñāṇāni asādhāraṇāni sāvakehi.</span><br />
</p>
<p id="ps1p0c74p4">
<span class="m-text m-primary">Mātikā niṭṭhitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>