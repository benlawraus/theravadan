<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 58 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0058.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 58
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0057.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0059.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 58</span></p>
<section id="abhayarajakumarasutta">
<span id="mn58c0p2"></span><h2><span class="pali m-text">Abhayarājakumārasutta</span></h2>
<p><span class="sujato m-text">With Prince Abhaya</span></p>
<p id="mn58c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn58c1p2">
<span class="pali m-text">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="sujato m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="mn58c2p1">
<span class="pali m-text">Atha kho abhayo rājakumāro yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdi. Ekamantaṁ nisinnaṁ kho abhayaṁ rājakumāraṁ nigaṇṭho nāṭaputto etadavoca:</span><br />
<span class="sujato m-text">Then Prince Abhaya went up to the Jain ascetic of the Ñātika clan, bowed, and sat down to one side. The Jain Ñātika said to him,</span><br />
</p>
<p id="mn58c3p1">
<span class="pali m-text">“ehi tvaṁ, rājakumāra, samaṇassa gotamassa vādaṁ āropehi.</span><br />
<span class="sujato m-text">“Come, prince, refute the ascetic Gotama’s doctrine.</span><br />
</p>
<p id="mn58c3p2">
<span class="pali m-text">Evaṁ te kalyāṇo kittisaddo abbhuggacchissati:</span><br />
<span class="sujato m-text">Then you will get a good reputation:</span><br />
</p>
<p id="mn58c3p3">
<span class="pali m-text">‘abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’”ti.</span><br />
<span class="sujato m-text">‘Prince Abhaya refuted the doctrine of the ascetic Gotama, so mighty and powerful!’”</span><br />
</p>
<p id="mn58c3p4">
<span class="pali m-text">“Yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī”ti?</span><br />
<span class="sujato m-text">“But sir, how am I to do this?”</span><br />
</p>
<p id="mn58c3p5">
<span class="pali m-text">“Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi:</span><br />
<span class="sujato m-text">“Here, prince, go to the ascetic Gotama and say to him:</span><br />
</p>
<p id="mn58c3p6">
<span class="pali m-text">‘bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā’ti?</span><br />
<span class="sujato m-text">‘Sir, might the Realized One utter speech that is disliked by others?’</span><br />
</p>
<p id="mn58c3p7">
<span class="pali m-text">Sace te samaṇo gotamo evaṁ puṭṭho evaṁ byākaroti:</span><br />
<span class="sujato m-text">When he’s asked this, if he answers:</span><br />
</p>
<p id="mn58c3p8">
<span class="pali m-text">‘bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi:</span><br />
<span class="sujato m-text">‘He might, prince,’ say this to him,</span><br />
</p>
<p id="mn58c3p9">
<span class="pali m-text">‘atha kiñcarahi te, bhante, puthujjanena nānākaraṇaṁ?</span><br />
<span class="sujato m-text">‘Then, sir, what exactly is the difference between you and an ordinary person?</span><br />
</p>
<p id="mn58c3p10">
<span class="pali m-text">Puthujjanopi hi taṁ vācaṁ bhāseyya yā sā vācā paresaṁ appiyā amanāpā’ti.</span><br />
<span class="sujato m-text">For even an ordinary person might utter speech that is disliked by others.’</span><br />
</p>
<p id="mn58c3p11">
<span class="pali m-text">Sace pana te samaṇo gotamo evaṁ puṭṭho evaṁ byākaroti:</span><br />
<span class="sujato m-text">But if he answers,</span><br />
</p>
<p id="mn58c3p12">
<span class="pali m-text">‘na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi:</span><br />
<span class="sujato m-text">‘He would not, prince,’ say this to him:</span><br />
</p>
<p id="mn58c3p13">
<span class="pali m-text">‘atha kiñcarahi te, bhante, devadatto byākato:</span><br />
<span class="sujato m-text">‘Then, sir, why exactly did you declare of Devadatta:</span><br />
</p>
<p id="mn58c3p14">
<span class="pali m-text">“āpāyiko devadatto, nerayiko devadatto, kappaṭṭho devadatto, atekiccho devadatto”ti?</span><br />
<span class="sujato m-text">“Devadatta is going to a place of loss, to hell, there to remain for an eon, irredeemable”?</span><br />
</p>
<p id="mn58c3p15">
<span class="pali m-text">Tāya ca pana te vācāya devadatto kupito ahosi anattamano’ti.</span><br />
<span class="sujato m-text">Devadatta was angry and upset with what you said.’</span><br />
</p>
<p id="mn58c3p16">
<span class="pali m-text">Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ.</span><br />
<span class="sujato m-text">When you put this dilemma to him, the Buddha won’t be able to either spit it out or swallow it down.</span><br />
</p>
<p id="mn58c3p17">
<span class="pali m-text">Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ;</span><br />
<span class="sujato m-text">He’ll be like a man with an iron cross stuck in his throat, unable to either spit it out or swallow it down.”</span><br />
</p>
<p id="mn58c3p18">
<span class="pali m-text">evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti.</span><br />
</p>
<p id="mn58c4p1">
<span class="pali m-text">“Evaṁ, bhante”ti kho abhayo rājakumāro nigaṇṭhassa nāṭaputtassa paṭissutvā uṭṭhāyāsanā nigaṇṭhaṁ nāṭaputtaṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="sujato m-text">“Yes, sir,” replied Abhaya. He got up from his seat, bowed, and respectfully circled the Jain Ñātika, keeping him on his right. Then he went to the Buddha, bowed, and sat down to one side.</span><br />
</p>
<p id="mn58c4p2">
<span class="pali m-text">Ekamantaṁ nisinnassa kho abhayassa rājakumārassa sūriyaṁ ulloketvā etadahosi:</span><br />
<span class="sujato m-text">Then he looked up at the sun and thought,</span><br />
</p>
<p id="mn58c4p3">
<span class="pali m-text">“akālo kho ajja bhagavato vādaṁ āropetuṁ.</span><br />
<span class="sujato m-text">“It’s too late to refute the Buddha’s doctrine today.</span><br />
</p>
<p id="mn58c4p4">
<span class="pali m-text">Sve dānāhaṁ sake nivesane bhagavato vādaṁ āropessāmī”ti bhagavantaṁ etadavoca:</span><br />
<span class="sujato m-text">I shall refute his doctrine in my own home tomorrow.” He said to the Buddha,</span><br />
</p>
<p id="mn58c4p5">
<span class="pali m-text">“adhivāsetu me, bhante, bhagavā svātanāya attacatuttho bhattan”ti.</span><br />
<span class="sujato m-text">“Sir, may the Buddha please accept tomorrow’s meal from me, together with three other monks.”</span><br />
</p>
<p id="mn58c4p6">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">The Buddha consented with silence.</span><br />
</p>
<p id="mn58c5p1">
<span class="pali m-text">Atha kho abhayo rājakumāro bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">Then, knowing that the Buddha had consented, Abhaya got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn58c5p2">
<span class="pali m-text">Atha kho bhagavā tassā rattiyā accayena pubbaṇhasamayaṁ nivāsetvā pattacīvaramādāya yena abhayassa rājakumārassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then when the night had passed, the Buddha robed up in the morning and, taking his bowl and robe, went to Abhaya’s home, and sat down on the seat spread out.</span><br />
</p>
<p id="mn58c5p3">
<span class="pali m-text">Atha kho abhayo rājakumāro bhagavantaṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then Abhaya served and satisfied the Buddha with his own hands with delicious fresh and cooked foods.</span><br />
</p>
<p id="mn58c5p4">
<span class="pali m-text">Atha kho abhayo rājakumāro bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">When the Buddha had eaten and washed his hand and bowl, Abhaya took a low seat, sat to one side,</span><br />
</p>
<p id="mn58c6p1">
<span class="pali m-text">Ekamantaṁ nisinno kho abhayo rājakumāro bhagavantaṁ etadavoca:</span><br />
<span class="sujato m-text">and said to him,</span><br />
</p>
<p id="mn58c6p2">
<span class="pali m-text">“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti?</span><br />
<span class="sujato m-text">“Sir, might the Realized One utter speech that is disliked by others?”</span><br />
</p>
<p id="mn58c6p3">
<span class="pali m-text">“Na khvettha, rājakumāra, ekaṁsenā”ti.</span><br />
<span class="sujato m-text">“This is no simple matter, prince.”</span><br />
</p>
<p id="mn58c6p4">
<span class="pali m-text">“Ettha, bhante, anassuṁ nigaṇṭhā”ti.</span><br />
<span class="sujato m-text">“Then the Jains have lost in this, sir.”</span><br />
</p>
<p id="mn58c6p5">
<span class="pali m-text">“Kiṁ pana tvaṁ, rājakumāra, evaṁ vadesi:</span><br />
<span class="sujato m-text">“But prince, why do you say that</span><br />
</p>
<p id="mn58c6p6">
<span class="pali m-text">‘ettha, bhante, anassuṁ nigaṇṭhā’”ti?</span><br />
<span class="sujato m-text">the Jains have lost in this?”</span><br />
</p>
<p id="mn58c6p7">
<span class="pali m-text">“Idhāhaṁ, bhante, yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdiṁ. Ekamantaṁ nisinnaṁ kho maṁ, bhante, nigaṇṭho nāṭaputto etadavoca:</span><br />
<span class="sujato m-text">Then Abhaya told the Buddha all that had happened.</span><br />
</p>
<p id="mn58c6p8">
<span class="pali m-text">‘ehi tvaṁ, rājakumāra, samaṇassa gotamassa vādaṁ āropehi.</span><br />
</p>
<p id="mn58c6p9">
<span class="pali m-text">Evaṁ te kalyāṇo kittisaddo abbhuggacchissati—</span><br />
</p>
<p id="mn58c6p10">
<span class="pali m-text">abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’ti.</span><br />
</p>
<p id="mn58c6p11">
<span class="pali m-text">Evaṁ vutte, ahaṁ, bhante, nigaṇṭhaṁ nāṭaputtaṁ etadavocaṁ:</span><br />
</p>
<p id="mn58c6p12">
<span class="pali m-text">‘yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī’ti?</span><br />
</p>
<p id="mn58c6p13">
<span class="pali m-text">‘Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi:</span><br />
</p>
<p id="mn58c6p14">
<span class="pali m-text">“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti?</span><br />
</p>
<p id="mn58c6p15">
<span class="pali m-text">Sace te samaṇo gotamo evaṁ puṭṭho evaṁ byākaroti:</span><br />
</p>
<p id="mn58c6p16">
<span class="pali m-text">“bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi:</span><br />
</p>
<p id="mn58c6p17">
<span class="pali m-text">“atha kiñcarahi te, bhante, puthujjanena nānākaraṇaṁ?</span><br />
</p>
<p id="mn58c6p18">
<span class="pali m-text">Puthujjanopi hi taṁ vācaṁ bhāseyya yā sā vācā paresaṁ appiyā amanāpā”ti.</span><br />
</p>
<p id="mn58c6p19">
<span class="pali m-text">Sace pana te samaṇo gotamo evaṁ puṭṭho evaṁ byākaroti:</span><br />
</p>
<p id="mn58c6p20">
<span class="pali m-text">“na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi—</span><br />
</p>
<p id="mn58c6p21">
<span class="pali m-text">atha kiñcarahi te, bhante, devadatto byākato:</span><br />
</p>
<p id="mn58c6p22">
<span class="pali m-text">“āpāyiko devadatto, nerayiko devadatto, kappaṭṭho devadatto, atekiccho devadatto”ti?</span><br />
</p>
<p id="mn58c6p23">
<span class="pali m-text">Tāya ca pana te vācāya devadatto kupito ahosi anattamano’ti.</span><br />
</p>
<p id="mn58c6p24">
<span class="pali m-text">Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ.</span><br />
</p>
<p id="mn58c6p25">
<span class="pali m-text">Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ;</span><br />
</p>
<p id="mn58c6p26">
<span class="pali m-text">evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti.</span><br />
</p>
<p id="mn58c7p1">
<span class="pali m-text">Tena kho pana samayena daharo kumāro mando uttānaseyyako abhayassa rājakumārassa aṅke nisinno hoti.</span><br />
<span class="sujato m-text">Now at that time a little baby boy was sitting in Prince Abhaya’s lap.</span><br />
</p>
<p id="mn58c7p2">
<span class="pali m-text">Atha kho bhagavā abhayaṁ rājakumāraṁ etadavoca:</span><br />
<span class="sujato m-text">Then the Buddha said to Abhaya,</span><br />
</p>
<p id="mn58c7p3">
<span class="pali m-text">“Taṁ kiṁ maññasi, rājakumāra,</span><br />
<span class="sujato m-text">“What do you think, prince?</span><br />
</p>
<p id="mn58c7p4">
<span class="pali m-text">sacāyaṁ kumāro tuyhaṁ vā pamādamanvāya dhātiyā vā pamādamanvāya kaṭṭhaṁ vā kaṭhalaṁ vā mukhe āhareyya, kinti naṁ kareyyāsī”ti?</span><br />
<span class="sujato m-text">If—because of your negligence or his nurse’s negligence—your boy were to put a stick or stone in his mouth, what would you do to him?”</span><br />
</p>
<p id="mn58c7p5">
<span class="pali m-text">“Āhareyyassāhaṁ, bhante.</span><br />
<span class="sujato m-text">“I’d try to take it out, sir.</span><br />
</p>
<p id="mn58c7p6">
<span class="pali m-text">Sace, bhante, na sakkuṇeyyaṁ ādikeneva āhattuṁ, vāmena hatthena sīsaṁ pariggahetvā dakkhiṇena hatthena vaṅkaṅguliṁ karitvā salohitampi āhareyyaṁ.</span><br />
<span class="sujato m-text">If that didn’t work, I’d hold his head with my left hand and take it out using a hooked finger of my right hand, even if it drew blood.</span><br />
</p>
<p id="mn58c7p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn58c7p8">
<span class="pali m-text">Atthi me, bhante, kumāre anukampā”ti.</span><br />
<span class="sujato m-text">Because I have compassion for the boy, sir.”</span><br />
</p>
<p id="mn58c8p1">
<span class="pali m-text">“Evameva kho, rājakumāra, yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ appiyā amanāpā, na taṁ tathāgato vācaṁ bhāsati.</span><br />
<span class="sujato m-text">“In the same way, prince, the Realized One does not utter speech that he knows to be untrue, false, and pointless, and which is disliked by others.</span><br />
</p>
<p id="mn58c8p2">
<span class="pali m-text">Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ appiyā amanāpā, tampi tathāgato vācaṁ na bhāsati.</span><br />
<span class="sujato m-text">The Realized One does not utter speech that he knows to be true and correct, but which is harmful and disliked by others.</span><br />
</p>
<p id="mn58c8p3">
<span class="pali m-text">Yañca kho tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ appiyā amanāpā, tatra kālaññū tathāgato hoti tassā vācāya veyyākaraṇāya.</span><br />
<span class="sujato m-text">The Realized One knows the right time to speak so as to explain what he knows to be true, correct, and beneficial, but which is disliked by others.</span><br />
</p>
<p id="mn58c8p4">
<span class="pali m-text">Yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ piyā manāpā, na taṁ tathāgato vācaṁ bhāsati.</span><br />
<span class="sujato m-text">The Realized One does not utter speech that he knows to be untrue, false, and pointless, but which is liked by others.</span><br />
</p>
<p id="mn58c8p5">
<span class="pali m-text">Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ piyā manāpā tampi tathāgato vācaṁ na bhāsati.</span><br />
<span class="sujato m-text">The Realized One does not utter speech that he knows to be true and correct, but which is harmful, even if it is liked by others.</span><br />
</p>
<p id="mn58c8p6">
<span class="pali m-text">Yañca tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ piyā manāpā, tatra kālaññū tathāgato hoti tassā vācāya veyyākaraṇāya.</span><br />
<span class="sujato m-text">The Realized One knows the right time to speak so as to explain what he knows to be true, correct, and beneficial, and which is liked by others.</span><br />
</p>
<p id="mn58c8p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn58c8p8">
<span class="pali m-text">Atthi, rājakumāra, tathāgatassa sattesu anukampā”ti.</span><br />
<span class="sujato m-text">Because the Realized One has compassion for sentient beings.”</span><br />
</p>
<p id="mn58c9p1">
<span class="pali m-text">“Yeme, bhante, khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti,</span><br />
<span class="sujato m-text">“Sir, there are clever aristocrats, brahmins, householders, or ascetics who come to see you with a question already planned.</span><br />
</p>
<p id="mn58c9p2">
<span class="pali m-text">pubbeva nu kho, etaṁ, bhante, bhagavato cetaso parivitakkitaṁ hoti ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ tathāgataṁ paṭibhātī”ti?</span><br />
<span class="sujato m-text">Do you think beforehand that if they ask you like this, you’ll answer like that, or does the answer just appear to you on the spot?”</span><br />
</p>
<p id="mn58c10p1">
<span class="pali m-text">“Tena hi, rājakumāra, taññevettha paṭipucchissāmi, yathā te khameyya tathā naṁ byākareyyāsi.</span><br />
<span class="sujato m-text">“Well then, prince, I’ll ask you about this in return, and you can answer as you like.</span><br />
</p>
<p id="mn58c10p2">
<span class="pali m-text">Taṁ kiṁ maññasi, rājakumāra,</span><br />
<span class="sujato m-text">What do you think, prince?</span><br />
</p>
<p id="mn58c10p3">
<span class="pali m-text">kusalo tvaṁ rathassa aṅgapaccaṅgānan”ti?</span><br />
<span class="sujato m-text">Are you skilled in the various parts of a chariot?”</span><br />
</p>
<p id="mn58c10p4">
<span class="pali m-text">“Evaṁ, bhante, kusalo ahaṁ rathassa aṅgapaccaṅgānan”ti.</span><br />
<span class="sujato m-text">“I am, sir.”</span><br />
</p>
<p id="mn58c10p5">
<span class="pali m-text">“Taṁ kiṁ maññasi, rājakumāra,</span><br />
<span class="sujato m-text">“What do you think, prince?</span><br />
</p>
<p id="mn58c10p6">
<span class="pali m-text">ye taṁ upasaṅkamitvā evaṁ puccheyyuṁ:</span><br />
<span class="sujato m-text">When they come to you and ask:</span><br />
</p>
<p id="mn58c10p7">
<span class="pali m-text">‘kiṁ nāmidaṁ rathassa aṅgapaccaṅgan’ti?</span><br />
<span class="sujato m-text">‘What’s the name of this chariot part?’</span><br />
</p>
<p id="mn58c10p8">
<span class="pali m-text">Pubbeva nu kho te etaṁ cetaso parivitakkitaṁ assa ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ paṭibhāseyyā”ti?</span><br />
<span class="sujato m-text">Do you think beforehand that if they ask you like this, you’ll answer like that, or does the answer appear to you on the spot?”</span><br />
</p>
<p id="mn58c10p9">
<span class="pali m-text">“Ahañhi, bhante, rathiko saññāto kusalo rathassa aṅgapaccaṅgānaṁ.</span><br />
<span class="sujato m-text">“Sir, I’m well-known as a charioteer skilled in a chariot’s parts.</span><br />
</p>
<p id="mn58c10p10">
<span class="pali m-text">Sabbāni me rathassa aṅgapaccaṅgāni suviditāni.</span><br />
<span class="sujato m-text">All the parts are well-known to me.</span><br />
</p>
<p id="mn58c10p11">
<span class="pali m-text">Ṭhānasovetaṁ maṁ paṭibhāseyyā”ti.</span><br />
<span class="sujato m-text">The answer just appears to me on the spot.”</span><br />
</p>
<p id="mn58c11p1">
<span class="pali m-text">“Evameva kho, rājakumāra, ye te khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti, ṭhānasovetaṁ tathāgataṁ paṭibhāti.</span><br />
<span class="sujato m-text">“In the same way, when clever aristocrats, brahmins, householders, or ascetics come to see me with a question already planned, the answer just appears to me on the spot.</span><br />
</p>
<p id="mn58c11p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn58c11p3">
<span class="pali m-text">Sā hi, rājakumāra, tathāgatassa dhammadhātu suppaṭividdhā yassā dhammadhātuyā suppaṭividdhattā ṭhānasovetaṁ tathāgataṁ paṭibhātī”ti.</span><br />
<span class="sujato m-text">Because the Realized One has clearly comprehended the principle of the teachings, so that the answer just appears to him on the spot.”</span><br />
</p>
<p id="mn58c12p1">
<span class="pali m-text">Evaṁ vutte, abhayo rājakumāro bhagavantaṁ etadavoca:</span><br />
<span class="sujato m-text">When he had spoken, Prince Abhaya said to the Buddha,</span><br />
</p>
<p id="mn58c12p2">
<span class="pali m-text">“abhikkantaṁ, bhante, abhikkantaṁ, bhante …pe…</span><br />
<span class="sujato m-text">“Excellent, sir! Excellent! …</span><br />
</p>
<p id="mn58c12p3">
<span class="pali m-text">ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn58c12p4">
<span class="pali m-text">Abhayarājakumārasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0057.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0059.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>