<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily006p002p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily006p002p003z.html" />
  <meta property="og:description" content="Anumānapañha Nippapañcavagga 3. Khīṇāsavasatisammosapañha “Bhante nāgasena, atthi arahato satisammoso”ti? “Vigatasatisammosā kho, mahārāja, arahanto, natthi arahantānaṁ satisammoso”ti. “Āpajjeyya pana, bhante, arahā āpattin”ti? “Āma, mahārājā”ti. “Kismiṁ vatthusmin”ti? “Kuṭikāre, mahārāja, sañcaritte, vikāle kālasaññāya, pavārite appavāritasaññāya, anatiritte atirittasaññāyā”ti. “Bhante nāgasena, tumhe bhaṇatha— ‘ye āpattiṁ āpajjanti …" />
  <meta name="twitter:description" content="Anumānapañha Nippapañcavagga 3. Khīṇāsavasatisammosapañha “Bhante nāgasena, atthi arahato satisammoso”ti? “Vigatasatisammosā kho, mahārāja, arahanto, natthi arahantānaṁ satisammoso”ti. “Āpajjeyya pana, bhante, arahā āpattin”ti? “Āma, mahārājā”ti. “Kismiṁ vatthusmin”ti? “Kuṭikāre, mahārāja, sañcaritte, vikāle kālasaññāya, pavārite appavāritasaññāya, anatiritte atirittasaññāyā”ti. “Bhante nāgasena, tumhe bhaṇatha— ‘ye āpattiṁ āpajjanti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="anumanapanha">
<h2><a href="#anumanapanha">Anumānapañha</a></h2>
<section id="nippapancavagga">
<h3><a href="#nippapancavagga">Nippapañcavagga</a></h3>
<section id="khinasavasatisammosapanha">
<h4><a href="#khinasavasatisammosapanha">3. Khīṇāsavasatisammosapañha</a></h4>
<p id="mil6p2p3c1p1">
<span class="m-text m-primary">“Bhante nāgasena, atthi arahato satisammoso”ti?</span><br />
</p>
<p id="mil6p2p3c1p2">
<span class="m-text m-primary">“Vigatasatisammosā kho, mahārāja, arahanto, natthi arahantānaṁ satisammoso”ti.</span><br />
</p>
<p id="mil6p2p3c1p3">
<span class="m-text m-primary">“Āpajjeyya pana, bhante, arahā āpattin”ti?</span><br />
</p>
<p id="mil6p2p3c1p4">
<span class="m-text m-primary">“Āma, mahārājā”ti.</span><br />
</p>
<p id="mil6p2p3c1p5">
<span class="m-text m-primary">“Kismiṁ vatthusmin”ti?</span><br />
</p>
<p id="mil6p2p3c1p6">
<span class="m-text m-primary">“Kuṭikāre, mahārāja, sañcaritte, vikāle kālasaññāya, pavārite appavāritasaññāya, anatiritte atirittasaññāyā”ti.</span><br />
</p>
<p id="mil6p2p3c2p1">
<span class="m-text m-primary">“Bhante nāgasena, tumhe bhaṇatha—</span><br />
</p>
<p id="mil6p2p3c2p2">
<span class="m-text m-primary">‘ye āpattiṁ āpajjanti, te dvīhi kāraṇehi āpajjanti anādariyena vā ajānanena vā’ti.</span><br />
</p>
<p id="mil6p2p3c2p3">
<span class="m-text m-primary">Api nu kho, bhante, arahato anādariyaṁ hoti, yaṁ arahā āpattiṁ āpajjatī”ti?</span><br />
</p>
<p id="mil6p2p3c2p4">
<span class="m-text m-primary">“Na hi, mahārājā”ti.</span><br />
</p>
<p id="mil6p2p3c3p1">
<span class="m-text m-primary">“Yadi, bhante nāgasena, arahā āpattiṁ āpajjati, natthi ca arahato anādariyaṁ, tena hi atthi arahato satisammoso”ti?</span><br />
</p>
<p id="mil6p2p3c3p2">
<span class="m-text m-primary">“Natthi, mahārāja, arahato satisammoso, āpattiñca arahā āpajjatī”ti.</span><br />
</p>
<p id="mil6p2p3c4p1">
<span class="m-text m-primary">“Tena hi, bhante, kāraṇena maṁ saññāpehi, kiṁ tattha kāraṇan”ti?</span><br />
</p>
<p id="mil6p2p3c4p2">
<span class="m-text m-primary">“Dveme, mahārāja, kilesā lokavajjaṁ paṇṇattivajjañcāti.</span><br />
</p>
<p id="mil6p2p3c4p3">
<span class="m-text m-primary">Katamaṁ, mahārāja, lokavajjaṁ?</span><br />
</p>
<p id="mil6p2p3c4p4">
<span class="m-text m-primary">Dasa akusalakammapathā, idaṁ vuccati lokavajjaṁ.</span><br />
</p>
<p id="mil6p2p3c4p5">
<span class="m-text m-primary">Katamaṁ paṇṇattivajjaṁ?</span><br />
</p>
<p id="mil6p2p3c4p6">
<span class="m-text m-primary">Yaṁ loke atthi samaṇānaṁ ananucchavikaṁ ananulomikaṁ, gihīnaṁ anavajjaṁ.</span><br />
</p>
<p id="mil6p2p3c4p7">
<span class="m-text m-primary">Tattha bhagavā sāvakānaṁ sikkhāpadaṁ paññapeti ‘yāvajīvaṁ anatikkamanīyan’ti.</span><br />
</p>
<p id="mil6p2p3c4p8">
<span class="m-text m-primary">Vikālabhojanaṁ, mahārāja, lokassa anavajjaṁ, taṁ jinasāsane vajjaṁ.</span><br />
</p>
<p id="mil6p2p3c4p9">
<span class="m-text m-primary">Bhūtagāmavikopanaṁ, mahārāja, lokassa anavajjaṁ, taṁ jinasāsane vajjaṁ.</span><br />
</p>
<p id="mil6p2p3c4p10">
<span class="m-text m-primary">Udake hassadhammaṁ, mahārāja, lokassa anavajjaṁ, taṁ jinasāsane vajjaṁ.</span><br />
</p>
<p id="mil6p2p3c4p11">
<span class="m-text m-primary">Iti evarūpāni evarūpāni, mahārāja, jinasāsane vajjāni, idaṁ vuccati paṇṇattivajjaṁ.</span><br />
</p>
<p id="mil6p2p3c4p12">
<span class="m-text m-primary">Lokavajjaṁ abhabbo khīṇāsavo taṁ ajjhācarituṁ.</span><br />
</p>
<p id="mil6p2p3c5p1">
<span class="m-text m-primary">Yaṁ kilesaṁ paṇṇattivajjaṁ, taṁ ajānanto āpajjeyya.</span><br />
</p>
<p id="mil6p2p3c5p2">
<span class="m-text m-primary">Avisayo, mahārāja, ekaccassa arahato sabbaṁ jānituṁ, na hi tassa balaṁ atthi sabbaṁ jānituṁ.</span><br />
</p>
<p id="mil6p2p3c5p3">
<span class="m-text m-primary">Anaññātaṁ, mahārāja, arahato itthipurisānaṁ nāmampi gottampi, maggopi tassa mahiyā anaññāto;</span><br />
</p>
<p id="mil6p2p3c5p4">
<span class="m-text m-primary">vimuttiṁyeva, mahārāja, ekacco arahā jāneyya;</span><br />
</p>
<p id="mil6p2p3c5p5">
<span class="m-text m-primary">chaḷabhiñño arahā sakavisayaṁ jāneyya;</span><br />
</p>
<p id="mil6p2p3c5p6">
<span class="m-text m-primary">sabbaññū, mahārāja, tathāgatova sabbaṁ jānātī”ti.</span><br />
</p>
<p id="mil6p2p3c5p7">
<span class="m-text m-primary">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil6p2p3c6p1">
<span class="m-text m-primary">Khīṇāsavasatisammosapañho tatiyo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>