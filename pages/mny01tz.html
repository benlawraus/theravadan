<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 51 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny01tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 51" />
  <meta name="twitter:title" content="Majjhima Nikāya 51" />
  <meta property="og:url" content="https://www.theravadan.org/pages/mny01tz.html" />
  <meta property="og:description" content="Translators: sujato Middle Discourses 51 Kandarakasutta With Kandaraka Evaṁ me sutaṁ— So I have heard. ekaṁ samayaṁ bhagavā campāyaṁ viharati gaggarāya pokkharaṇiyā tīre mahatā bhikkhusaṅghena saddhiṁ. At one time the Buddha was staying near Campā on the banks of the Gaggarā Lotus Pond together with a large Sa …" />
  <meta name="twitter:description" content="Translators: sujato Middle Discourses 51 Kandarakasutta With Kandaraka Evaṁ me sutaṁ— So I have heard. ekaṁ samayaṁ bhagavā campāyaṁ viharati gaggarāya pokkharaṇiyā tīre mahatā bhikkhusaṅghena saddhiṁ. At one time the Buddha was staying near Campā on the banks of the Gaggarā Lotus Pond together with a large Sa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 51
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 51</span></p>
<p id="mn51c0p2">
<span class="m-text m-primary">Kandarakasutta</span><br />
<span class="m-text">With Kandaraka</span><br />
</p>
<p id="mn51c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn51c1p2">
<span class="m-text m-primary">ekaṁ samayaṁ bhagavā campāyaṁ viharati gaggarāya pokkharaṇiyā tīre mahatā bhikkhusaṅghena saddhiṁ.</span><br />
<span class="m-text">At one time the Buddha was staying near Campā on the banks of the Gaggarā Lotus Pond together with a large Saṅgha of mendicants.</span><br />
</p>
<p id="mn51c1p3">
<span class="m-text m-primary">Atha kho pesso ca hatthārohaputto kandarako ca paribbājako yena bhagavā tenupasaṅkamiṁsu; upasaṅkamitvā pesso hatthārohaputto bhagavantaṁ abhivādetvā ekamantaṁ nisīdi.</span><br />
<span class="m-text">Then Pessa the elephant driver’s son and Kandaraka the wanderer went to see the Buddha. When they had approached, Pessa bowed and sat down to one side.</span><br />
</p>
<p id="mn51c1p4">
<span class="m-text m-primary">Kandarako pana paribbājako bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi.</span><br />
<span class="m-text">But the wanderer Kandaraka exchanged greetings with the Buddha and stood to one side.</span><br />
</p>
<p id="mn51c1p5">
<span class="m-text m-primary">Ekamantaṁ ṭhito kho kandarako paribbājako tuṇhībhūtaṁ tuṇhībhūtaṁ bhikkhusaṅghaṁ anuviloketvā bhagavantaṁ etadavoca:</span><br />
<span class="m-text">He looked around the mendicant Saṅgha, who were so very silent, and said to the Buddha:</span><br />
</p>
<p id="mn51c2p1">
<span class="m-text m-primary">“acchariyaṁ, bho gotama, abbhutaṁ, bho gotama.</span><br />
<span class="m-text">“It’s incredible, Master Gotama, it’s amazing!</span><br />
</p>
<p id="mn51c2p2">
<span class="m-text m-primary">Yāvañcidaṁ bhotā gotamena sammā bhikkhusaṅgho paṭipādito.</span><br />
<span class="m-text">How the mendicant Saṅgha has been led to practice properly by Master Gotama!</span><br />
</p>
<p id="mn51c2p3">
<span class="m-text m-primary">Yepi te, bho gotama, ahesuṁ atītamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādesuṁ—</span><br />
<span class="m-text">All the perfected ones, the fully awakened Buddhas in the past or the future who lead the mendicant Saṅgha to practice properly will at best do so</span><br />
</p>
<p id="mn51c2p4">
<span class="m-text m-primary">seyyathāpi etarahi bhotā gotamena sammā bhikkhusaṅgho paṭipādito.</span><br />
<span class="m-text">like Master Gotama does in the present.”</span><br />
</p>
<p id="mn51c2p5">
<span class="m-text m-primary">Yepi te, bho gotama, bhavissanti anāgatamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādessanti—</span><br />
</p>
<p id="mn51c2p6">
<span class="m-text m-primary">seyyathāpi etarahi bhotā gotamena sammā bhikkhusaṅgho paṭipādito”ti.</span><br />
</p>
<p id="mn51c3p1">
<span class="m-text m-primary">“Evametaṁ, kandaraka, evametaṁ, kandaraka.</span><br />
<span class="m-text">“That’s so true, Kandaraka! That’s so true!</span><br />
</p>
<p id="mn51c3p2">
<span class="m-text m-primary">Yepi te, kandaraka, ahesuṁ atītamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādesuṁ—</span><br />
<span class="m-text">All the perfected ones, the fully awakened Buddhas in the past or the future who lead the mendicant Saṅgha to practice properly will at best do so</span><br />
</p>
<p id="mn51c3p3">
<span class="m-text m-primary">seyyathāpi etarahi mayā sammā bhikkhusaṅgho paṭipādito.</span><br />
<span class="m-text">like I do in the present.</span><br />
</p>
<p id="mn51c3p4">
<span class="m-text m-primary">Yepi te, kandaraka, bhavissanti anāgatamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādessanti—</span><br />
</p>
<p id="mn51c3p5">
<span class="m-text m-primary">seyyathāpi etarahi mayā sammā bhikkhusaṅgho paṭipādito.</span><br />
</p>
<p id="mn51c3p6">
<span class="m-text m-primary">Santi hi, kandaraka, bhikkhū imasmiṁ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā.</span><br />
<span class="m-text">For in this mendicant Saṅgha there are perfected mendicants, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetters of rebirth, and are rightly freed through enlightenment.</span><br />
</p>
<p id="mn51c3p7">
<span class="m-text m-primary">Santi hi, kandaraka, bhikkhū imasmiṁ bhikkhusaṅghe sekkhā santatasīlā santatavuttino nipakā nipakavuttino;</span><br />
<span class="m-text">And in this mendicant Saṅgha there are trainee mendicants who are consistently ethical, living consistently, alert, living alertly.</span><br />
</p>
<p id="mn51c3p8">
<span class="m-text m-primary">te catūsu satipaṭṭhānesu suppatiṭṭhitacittā viharanti.</span><br />
<span class="m-text">They meditate with their minds firmly established in the four kinds of mindfulness meditation.</span><br />
</p>
<p id="mn51c3p9">
<span class="m-text m-primary">Katamesu catūsu?</span><br />
<span class="m-text">What four?</span><br />
</p>
<p id="mn51c3p10">
<span class="m-text m-primary">Idha, kandaraka, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="m-text">It’s when a mendicant meditates by observing an aspect of the body—keen, aware, and mindful, rid of desire and aversion for the world.</span><br />
</p>
<p id="mn51c3p11">
<span class="m-text m-primary">vedanāsu vedanānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="m-text">They meditate observing an aspect of feelings—keen, aware, and mindful, rid of desire and aversion for the world.</span><br />
</p>
<p id="mn51c3p12">
<span class="m-text m-primary">citte cittānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="m-text">They meditate observing an aspect of the mind—keen, aware, and mindful, rid of desire and aversion for the world.</span><br />
</p>
<p id="mn51c3p13">
<span class="m-text m-primary">dhammesu dhammānupassī viharati ātāpī sampajāno satimā, vineyya loke abhijjhādomanassan”ti.</span><br />
<span class="m-text">They meditate observing an aspect of principles—keen, aware, and mindful, rid of desire and aversion for the world.”</span><br />
</p>
<p id="mn51c4p1">
<span class="m-text m-primary">Evaṁ vutte, pesso hatthārohaputto bhagavantaṁ etadavoca:</span><br />
<span class="m-text">When he had spoken, Pessa said to the Buddha:</span><br />
</p>
<p id="mn51c4p2">
<span class="m-text m-primary">“acchariyaṁ, bhante, abbhutaṁ, bhante.</span><br />
<span class="m-text">“It’s incredible, sir, it’s amazing,</span><br />
</p>
<p id="mn51c4p3">
<span class="m-text m-primary">Yāva supaññattā cime, bhante, bhagavatā cattāro satipaṭṭhānā sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya.</span><br />
<span class="m-text">how much the Buddha has clearly described the four kinds of mindfulness meditation! They are in order to purify sentient beings, to get past sorrow and crying, to make an end of pain and sadness, to end the cycle of suffering, and to realize extinguishment.</span><br />
</p>
<p id="mn51c4p4">
<span class="m-text m-primary">Mayampi hi, bhante, gihī odātavasanā kālena kālaṁ imesu catūsu satipaṭṭhānesu suppatiṭṭhitacittā viharāma.</span><br />
<span class="m-text">For we white-clothed laypeople also from time to time meditate with our minds well established in the four kinds of mindfulness meditation.</span><br />
</p>
<p id="mn51c4p5">
<span class="m-text m-primary">Idha mayaṁ, bhante, kāye kāyānupassino viharāma ātāpino sampajānā satimanto, vineyya loke abhijjhādomanassaṁ;</span><br />
<span class="m-text">We meditate observing an aspect of the body …</span><br />
</p>
<p id="mn51c4p6">
<span class="m-text m-primary">vedanāsu vedanānupassino viharāma ātāpino sampajānā satimanto, vineyya loke abhijjhādomanassaṁ;</span><br />
<span class="m-text">feelings …</span><br />
</p>
<p id="mn51c4p7">
<span class="m-text m-primary">citte cittānupassino viharāma ātāpino sampajānā satimanto, vineyya loke abhijjhādomanassaṁ;</span><br />
<span class="m-text">mind …</span><br />
</p>
<p id="mn51c4p8">
<span class="m-text m-primary">dhammesu dhammānupassino viharāma ātāpino sampajānā satimanto, vineyya loke abhijjhādomanassaṁ.</span><br />
<span class="m-text">principles—keen, aware, and mindful, rid of desire and aversion for the world.</span><br />
</p>
<p id="mn51c4p9">
<span class="m-text m-primary">Acchariyaṁ, bhante, abbhutaṁ, bhante.</span><br />
<span class="m-text">It’s incredible, sir, it’s amazing!</span><br />
</p>
<p id="mn51c4p10">
<span class="m-text m-primary">Yāvañcidaṁ, bhante, bhagavā evaṁ manussagahane evaṁ manussakasaṭe evaṁ manussasāṭheyye vattamāne sattānaṁ hitāhitaṁ jānāti.</span><br />
<span class="m-text">How the Buddha knows what’s best for sentient beings, even though people continue to be so shady, rotten, and tricky.</span><br />
</p>
<p id="mn51c4p11">
<span class="m-text m-primary">Gahanañhetaṁ, bhante, yadidaṁ manussā;</span><br />
<span class="m-text">For human beings are shady, sir,</span><br />
</p>
<p id="mn51c4p12">
<span class="m-text m-primary">uttānakañhetaṁ, bhante, yadidaṁ pasavo.</span><br />
<span class="m-text">while the animal is obvious.</span><br />
</p>
<p id="mn51c4p13">
<span class="m-text m-primary">Ahañhi, bhante, pahomi hatthidammaṁ sāretuṁ.</span><br />
<span class="m-text">For I can drive an elephant in training,</span><br />
</p>
<p id="mn51c4p14">
<span class="m-text m-primary">Yāvatakena antarena campaṁ gatāgataṁ karissati sabbāni tāni sāṭheyyāni kūṭeyyāni vaṅkeyyāni jimheyyāni pātukarissati.</span><br />
<span class="m-text">and while going back and forth in Campā it’ll try all the tricks, bluffs, ruses, and feints that it can.</span><br />
</p>
<p id="mn51c4p15">
<span class="m-text m-primary">Amhākaṁ pana, bhante, dāsāti vā pessāti vā kammakarāti vā aññathāva kāyena samudācaranti aññathāva vācāya aññathāva nesaṁ cittaṁ hoti.</span><br />
<span class="m-text">But my bondservants, employees, and workers behave one way by body, another by speech, and their minds another.</span><br />
</p>
<p id="mn51c4p16">
<span class="m-text m-primary">Acchariyaṁ, bhante, abbhutaṁ, bhante.</span><br />
<span class="m-text">It’s incredible, sir, it’s amazing!</span><br />
</p>
<p id="mn51c4p17">
<span class="m-text m-primary">Yāvañcidaṁ, bhante, bhagavā evaṁ manussagahane evaṁ manussakasaṭe evaṁ manussasāṭheyye vattamāne sattānaṁ hitāhitaṁ jānāti.</span><br />
<span class="m-text">How the Buddha knows what’s best for sentient beings, even though people continue to be so shady, rotten, and tricky.</span><br />
</p>
<p id="mn51c4p18">
<span class="m-text m-primary">Gahanañhetaṁ, bhante, yadidaṁ manussā;</span><br />
<span class="m-text">For human beings are shady, sir,</span><br />
</p>
<p id="mn51c4p19">
<span class="m-text m-primary">uttānakañhetaṁ, bhante, yadidaṁ pasavo”ti.</span><br />
<span class="m-text">while the animal is obvious.”</span><br />
</p>
<p id="mn51c5p1">
<span class="m-text m-primary">“Evametaṁ, pessa, evametaṁ, pessa.</span><br />
<span class="m-text">“That’s so true, Pessa! That’s so true!</span><br />
</p>
<p id="mn51c5p2">
<span class="m-text m-primary">Gahanañhetaṁ, pessa, yadidaṁ manussā;</span><br />
<span class="m-text">For human beings are shady,</span><br />
</p>
<p id="mn51c5p3">
<span class="m-text m-primary">uttānakañhetaṁ, pessa, yadidaṁ pasavo.</span><br />
<span class="m-text">while the animal is obvious.</span><br />
</p>
<p id="mn51c5p4">
<span class="m-text m-primary">Cattārome, pessa, puggalā santo saṁvijjamānā lokasmiṁ.</span><br />
<span class="m-text">Pessa, these four people are found in the world.</span><br />
</p>
<p id="mn51c5p5">
<span class="m-text m-primary">Katame cattāro?</span><br />
<span class="m-text">What four?</span><br />
</p>
<p id="mn51c5p6">
<span class="m-text m-primary">Idha, pessa, ekacco puggalo attantapo hoti attaparitāpanānuyogamanuyutto;</span><br />
<span class="m-text">One person mortifies themselves, committed to the practice of mortifying themselves.</span><br />
</p>
<p id="mn51c5p7">
<span class="m-text m-primary">idha pana, pessa, ekacco puggalo parantapo hoti paraparitāpanānuyogamanuyutto;</span><br />
<span class="m-text">One person mortifies others, committed to the practice of mortifying others.</span><br />
</p>
<p id="mn51c5p8">
<span class="m-text m-primary">idha pana, pessa, ekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto;</span><br />
<span class="m-text">One person mortifies themselves and others, committed to the practice of mortifying themselves and others.</span><br />
</p>
<p id="mn51c5p9">
<span class="m-text m-primary">idha pana, pessa, ekacco puggalo nevattantapo hoti nāttaparitāpanānuyogamanuyutto na parantapo na paraparitāpanānuyogamanuyutto.</span><br />
<span class="m-text">One person doesn’t mortify either themselves or others, committed to the practice of not mortifying themselves or others.</span><br />
</p>
<p id="mn51c5p10">
<span class="m-text m-primary">So anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati.</span><br />
<span class="m-text">They live without wishes in the present life, extinguished, cooled, experiencing bliss, having become holy in themselves.</span><br />
</p>
<p id="mn51c5p11">
<span class="m-text m-primary">Imesaṁ, pessa, catunnaṁ puggalānaṁ katamo te puggalo cittaṁ ārādhetī”ti?</span><br />
<span class="m-text">Which one of these four people do you like the sound of?”</span><br />
</p>
<p id="mn51c5p12">
<span class="m-text m-primary">“Yvāyaṁ, bhante, puggalo attantapo attaparitāpanānuyogamanuyutto, ayaṁ me puggalo cittaṁ nārādheti.</span><br />
<span class="m-text">“Sir, I don’t like the sound of the first three people.</span><br />
</p>
<p id="mn51c5p13">
<span class="m-text m-primary">Yopāyaṁ, bhante, puggalo parantapo paraparitāpanānuyogamanuyutto, ayampi me puggalo cittaṁ nārādheti.</span><br />
</p>
<p id="mn51c5p14">
<span class="m-text m-primary">Yopāyaṁ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto, ayampi me puggalo cittaṁ nārādheti.</span><br />
</p>
<p id="mn51c5p15">
<span class="m-text m-primary">Yo ca kho ayaṁ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati—</span><br />
</p>
<p id="mn51c5p16">
<span class="m-text m-primary">ayameva me puggalo cittaṁ ārādhetī”ti.</span><br />
<span class="m-text">I only like the sound of the last person, who doesn’t mortify either themselves or others.”</span><br />
</p>
<p id="mn51c6p1">
<span class="m-text m-primary">“Kasmā pana te, pessa, ime tayo puggalā cittaṁ nārādhentī”ti?</span><br />
<span class="m-text">“But why don’t you like the sound of those three people?”</span><br />
</p>
<p id="mn51c6p2">
<span class="m-text m-primary">“Yvāyaṁ, bhante, puggalo attantapo attaparitāpanānuyogamanuyutto so attānaṁ sukhakāmaṁ dukkhapaṭikkūlaṁ ātāpeti paritāpeti—</span><br />
<span class="m-text">“Sir, the person who mortifies themselves does so even though they want to be happy and recoil from pain.</span><br />
</p>
<p id="mn51c6p3">
<span class="m-text m-primary">iminā me ayaṁ puggalo cittaṁ nārādheti.</span><br />
<span class="m-text">That’s why I don’t like the sound of that person.</span><br />
</p>
<p id="mn51c6p4">
<span class="m-text m-primary">Yopāyaṁ, bhante, puggalo parantapo paraparitāpanānuyogamanuyutto so paraṁ sukhakāmaṁ dukkhapaṭikkūlaṁ ātāpeti paritāpeti—</span><br />
<span class="m-text">The person who mortifies others does so even though others want to be happy and recoil from pain.</span><br />
</p>
<p id="mn51c6p5">
<span class="m-text m-primary">iminā me ayaṁ puggalo cittaṁ nārādheti.</span><br />
<span class="m-text">That’s why I don’t like the sound of that person.</span><br />
</p>
<p id="mn51c6p6">
<span class="m-text m-primary">Yopāyaṁ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto so attānañca parañca sukhakāmaṁ dukkhapaṭikkūlaṁ ātāpeti paritāpeti—</span><br />
<span class="m-text">The person who mortifies themselves and others does so even though both themselves and others want to be happy and recoil from pain.</span><br />
</p>
<p id="mn51c6p7">
<span class="m-text m-primary">iminā me ayaṁ puggalo cittaṁ nārādheti.</span><br />
<span class="m-text">That’s why I don’t like the sound of that person.</span><br />
</p>
<p id="mn51c6p8">
<span class="m-text m-primary">Yo ca kho ayaṁ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati;</span><br />
<span class="m-text">The person who doesn’t mortify either themselves or others—living without wishes, extinguished, cooled, experiencing bliss, having become holy in themselves—does not torment themselves or others, both of whom want to be happy and recoil from pain.</span><br />
</p>
<p id="mn51c6p9">
<span class="m-text m-primary">so attānañca parañca sukhakāmaṁ dukkhapaṭikkūlaṁ neva ātāpeti na paritāpeti—</span><br />
</p>
<p id="mn51c6p10">
<span class="m-text m-primary">iminā me ayaṁ puggalo cittaṁ ārādheti.</span><br />
<span class="m-text">That’s why I like the sound of that person.</span><br />
</p>
<p id="mn51c6p11">
<span class="m-text m-primary">Handa ca dāni mayaṁ, bhante, gacchāma;</span><br />
<span class="m-text">Well, now, sir, I must go.</span><br />
</p>
<p id="mn51c6p12">
<span class="m-text m-primary">bahukiccā mayaṁ bahukaraṇīyā”ti.</span><br />
<span class="m-text">I have many duties, and much to do.”</span><br />
</p>
<p id="mn51c6p13">
<span class="m-text m-primary">“Yassadāni tvaṁ, pessa, kālaṁ maññasī”ti.</span><br />
<span class="m-text">“Please, Pessa, go at your convenience.”</span><br />
</p>
<p id="mn51c6p14">
<span class="m-text m-primary">Atha kho pesso hatthārohaputto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">And then Pessa the elephant driver’s son approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn51c7p1">
<span class="m-text m-primary">Atha kho bhagavā acirapakkante pesse hatthārohaputte bhikkhū āmantesi:</span><br />
<span class="m-text">Then, not long after he had left, the Buddha addressed the mendicants:</span><br />
</p>
<p id="mn51c7p2">
<span class="m-text m-primary">“paṇḍito, bhikkhave, pesso hatthārohaputto;</span><br />
<span class="m-text">“Mendicants, Pessa the elephant driver’s son is astute.</span><br />
</p>
<p id="mn51c7p3">
<span class="m-text m-primary">mahāpañño, bhikkhave, pesso hatthārohaputto.</span><br />
<span class="m-text">He has great wisdom.</span><br />
</p>
<p id="mn51c7p4">
<span class="m-text m-primary">Sace, bhikkhave, pesso hatthārohaputto muhuttaṁ nisīdeyya yāvassāhaṁ ime cattāro puggale vitthārena vibhajissāmi, mahatā atthena saṁyutto abhavissa.</span><br />
<span class="m-text">If he had sat here a little longer so that I could have analyzed these four people in detail, he would have greatly benefited.</span><br />
</p>
<p id="mn51c7p5">
<span class="m-text m-primary">Api ca, bhikkhave, ettāvatāpi pesso hatthārohaputto mahatā atthena saṁyutto”ti.</span><br />
<span class="m-text">Still, even with this much he has already greatly benefited.”</span><br />
</p>
<p id="mn51c7p6">
<span class="m-text m-primary">“Etassa, bhagavā, kālo, etassa, sugata, kālo,</span><br />
<span class="m-text">“Now is the time, Blessed One! Now is the time, Holy One!</span><br />
</p>
<p id="mn51c7p7">
<span class="m-text m-primary">yaṁ bhagavā ime cattāro puggale vitthārena vibhajeyya. Bhagavato sutvā bhikkhū dhāressantī”ti.</span><br />
<span class="m-text">May the Buddha analyze these four people in detail. The mendicants will listen and remember it.”</span><br />
</p>
<p id="mn51c7p8">
<span class="m-text m-primary">“Tena hi, bhikkhave, suṇātha, sādhukaṁ manasi karotha, bhāsissāmī”ti.</span><br />
<span class="m-text">“Well then, mendicants, listen and pay close attention, I will speak.”</span><br />
</p>
<p id="mn51c7p9">
<span class="m-text m-primary">“Evaṁ, bhante”ti kho te bhikkhū bhagavato paccassosuṁ.</span><br />
<span class="m-text">“Yes, sir,” they replied.</span><br />
</p>
<p id="mn51c7p10">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn51c8p1">
<span class="m-text m-primary">“Katamo ca, bhikkhave, puggalo attantapo attaparitāpanānuyogamanuyutto? Idha, bhikkhave, ekacco puggalo acelako hoti muttācāro hatthāpalekhano naehibhaddantiko natiṭṭhabhaddantiko; nābhihaṭaṁ na uddissakataṁ na nimantanaṁ sādiyati;</span><br />
<span class="m-text">“And what person mortifies themselves, committed to the practice of mortifying themselves? It’s when someone goes naked, ignoring conventions. They lick their hands, and don’t come or wait when called. They don’t consent to food brought to them, or food prepared for them, or an invitation for a meal.</span><br />
</p>
<p id="mn51c8p2">
<span class="m-text m-primary">so na kumbhimukhā paṭiggaṇhāti na kaḷopimukhā paṭiggaṇhāti na eḷakamantaraṁ na daṇḍamantaraṁ na musalamantaraṁ na dvinnaṁ bhuñjamānānaṁ na gabbhiniyā na pāyamānāya na purisantaragatāya na saṅkittīsu na yattha sā upaṭṭhito hoti na yattha makkhikā saṇḍasaṇḍacārinī; na macchaṁ na maṁsaṁ na suraṁ na merayaṁ na thusodakaṁ pivati.</span><br />
<span class="m-text">They don’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who has a man in her home; or where there’s a dog waiting or flies buzzing. They accept no fish or meat or liquor or wine, and drink no beer.</span><br />
</p>
<p id="mn51c8p3">
<span class="m-text m-primary">So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko;</span><br />
<span class="m-text">They go to just one house for alms, taking just one mouthful, or two houses and two mouthfuls, up to seven houses and seven mouthfuls.</span><br />
</p>
<p id="mn51c8p4">
<span class="m-text m-primary">ekissāpi dattiyā yāpeti, dvīhipi dattīhi yāpeti …pe… sattahipi dattīhi yāpeti;</span><br />
<span class="m-text">They feed on one saucer a day, two saucers a day, up to seven saucers a day.</span><br />
</p>
<p id="mn51c8p5">
<span class="m-text m-primary">ekāhikampi āhāraṁ āhāreti, dvīhikampi āhāraṁ āhāreti …pe… sattāhikampi āhāraṁ āhāreti—iti evarūpaṁ aḍḍhamāsikaṁ pariyāyabhattabhojanānuyogamanuyutto viharati.</span><br />
<span class="m-text">They eat once a day, once every second day, up to once a week, and so on, even up to once a fortnight. They live committed to the practice of eating food at set intervals.</span><br />
</p>
<p id="mn51c8p6">
<span class="m-text m-primary">So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti; vanamūlaphalāhāro yāpeti pavattaphalabhojī.</span><br />
<span class="m-text">They eat herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survive on forest roots and fruits, or eating fallen fruit.</span><br />
</p>
<p id="mn51c8p7">
<span class="m-text m-primary">So sāṇānipi dhāreti, masāṇānipi dhāreti, chavadussānipi dhāreti, paṁsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti;</span><br />
<span class="m-text">They wear robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings.</span><br />
</p>
<p id="mn51c8p8">
<span class="m-text m-primary">kesamassulocakopi hoti, kesamassulocanānuyogamanuyutto,</span><br />
<span class="m-text">They tear out their hair and beard, committed to this practice.</span><br />
</p>
<p id="mn51c8p9">
<span class="m-text m-primary">ubbhaṭṭhakopi hoti āsanapaṭikkhitto,</span><br />
<span class="m-text">They constantly stand, refusing seats.</span><br />
</p>
<p id="mn51c8p10">
<span class="m-text m-primary">ukkuṭikopi hoti ukkuṭikappadhānamanuyutto,</span><br />
<span class="m-text">They squat, committed to the endeavor of squatting.</span><br />
</p>
<p id="mn51c8p11">
<span class="m-text m-primary">kaṇṭakāpassayikopi hoti kaṇṭakāpassaye seyyaṁ kappeti;</span><br />
<span class="m-text">They lie on a mat of thorns, making a mat of thorns their bed.</span><br />
</p>
<p id="mn51c8p12">
<span class="m-text m-primary">sāyatatiyakampi udakorohanānuyogamanuyutto viharati—</span><br />
<span class="m-text">They’re committed to the practice of immersion in water three times a day, including the evening.</span><br />
</p>
<p id="mn51c8p13">
<span class="m-text m-primary">iti evarūpaṁ anekavihitaṁ kāyassa ātāpanaparitāpanānuyogamanuyutto viharati.</span><br />
<span class="m-text">And so they live committed to practicing these various ways of mortifying and tormenting the body.</span><br />
</p>
<p id="mn51c8p14">
<span class="m-text m-primary">Ayaṁ vuccati, bhikkhave, puggalo attantapo attaparitāpanānuyogamanuyutto.</span><br />
<span class="m-text">This is called a person who mortifies themselves, being committed to the practice of mortifying themselves.</span><br />
</p>
<p id="mn51c9p1">
<span class="m-text m-primary">Katamo ca, bhikkhave, puggalo parantapo paraparitāpanānuyogamanuyutto?</span><br />
<span class="m-text">And what person mortifies others, committed to the practice of mortifying others?</span><br />
</p>
<p id="mn51c9p2">
<span class="m-text m-primary">Idha, bhikkhave, ekacco puggalo orabbhiko hoti sūkariko sākuṇiko māgaviko luddo macchaghātako coro coraghātako goghātako bandhanāgāriko, ye vā panaññepi keci kurūrakammantā.</span><br />
<span class="m-text">It’s when a person is a slaughterer of sheep, pigs, or poultry, a hunter or trapper, a fisher, a bandit, an executioner, a butcher, a jailer, or someone with some other kind of cruel livelihood.</span><br />
</p>
<p id="mn51c9p3">
<span class="m-text m-primary">Ayaṁ vuccati, bhikkhave, puggalo parantapo paraparitāpanānuyogamanuyutto.</span><br />
<span class="m-text">This is called a person who mortifies others, being committed to the practice of mortifying others.</span><br />
</p>
<p id="mn51c10p1">
<span class="m-text m-primary">Katamo ca, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto?</span><br />
<span class="m-text">And what person mortifies themselves and others, being committed to the practice of mortifying themselves and others?</span><br />
</p>
<p id="mn51c10p2">
<span class="m-text m-primary">Idha, bhikkhave, ekacco puggalo rājā vā hoti khattiyo muddhāvasitto brāhmaṇo vā mahāsālo.</span><br />
<span class="m-text">It’s when a person is an anointed aristocratic king or a well-to-do brahmin.</span><br />
</p>
<p id="mn51c10p3">
<span class="m-text m-primary">So puratthimena nagarassa navaṁ santhāgāraṁ kārāpetvā kesamassuṁ ohāretvā kharājinaṁ nivāsetvā sappitelena kāyaṁ abbhañjitvā magavisāṇena piṭṭhiṁ kaṇḍuvamāno navaṁ santhāgāraṁ pavisati saddhiṁ mahesiyā brāhmaṇena ca purohitena.</span><br />
<span class="m-text">He has a new temple built to the east of the city. He shaves off his hair and beard, dresses in a rough antelope hide, and smears his body with ghee and oil. Scratching his back with antlers, he enters the temple with his chief queen and the brahmin high priest.</span><br />
</p>
<p id="mn51c10p4">
<span class="m-text m-primary">So tattha anantarahitāya bhūmiyā haritupalittāya seyyaṁ kappeti.</span><br />
<span class="m-text">There he lies on the bare ground strewn with grass.</span><br />
</p>
<p id="mn51c10p5">
<span class="m-text m-primary">Ekissāya gāviyā sarūpavacchāya yaṁ ekasmiṁ thane khīraṁ hoti tena rājā yāpeti, yaṁ dutiyasmiṁ thane khīraṁ hoti tena mahesī yāpeti, yaṁ tatiyasmiṁ thane khīraṁ hoti tena brāhmaṇo purohito yāpeti, yaṁ catutthasmiṁ thane khīraṁ hoti tena aggiṁ juhati, avasesena vacchako yāpeti.</span><br />
<span class="m-text">The king feeds on the milk from one teat of a cow that has a calf of the same color. The chief queen feeds on the milk from the second teat. The brahmin high priest feeds on the milk from the third teat. The milk from the fourth teat is served to the sacred flame. The calf feeds on the remainder.</span><br />
</p>
<p id="mn51c10p6">
<span class="m-text m-primary">So evamāha:</span><br />
<span class="m-text">He says:</span><br />
</p>
<p id="mn51c10p7">
<span class="m-text m-primary">‘ettakā usabhā haññantu yaññatthāya, ettakā vacchatarā haññantu yaññatthāya, ettakā vacchatariyo haññantu yaññatthāya, ettakā ajā haññantu yaññatthāya, ettakā urabbhā haññantu yaññatthāya, ettakā assā haññantu yaññatthāya, ettakā rukkhā chijjantu yūpatthāya, ettakā dabbhā lūyantu barihisatthāyā’ti.</span><br />
<span class="m-text">‘Slaughter this many bulls, bullocks, heifers, goats, rams, and horses for the sacrifice! Fell this many trees and reap this much grass for the sacrificial equipment!’</span><br />
</p>
<p id="mn51c10p8">
<span class="m-text m-primary">Yepissa te honti dāsāti vā pessāti vā kammakarāti vā tepi daṇḍatajjitā bhayatajjitā assumukhā rudamānā parikammāni karonti.</span><br />
<span class="m-text">His bondservants, employees, and workers do their jobs under threat of punishment and danger, weeping with tearful faces.</span><br />
</p>
<p id="mn51c10p9">
<span class="m-text m-primary">Ayaṁ vuccati, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto.</span><br />
<span class="m-text">This is called a person who mortifies themselves and others, being committed to the practice of mortifying themselves and others.</span><br />
</p>
<p id="mn51c11p1">
<span class="m-text m-primary">Katamo ca, bhikkhave, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati?</span><br />
<span class="m-text">And what person doesn’t mortify either themselves or others, but lives without wishes, extinguished, cooled, experiencing bliss, having become holy in themselves?</span><br />
</p>
<p id="mn51c12p1">
<span class="m-text m-primary">Idha, bhikkhave, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.</span><br />
<span class="m-text">It’s when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.</span><br />
</p>
<p id="mn51c12p2">
<span class="m-text m-primary">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn51c12p3">
<span class="m-text m-primary">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="mn51c13p1">
<span class="m-text m-primary">Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.</span><br />
<span class="m-text">A householder hears that teaching, or a householder’s child, or someone reborn in some clan.</span><br />
</p>
<p id="mn51c13p2">
<span class="m-text m-primary">So taṁ dhammaṁ sutvā tathāgate saddhaṁ paṭilabhati.</span><br />
<span class="m-text">They gain faith in the Realized One,</span><br />
</p>
<p id="mn51c13p3">
<span class="m-text m-primary">So tena saddhāpaṭilābhena samannāgato iti paṭisañcikkhati:</span><br />
<span class="m-text">and reflect:</span><br />
</p>
<p id="mn51c13p4">
<span class="m-text m-primary">‘sambādho gharāvāso rajāpatho, abbhokāso pabbajjā.</span><br />
<span class="m-text">‘Living in a house is cramped and dirty, but the life of one gone forth is wide open.</span><br />
</p>
<p id="mn51c13p5">
<span class="m-text m-primary">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="mn51c13p6">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.</span><br />
<span class="m-text">Why don’t I shave off my hair and beard, dress in ocher robes, and go forth from the lay life to homelessness?’</span><br />
</p>
<p id="mn51c13p7">
<span class="m-text m-primary">So aparena samayena appaṁ vā bhogakkhandhaṁ pahāya, mahantaṁ vā bhogakkhandhaṁ pahāya, appaṁ vā ñātiparivaṭṭaṁ pahāya, mahantaṁ vā ñātiparivaṭṭaṁ pahāya, kesamassuṁ ohāretvā, kāsāyāni vatthāni acchādetvā agārasmā anagāriyaṁ pabbajati.</span><br />
<span class="m-text">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness.</span><br />
</p>
<p id="mn51c14p1">
<span class="m-text m-primary">So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.</span><br />
<span class="m-text">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of compassion for all living beings.</span><br />
</p>
<p id="mn51c14p2">
<span class="m-text m-primary">Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati.</span><br />
<span class="m-text">They give up stealing. They take only what’s given, and expect only what’s given. They keep themselves clean by not thieving.</span><br />
</p>
<p id="mn51c14p3">
<span class="m-text m-primary">Abrahmacariyaṁ pahāya brahmacārī hoti ārācārī virato methunā gāmadhammā.</span><br />
<span class="m-text">They give up unchastity. They are celibate, set apart, avoiding the common practice of sex.</span><br />
</p>
<p id="mn51c14p4">
<span class="m-text m-primary">Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa.</span><br />
<span class="m-text">They give up lying. They speak the truth and stick to the truth. They’re honest and trustworthy, and don’t trick the world with their words.</span><br />
</p>
<p id="mn51c14p5">
<span class="m-text m-primary">Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya—iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti.</span><br />
<span class="m-text">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="mn51c14p6">
<span class="m-text m-primary">Pharusaṁ vācaṁ pahāya pharusāya vācāya paṭivirato hoti, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti.</span><br />
<span class="m-text">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people.</span><br />
</p>
<p id="mn51c14p7">
<span class="m-text m-primary">Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ.</span><br />
<span class="m-text">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial.</span><br />
</p>
<p id="mn51c14p8">
<span class="m-text m-primary">So bījagāmabhūtagāmasamārambhā paṭivirato hoti,</span><br />
<span class="m-text">They avoid injuring plants and seeds.</span><br />
</p>
<p id="mn51c14p9">
<span class="m-text m-primary">ekabhattiko hoti rattūparato virato vikālabhojanā;</span><br />
<span class="m-text">They eat in one part of the day, abstaining from eating at night and food at the wrong time.</span><br />
</p>
<p id="mn51c14p10">
<span class="m-text m-primary">naccagītavāditavisūkadassanā paṭivirato hoti;</span><br />
<span class="m-text">They avoid dancing, singing, music, and seeing shows.</span><br />
</p>
<p id="mn51c14p11">
<span class="m-text m-primary">mālāgandhavilepanadhāraṇamaṇḍanavibhūsanaṭṭhānā paṭivirato hoti;</span><br />
<span class="m-text">They avoid beautifying and adorning themselves with garlands, perfumes, and makeup.</span><br />
</p>
<p id="mn51c14p12">
<span class="m-text m-primary">uccāsayanamahāsayanā paṭivirato hoti;</span><br />
<span class="m-text">They avoid high and luxurious beds.</span><br />
</p>
<p id="mn51c14p13">
<span class="m-text m-primary">jātarūparajatapaṭiggahaṇā paṭivirato hoti;</span><br />
<span class="m-text">They avoid receiving gold and money,</span><br />
</p>
<p id="mn51c14p14">
<span class="m-text m-primary">āmakadhaññapaṭiggahaṇā paṭivirato hoti;</span><br />
<span class="m-text">raw grains,</span><br />
</p>
<p id="mn51c14p15">
<span class="m-text m-primary">āmakamaṁsapaṭiggahaṇā paṭivirato hoti;</span><br />
<span class="m-text">raw meat,</span><br />
</p>
<p id="mn51c14p16">
<span class="m-text m-primary">itthikumārikapaṭiggahaṇā paṭivirato hoti;</span><br />
<span class="m-text">women and girls,</span><br />
</p>
<p id="mn51c14p17">
<span class="m-text m-primary">dāsidāsapaṭiggahaṇā paṭivirato hoti;</span><br />
<span class="m-text">male and female bondservants,</span><br />
</p>
<p id="mn51c14p18">
<span class="m-text m-primary">ajeḷakapaṭiggahaṇā paṭivirato hoti;</span><br />
<span class="m-text">goats and sheep,</span><br />
</p>
<p id="mn51c14p19">
<span class="m-text m-primary">kukkuṭasūkarapaṭiggahaṇā paṭivirato hoti;</span><br />
<span class="m-text">chickens and pigs,</span><br />
</p>
<p id="mn51c14p20">
<span class="m-text m-primary">hatthigavassavaḷavapaṭiggahaṇā paṭivirato hoti;</span><br />
<span class="m-text">elephants, cows, horses, and mares,</span><br />
</p>
<p id="mn51c14p21">
<span class="m-text m-primary">khettavatthupaṭiggahaṇā paṭivirato hoti;</span><br />
<span class="m-text">and fields and land.</span><br />
</p>
<p id="mn51c14p22">
<span class="m-text m-primary">dūteyyapahiṇagamanānuyogā paṭivirato hoti;</span><br />
<span class="m-text">They avoid running errands and messages;</span><br />
</p>
<p id="mn51c14p23">
<span class="m-text m-primary">kayavikkayā paṭivirato hoti;</span><br />
<span class="m-text">buying and selling;</span><br />
</p>
<p id="mn51c14p24">
<span class="m-text m-primary">tulākūṭakaṁsakūṭamānakūṭā paṭivirato hoti;</span><br />
<span class="m-text">falsifying weights, metals, or measures;</span><br />
</p>
<p id="mn51c14p25">
<span class="m-text m-primary">ukkoṭanavañcananikatisāciyogā paṭivirato hoti;</span><br />
<span class="m-text">bribery, fraud, cheating, and duplicity;</span><br />
</p>
<p id="mn51c14p26">
<span class="m-text m-primary">chedanavadhabandhanaviparāmosaālopasahasākārā paṭivirato hoti.</span><br />
<span class="m-text">mutilation, murder, abduction, banditry, plunder, and violence.</span><br />
</p>
<p id="mn51c15p1">
<span class="m-text m-primary">So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati.</span><br />
<span class="m-text">They’re content with robes to look after the body and almsfood to look after the belly. Wherever they go, they set out taking only these things.</span><br />
</p>
<p id="mn51c15p2">
<span class="m-text m-primary">Seyyathāpi nāma pakkhī sakuṇo yena yeneva ḍeti, sapattabhārova ḍeti;</span><br />
<span class="m-text">They’re like a bird: wherever it flies, wings are its only burden.</span><br />
</p>
<p id="mn51c15p3">
<span class="m-text m-primary">evameva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati.</span><br />
<span class="m-text">In the same way, a mendicant is content with robes to look after the body and almsfood to look after the belly. Wherever they go, they set out taking only these things.</span><br />
</p>
<p id="mn51c15p4">
<span class="m-text m-primary">So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.</span><br />
<span class="m-text">When they have this entire spectrum of noble ethics, they experience a blameless happiness inside themselves.</span><br />
</p>
<p id="mn51c16p1">
<span class="m-text m-primary">So cakkhunā rūpaṁ disvā na nimittaggāhī hoti nānubyañjanaggāhī.</span><br />
<span class="m-text">When they see a sight with their eyes, they don’t get caught up in the features and details.</span><br />
</p>
<p id="mn51c16p2">
<span class="m-text m-primary">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.</span><br />
<span class="m-text">If the faculty of sight were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of sight, and achieving its restraint.</span><br />
</p>
<p id="mn51c16p3">
<span class="m-text m-primary">Sotena saddaṁ sutvā …pe…</span><br />
<span class="m-text">When they hear a sound with their ears …</span><br />
</p>
<p id="mn51c16p4">
<span class="m-text m-primary">ghānena gandhaṁ ghāyitvā …pe…</span><br />
<span class="m-text">When they smell an odor with their nose …</span><br />
</p>
<p id="mn51c16p5">
<span class="m-text m-primary">jivhāya rasaṁ sāyitvā …pe…</span><br />
<span class="m-text">When they taste a flavor with their tongue …</span><br />
</p>
<p id="mn51c16p6">
<span class="m-text m-primary">kāyena phoṭṭhabbaṁ phusitvā …pe…</span><br />
<span class="m-text">When they feel a touch with their body …</span><br />
</p>
<p id="mn51c16p7">
<span class="m-text m-primary">manasā dhammaṁ viññāya na nimittaggāhī hoti nānubyañjanaggāhī.</span><br />
<span class="m-text">When they know a thought with their mind, they don’t get caught up in the features and details.</span><br />
</p>
<p id="mn51c16p8">
<span class="m-text m-primary">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.</span><br />
<span class="m-text">If the faculty of mind were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of mind, and achieving its restraint.</span><br />
</p>
<p id="mn51c16p9">
<span class="m-text m-primary">So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.</span><br />
<span class="m-text">When they have this noble sense restraint, they experience an unsullied bliss inside themselves.</span><br />
</p>
<p id="mn51c17p1">
<span class="m-text m-primary">So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.</span><br />
<span class="m-text">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent.</span><br />
</p>
<p id="mn51c18p1">
<span class="m-text m-primary">So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato</span><br />
<span class="m-text">When they have this noble spectrum of ethics, this noble contentment, this noble sense restraint, and this noble mindfulness and situational awareness,</span><br />
</p>
<p id="mn51c18p2">
<span class="m-text m-primary">vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
<span class="m-text">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.</span><br />
</p>
<p id="mn51c19p1">
<span class="m-text m-primary">So pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">After the meal, they return from almsround, sit down cross-legged with their body straight, and establish mindfulness right there.</span><br />
</p>
<p id="mn51c19p2">
<span class="m-text m-primary">So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti,</span><br />
<span class="m-text">Giving up desire for the world, they meditate with a heart rid of desire, cleansing the mind of desire.</span><br />
</p>
<p id="mn51c19p3">
<span class="m-text m-primary">byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti;</span><br />
<span class="m-text">Giving up ill will, they meditate with a mind rid of ill will, full of compassion for all living beings, cleansing the mind of ill will and malevolence.</span><br />
</p>
<p id="mn51c19p4">
<span class="m-text m-primary">thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti;</span><br />
<span class="m-text">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness.</span><br />
</p>
<p id="mn51c19p5">
<span class="m-text m-primary">uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti;</span><br />
<span class="m-text">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse.</span><br />
</p>
<p id="mn51c19p6">
<span class="m-text m-primary">vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.</span><br />
<span class="m-text">Giving up doubt, they meditate having gone beyond doubt, not undecided about skillful qualities, cleansing the mind of doubt.</span><br />
</p>
<p id="mn51c20p1">
<span class="m-text m-primary">So ime pañca nīvaraṇe pahāya cetaso upakkilese paññāya dubbalīkaraṇe,</span><br />
<span class="m-text">They give up these five hindrances, corruptions of the heart that weaken wisdom.</span><br />
</p>
<p id="mn51c20p2">
<span class="m-text m-primary">vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati;</span><br />
<span class="m-text">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn51c21p1">
<span class="m-text m-primary">vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati;</span><br />
<span class="m-text">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="mn51c22p1">
<span class="m-text m-primary">pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati;</span><br />
<span class="m-text">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn51c23p1">
<span class="m-text m-primary">sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
<span class="m-text">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness.</span><br />
</p>
<p id="mn51c24p1">
<span class="m-text m-primary">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti.</span><br />
<span class="m-text">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward recollection of past lives.</span><br />
</p>
<p id="mn51c24p2">
<span class="m-text m-primary">So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">They recollect many kinds of past lives, that is, one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details.</span><br />
</p>
<p id="mn51c25p1">
<span class="m-text m-primary">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti.</span><br />
<span class="m-text">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the death and rebirth of sentient beings.</span><br />
</p>
<p id="mn51c25p2">
<span class="m-text m-primary">So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti.</span><br />
<span class="m-text">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds: ‘These dear beings did bad things by way of body, speech, and mind. They spoke ill of the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds.</span><br />
</p>
<p id="mn51c26p1">
<span class="m-text m-primary">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.</span><br />
<span class="m-text">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the ending of defilements.</span><br />
</p>
<p id="mn51c26p2">
<span class="m-text m-primary">So ‘idaṁ dukkhan’ti yathābhūtaṁ pajānāti. ‘Ayaṁ dukkhasamudayo’ti yathābhūtaṁ pajānāti. ‘Ayaṁ dukkhanirodho’ti yathābhūtaṁ pajānāti. ‘Ayaṁ dukkhanirodhagāminī paṭipadā’ti yathābhūtaṁ pajānāti.</span><br />
<span class="m-text">They truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="mn51c27p1">
<span class="m-text m-primary">‘Ime āsavā’ti yathābhūtaṁ pajānāti. ‘Ayaṁ āsavasamudayo’ti yathābhūtaṁ pajānāti. ‘Ayaṁ āsavanirodho’ti yathābhūtaṁ pajānāti. ‘Ayaṁ āsavanirodhagāminī paṭipadā’ti yathābhūtaṁ pajānāti.</span><br />
<span class="m-text">They truly understand: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’.</span><br />
</p>
<p id="mn51c27p2">
<span class="m-text m-primary">Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.</span><br />
<span class="m-text">Knowing and seeing like this, their mind is freed from the defilements of sensuality, desire to be reborn, and ignorance.</span><br />
</p>
<p id="mn51c27p3">
<span class="m-text m-primary">Vimuttasmiṁ vimuttamiti ñāṇaṁ hoti.</span><br />
<span class="m-text">When they’re freed, they know they’re freed.</span><br />
</p>
<p id="mn51c27p4">
<span class="m-text m-primary">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="mn51c28p1">
<span class="m-text m-primary">Ayaṁ vuccati, bhikkhave, puggalo nevattantapo nāttaparitāpanānuyogamanuyutto, na parantapo na paraparitāpanānuyogamanuyutto.</span><br />
<span class="m-text">This is called a person who neither mortifies themselves or others, being committed to the practice of not mortifying themselves or others.</span><br />
</p>
<p id="mn51c28p2">
<span class="m-text m-primary">So attantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharatī”ti.</span><br />
<span class="m-text">They live without wishes in the present life, extinguished, cooled, experiencing bliss, having become holy in themselves.”</span><br />
</p>
<p id="mn51c28p3">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn51c28p4">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn51c28p5">
<span class="m-text m-primary">Kandarakasuttaṁ niṭṭhitaṁ paṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>