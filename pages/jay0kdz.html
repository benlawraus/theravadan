<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0kdz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0kdz.html" />
  <meta property="og:description" content="Pakiṇṇakanipāta Sālikedāravagga 4. Uddālakajātaka “Kharājinā jaṭilā paṅkadantā, Dummakkharūpā ye mantaṁ jappanti; Kaccinnu te mānusake payoge, Idaṁ vidū parimuttā apāyā”. “Pāpāni kammāni karetha rāja, Bahussuto ce na careyya dhammaṁ; Sahassavedopi na taṁ paṭicca, Dukkhā pamucce caraṇaṁ apatvā”. “Sahassavedopi na taṁ paṭicca, Dukkhā pamucce caraṇa …" />
  <meta name="twitter:description" content="Pakiṇṇakanipāta Sālikedāravagga 4. Uddālakajātaka “Kharājinā jaṭilā paṅkadantā, Dummakkharūpā ye mantaṁ jappanti; Kaccinnu te mānusake payoge, Idaṁ vidū parimuttā apāyā”. “Pāpāni kammāni karetha rāja, Bahussuto ce na careyya dhammaṁ; Sahassavedopi na taṁ paṭicca, Dukkhā pamucce caraṇaṁ apatvā”. “Sahassavedopi na taṁ paṭicca, Dukkhā pamucce caraṇa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pakinnakanipata">
<h2><a href="#pakinnakanipata">Pakiṇṇakanipāta</a></h2>
<section id="salikedaravagga">
<h3><a href="#salikedaravagga">Sālikedāravagga</a></h3>
<section id="uddalakajataka">
<h4><a href="#uddalakajataka">4. Uddālakajātaka</a></h4>
<p id="ja487c1p1">
<span class="m-text m-primary">“Kharājinā jaṭilā paṅkadantā,</span><br />
</p>
<p id="ja487c1p2">
<span class="m-text m-primary">Dummakkharūpā ye mantaṁ jappanti;</span><br />
</p>
<p id="ja487c1p3">
<span class="m-text m-primary">Kaccinnu te mānusake payoge,</span><br />
</p>
<p id="ja487c1p4">
<span class="m-text m-primary">Idaṁ vidū parimuttā apāyā”.</span><br />
</p>
<p id="ja487c2p1">
<span class="m-text m-primary">“Pāpāni kammāni karetha rāja,</span><br />
</p>
<p id="ja487c2p2">
<span class="m-text m-primary">Bahussuto ce na careyya dhammaṁ;</span><br />
</p>
<p id="ja487c2p3">
<span class="m-text m-primary">Sahassavedopi na taṁ paṭicca,</span><br />
</p>
<p id="ja487c2p4">
<span class="m-text m-primary">Dukkhā pamucce caraṇaṁ apatvā”.</span><br />
</p>
<p id="ja487c3p1">
<span class="m-text m-primary">“Sahassavedopi na taṁ paṭicca,</span><br />
</p>
<p id="ja487c3p2">
<span class="m-text m-primary">Dukkhā pamucce caraṇaṁ apatvā;</span><br />
</p>
<p id="ja487c3p3">
<span class="m-text m-primary">Maññāmi vedā aphalā bhavanti,</span><br />
</p>
<p id="ja487c3p4">
<span class="m-text m-primary">Sasaṁyamaṁ caraṇaññeva saccaṁ”.</span><br />
</p>
<p id="ja487c4p1">
<span class="m-text m-primary">“Na heva vedā aphalā bhavanti,</span><br />
</p>
<p id="ja487c4p2">
<span class="m-text m-primary">Sasaṁyamaṁ caraṇaññeva saccaṁ;</span><br />
</p>
<p id="ja487c4p3">
<span class="m-text m-primary">Kittiñhi pappoti adhicca vede,</span><br />
</p>
<p id="ja487c4p4">
<span class="m-text m-primary">Santiṁ puṇāti caraṇena danto”.</span><br />
</p>
<p id="ja487c5p1">
<span class="m-text m-primary">“Bhaccā mātā pitā bandhū,</span><br />
</p>
<p id="ja487c5p2">
<span class="m-text m-primary">yena jāto sayeva so;</span><br />
</p>
<p id="ja487c5p3">
<span class="m-text m-primary">Uddālako ahaṁ bhoto,</span><br />
</p>
<p id="ja487c5p4">
<span class="m-text m-primary">sottiyākulavaṁsako”.</span><br />
</p>
<p id="ja487c6p1">
<span class="m-text m-primary">“Kathaṁ bho brāhmaṇo hoti,</span><br />
</p>
<p id="ja487c6p2">
<span class="m-text m-primary">kathaṁ bhavati kevalī;</span><br />
</p>
<p id="ja487c6p3">
<span class="m-text m-primary">Kathañca parinibbānaṁ,</span><br />
</p>
<p id="ja487c6p4">
<span class="m-text m-primary">dhammaṭṭho kinti vuccati”.</span><br />
</p>
<p id="ja487c7p1">
<span class="m-text m-primary">“Niraṅkatvā aggimādāya brāhmaṇo,</span><br />
</p>
<p id="ja487c7p2">
<span class="m-text m-primary">Āpo siñcaṁ yajaṁ usseti yūpaṁ;</span><br />
</p>
<p id="ja487c7p3">
<span class="m-text m-primary">Evaṅkaro brāhmaṇo hoti khemī,</span><br />
</p>
<p id="ja487c7p4">
<span class="m-text m-primary">Dhamme ṭhitaṁ tena amāpayiṁsu”.</span><br />
</p>
<p id="ja487c8p1">
<span class="m-text m-primary">“Na suddhi secanenatthi,</span><br />
</p>
<p id="ja487c8p2">
<span class="m-text m-primary">nāpi kevalī brāhmaṇo;</span><br />
</p>
<p id="ja487c8p3">
<span class="m-text m-primary">Na khantī nāpi soraccaṁ,</span><br />
</p>
<p id="ja487c8p4">
<span class="m-text m-primary">nāpi so parinibbuto”.</span><br />
</p>
<p id="ja487c9p1">
<span class="m-text m-primary">“Kathaṁ so brāhmaṇo hoti,</span><br />
</p>
<p id="ja487c9p2">
<span class="m-text m-primary">kathaṁ bhavati kevalī;</span><br />
</p>
<p id="ja487c9p3">
<span class="m-text m-primary">Kathañca parinibbānaṁ,</span><br />
</p>
<p id="ja487c9p4">
<span class="m-text m-primary">dhammaṭṭho kinti vuccati”.</span><br />
</p>
<p id="ja487c10p1">
<span class="m-text m-primary">“Akhettabandhū amamo nirāso,</span><br />
</p>
<p id="ja487c10p2">
<span class="m-text m-primary">Nillobhapāpo bhavalobhakhīṇo;</span><br />
</p>
<p id="ja487c10p3">
<span class="m-text m-primary">Evaṅkaro brāhmaṇo hoti khemī,</span><br />
</p>
<p id="ja487c10p4">
<span class="m-text m-primary">Dhamme ṭhitaṁ tena amāpayiṁsu”.</span><br />
</p>
<p id="ja487c11p1">
<span class="m-text m-primary">“Khattiyā brāhmaṇā vessā,</span><br />
</p>
<p id="ja487c11p2">
<span class="m-text m-primary">suddā caṇḍālapukkusā;</span><br />
</p>
<p id="ja487c11p3">
<span class="m-text m-primary">Sabbeva soratā dantā,</span><br />
</p>
<p id="ja487c11p4">
<span class="m-text m-primary">sabbeva parinibbutā;</span><br />
</p>
<p id="ja487c11p5">
<span class="m-text m-primary">Sabbesaṁ sītibhūtānaṁ,</span><br />
</p>
<p id="ja487c11p6">
<span class="m-text m-primary">atthi seyyotha pāpiyo”.</span><br />
</p>
<p id="ja487c12p1">
<span class="m-text m-primary">“Khattiyā brāhmaṇā vessā,</span><br />
</p>
<p id="ja487c12p2">
<span class="m-text m-primary">suddā caṇḍālapukkusā;</span><br />
</p>
<p id="ja487c12p3">
<span class="m-text m-primary">Sabbeva soratā dantā,</span><br />
</p>
<p id="ja487c12p4">
<span class="m-text m-primary">sabbeva parinibbutā;</span><br />
</p>
<p id="ja487c12p5">
<span class="m-text m-primary">Sabbesaṁ sītibhūtānaṁ,</span><br />
</p>
<p id="ja487c12p6">
<span class="m-text m-primary">natthi seyyotha pāpiyo”.</span><br />
</p>
<p id="ja487c13p1">
<span class="m-text m-primary">“Khattiyā brāhmaṇā vessā,</span><br />
</p>
<p id="ja487c13p2">
<span class="m-text m-primary">suddā caṇḍālapukkusā;</span><br />
</p>
<p id="ja487c13p3">
<span class="m-text m-primary">Sabbeva soratā dantā,</span><br />
</p>
<p id="ja487c13p4">
<span class="m-text m-primary">sabbeva parinibbutā.</span><br />
</p>
<p id="ja487c14p1">
<span class="m-text m-primary">Sabbesaṁ sītibhūtānaṁ,</span><br />
</p>
<p id="ja487c14p2">
<span class="m-text m-primary">Natthi seyyotha pāpiyo;</span><br />
</p>
<p id="ja487c14p3">
<span class="m-text m-primary">Panatthaṁ carasi brahmaññaṁ,</span><br />
</p>
<p id="ja487c14p4">
<span class="m-text m-primary">Sottiyākulavaṁsataṁ”.</span><br />
</p>
<p id="ja487c15p1">
<span class="m-text m-primary">“Nānārattehi vatthehi,</span><br />
</p>
<p id="ja487c15p2">
<span class="m-text m-primary">vimānaṁ bhavati chāditaṁ;</span><br />
</p>
<p id="ja487c15p3">
<span class="m-text m-primary">Na tesaṁ chāyā vatthānaṁ,</span><br />
</p>
<p id="ja487c15p4">
<span class="m-text m-primary">so rāgo anupajjatha.</span><br />
</p>
<p id="ja487c16p1">
<span class="m-text m-primary">Evameva manussesu,</span><br />
</p>
<p id="ja487c16p2">
<span class="m-text m-primary">yadā sujjhanti māṇavā;</span><br />
</p>
<p id="ja487c16p3">
<span class="m-text m-primary">Te sajātiṁ pamuñcanti,</span><br />
</p>
<p id="ja487c16p4">
<span class="m-text m-primary">dhammamaññāya subbatā”ti.</span><br />
</p>
<p id="ja487c17p1">
<span class="m-text m-primary">Uddālakajātakaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>