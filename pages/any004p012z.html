<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any004p012z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://theravadan.org/pages/any004p012z.html" />
  <meta property="og:description" content="Numbered Discourses 4 3. Uruvelavagga 3. At Uruvelā 30. Paribbājakasutta 30. Wanderers Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena sambahulā abhiññātā abhiññātā paribbājakā sippinikātīre paribbājakārāme paṭivasanti, seyyathidaṁ annabhāro varadharo …" />
  <meta name="twitter:description" content="Numbered Discourses 4 3. Uruvelavagga 3. At Uruvelā 30. Paribbājakasutta 30. Wanderers Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena sambahulā abhiññātā abhiññātā paribbājakā sippinikātīre paribbājakārāme paṭivasanti, seyyathidaṁ annabhāro varadharo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p><span class="m-text">Numbered Discourses 4</span></p>
<section id="uruvelavagga">
<h2><a href="#uruvelavagga">3. Uruvelavagga</a></h2>
<p><span class="m-text">3. At Uruvelā</span></p>
<section id="paribbajakasutta">
<h3><a href="#paribbajakasutta">30. Paribbājakasutta</a></h3>
<p><span class="m-text">30. Wanderers</span></p>
<p id="an4p30c1p1">
<span class="m-text m-primary">Ekaṁ samayaṁ bhagavā rājagahe viharati gijjhakūṭe pabbate.</span><br />
<span class="m-text">At one time the Buddha was staying near Rājagaha, on the Vulture’s Peak Mountain.</span><br />
</p>
<p id="an4p30c1p2">
<span class="m-text m-primary">Tena kho pana samayena sambahulā abhiññātā abhiññātā paribbājakā sippinikātīre paribbājakārāme paṭivasanti, seyyathidaṁ annabhāro varadharo sakuludāyī ca paribbājako aññe ca abhiññātā abhiññātā paribbājakā.</span><br />
<span class="m-text">Now at that time several very well-known wanderers were residing in the monastery of the wanderers on the bank of the Sappinī river. They included Annabhāra, Varadhara, Sakuludāyī, and other very well-known wanderers.</span><br />
</p>
<p id="an4p30c1p3">
<span class="m-text m-primary">Atha kho bhagavā sāyanhasamayaṁ paṭisallānā vuṭṭhito yena sippinikātīraṁ paribbājakārāmo tenupasaṅkami; upasaṅkamitvā paññatte āsane nisīdi. Nisajja kho bhagavā te paribbājake etadavoca:</span><br />
<span class="m-text">Then in the late afternoon, the Buddha came out of retreat and went to the wanderer’s monastery on the banks of the Sappinī river, He sat down on the seat spread out, and said to the wanderers:</span><br />
</p>
<p id="an4p30c2p1">
<span class="m-text m-primary">“Cattārimāni, paribbājakā, dhammapadāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkīyanti na saṅkīyissanti, appaṭikuṭṭhāni samaṇehi brāhmaṇehi viññūhi.</span><br />
<span class="m-text">“Wanderers, these four basic principles are primordial, long-standing, traditional, and ancient. They are uncorrupted, as they have been since the beginning. They’re not being corrupted now nor will they be. Sensible ascetics and brahmins don’t look down on them.</span><br />
</p>
<p id="an4p30c2p2">
<span class="m-text m-primary">Katamāni cattāri?</span><br />
<span class="m-text">What four?</span><br />
</p>
<p id="an4p30c2p3">
<span class="m-text m-primary">Anabhijjhā, paribbājakā, dhammapadaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkīyati na saṅkīyissati, appaṭikuṭṭhaṁ samaṇehi brāhmaṇehi viññūhi.</span><br />
<span class="m-text">Contentment …</span><br />
</p>
<p id="an4p30c2p4">
<span class="m-text m-primary">Abyāpādo, paribbājakā, dhammapadaṁ …pe… sammāsati, paribbājakā, dhammapadaṁ …pe… sammāsamādhi, paribbājakā, dhammapadaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkīyati na saṅkīyissati, appaṭikuṭṭhaṁ samaṇehi brāhmaṇehi viññūhi.</span><br />
<span class="m-text">Good will … Right mindfulness … Right immersion …</span><br />
</p>
<p id="an4p30c2p5">
<span class="m-text m-primary">Imāni kho, paribbājakā, cattāri dhammapadāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkīyanti na saṅkīyissanti, appaṭikuṭṭhāni samaṇehi brāhmaṇehi viññūhi.</span><br />
<span class="m-text">These four basic principles are primordial, long-standing, traditional, and ancient. They are uncorrupted, as they have been since the beginning. They’re not being corrupted now nor will they be. Sensible ascetics and brahmins don’t look down on them.</span><br />
</p>
<p id="an4p30c3p1">
<span class="m-text m-primary">Yo kho, paribbājakā, evaṁ vadeyya:</span><br />
<span class="m-text">Wanderers, if someone should say:</span><br />
</p>
<p id="an4p30c3p2">
<span class="m-text m-primary">‘ahametaṁ anabhijjhaṁ dhammapadaṁ paccakkhāya abhijjhāluṁ kāmesu tibbasārāgaṁ samaṇaṁ vā brāhmaṇaṁ vā paññāpessāmī’ti, tamahaṁ tattha evaṁ vadeyyaṁ:</span><br />
<span class="m-text">‘I’ll reject this basic principle of contentment, and describe a true ascetic or brahmin who covets sensual pleasures with acute lust.’ Then I’d say to them:</span><br />
</p>
<p id="an4p30c3p3">
<span class="m-text m-primary">‘etu vadatu byāharatu passāmissānubhāvan’ti.</span><br />
<span class="m-text">‘Let them come, speak, and discuss. We’ll see how powerful they are.’</span><br />
</p>
<p id="an4p30c3p4">
<span class="m-text m-primary">So vata, paribbājakā, anabhijjhaṁ dhammapadaṁ paccakkhāya abhijjhāluṁ kāmesu tibbasārāgaṁ samaṇaṁ vā brāhmaṇaṁ vā paññāpessatīti netaṁ ṭhānaṁ vijjati.</span><br />
<span class="m-text">It’s simply impossible to reject this basic principle of contentment, and point out a true ascetic or brahmin who covets sensual pleasures with acute lust.</span><br />
</p>
<p id="an4p30c4p1">
<span class="m-text m-primary">Yo kho, paribbājakā, evaṁ vadeyya:</span><br />
<span class="m-text">If someone should say:</span><br />
</p>
<p id="an4p30c4p2">
<span class="m-text m-primary">‘ahametaṁ abyāpādaṁ dhammapadaṁ paccakkhāya byāpannacittaṁ paduṭṭhamanasaṅkappaṁ samaṇaṁ vā brāhmaṇaṁ vā paññāpessāmī’ti, tamahaṁ tattha evaṁ vadeyyaṁ:</span><br />
<span class="m-text">‘I’ll reject this basic principle of good will, and describe a true ascetic or brahmin who has ill will and malicious intent.’ Then I’d say to them:</span><br />
</p>
<p id="an4p30c4p3">
<span class="m-text m-primary">‘etu vadatu byāharatu passāmissānubhāvan’ti.</span><br />
<span class="m-text">‘Let them come, speak, and discuss. We’ll see how powerful they are.’</span><br />
</p>
<p id="an4p30c4p4">
<span class="m-text m-primary">So vata, paribbājakā, abyāpādaṁ dhammapadaṁ paccakkhāya byāpannacittaṁ paduṭṭhamanasaṅkappaṁ samaṇaṁ vā brāhmaṇaṁ vā paññāpessatīti netaṁ ṭhānaṁ vijjati.</span><br />
<span class="m-text">It’s simply impossible to reject this basic principle of good will, and point out a true ascetic or brahmin who has ill will and malicious intent.</span><br />
</p>
<p id="an4p30c5p1">
<span class="m-text m-primary">Yo kho, paribbājakā, evaṁ vadeyya:</span><br />
<span class="m-text">If someone should say:</span><br />
</p>
<p id="an4p30c5p2">
<span class="m-text m-primary">‘ahametaṁ sammāsatiṁ dhammapadaṁ paccakkhāya muṭṭhassatiṁ asampajānaṁ samaṇaṁ vā brāhmaṇaṁ vā paññāpessāmī’ti, tamahaṁ tattha evaṁ vadeyyaṁ:</span><br />
<span class="m-text">‘I’ll reject this basic principle of right mindfulness, and describe a true ascetic or brahmin who is unmindful, with no situational awareness.’ Then I’d say to them:</span><br />
</p>
<p id="an4p30c5p3">
<span class="m-text m-primary">‘etu vadatu byāharatu passāmissānubhāvan’ti.</span><br />
<span class="m-text">‘Let them come, speak, and discuss. We’ll see how powerful they are.’</span><br />
</p>
<p id="an4p30c5p4">
<span class="m-text m-primary">So vata, paribbājakā, sammāsatiṁ dhammapadaṁ paccakkhāya muṭṭhassatiṁ asampajānaṁ samaṇaṁ vā brāhmaṇaṁ vā paññāpessatīti netaṁ ṭhānaṁ vijjati.</span><br />
<span class="m-text">It’s simply impossible to reject this basic principle of right mindfulness, and point out a true ascetic or brahmin who is unmindful, with no situational awareness.</span><br />
</p>
<p id="an4p30c6p1">
<span class="m-text m-primary">Yo kho, paribbājakā, evaṁ vadeyya:</span><br />
<span class="m-text">If someone should say:</span><br />
</p>
<p id="an4p30c6p2">
<span class="m-text m-primary">‘ahametaṁ sammāsamādhiṁ dhammapadaṁ paccakkhāya asamāhitaṁ vibbhantacittaṁ samaṇaṁ vā brāhmaṇaṁ vā paññāpessāmī’ti, tamahaṁ tattha evaṁ vadeyyaṁ:</span><br />
<span class="m-text">‘I’ll reject this basic principle of right immersion, and describe a true ascetic or brahmin who is scattered, with straying mind.’ Then I’d say to them:</span><br />
</p>
<p id="an4p30c6p3">
<span class="m-text m-primary">‘etu vadatu byāharatu passāmissānubhāvan’ti.</span><br />
<span class="m-text">‘Let them come, speak, and discuss. We’ll see how powerful they are.’</span><br />
</p>
<p id="an4p30c6p4">
<span class="m-text m-primary">So vata, paribbājakā, sammāsamādhiṁ dhammapadaṁ paccakkhāya asamāhitaṁ vibbhantacittaṁ samaṇaṁ vā brāhmaṇaṁ vā paññāpessatīti netaṁ ṭhānaṁ vijjati.</span><br />
<span class="m-text">It’s simply impossible to reject this basic principle of right immersion, and point out a true ascetic or brahmin who is scattered, with straying mind.</span><br />
</p>
<p id="an4p30c7p1">
<span class="m-text m-primary">Yo kho, paribbājakā, imāni cattāri dhammapadāni garahitabbaṁ paṭikkositabbaṁ maññeyya, tassa diṭṭheva dhamme cattāro sahadhammikā vādānupātā gārayhā ṭhānā āgacchanti.</span><br />
<span class="m-text">If anyone imagines they can criticize and reject these four basic principles, they deserve rebuke and criticism on four legitimate grounds in the present life.</span><br />
</p>
<p id="an4p30c7p2">
<span class="m-text m-primary">Katame cattāro?</span><br />
<span class="m-text">What four?</span><br />
</p>
<p id="an4p30c7p3">
<span class="m-text m-primary">Anabhijjhañce bhavaṁ dhammapadaṁ garahati paṭikkosati, ye ca hi abhijjhālū kāmesu tibbasārāgā samaṇabrāhmaṇā te bhoto pujjā te bhoto pāsaṁsā.</span><br />
<span class="m-text">If you reject the basic principle of contentment, then you must honor and praise those ascetics and brahmins who covet sensual pleasures with acute lust.</span><br />
</p>
<p id="an4p30c7p4">
<span class="m-text m-primary">Abyāpādañce bhavaṁ dhammapadaṁ garahati paṭikkosati, ye ca hi byāpannacittā paduṭṭhamanasaṅkappā samaṇabrāhmaṇā te bhoto pujjā te bhoto pāsaṁsā.</span><br />
<span class="m-text">If you reject the basic principle of good will, you must honor and praise those ascetics and brahmins who have ill will and malicious intent.</span><br />
</p>
<p id="an4p30c7p5">
<span class="m-text m-primary">Sammāsatiñce bhavaṁ dhammapadaṁ garahati paṭikkosati, ye ca hi muṭṭhassatī asampajānā samaṇabrāhmaṇā te bhoto pujjā te bhoto pāsaṁsā.</span><br />
<span class="m-text">If you reject the basic principle of right mindfulness, then you must honor and praise those ascetics and brahmins who are unmindful, with no situational awareness.</span><br />
</p>
<p id="an4p30c7p6">
<span class="m-text m-primary">Sammāsamādhiñce bhavaṁ dhammapadaṁ garahati paṭikkosati, ye ca hi asamāhitā vibbhantacittā samaṇabrāhmaṇā te bhoto pujjā te bhoto pāsaṁsā.</span><br />
<span class="m-text">If you reject the basic principle of right immersion, you must honor and praise those ascetics and brahmins who are scattered, with straying minds.</span><br />
</p>
<p id="an4p30c8p1">
<span class="m-text m-primary">Yo kho, paribbājakā, imāni cattāri dhammapadāni garahitabbaṁ paṭikkositabbaṁ maññeyya, tassa diṭṭheva dhamme ime cattāro sahadhammikā vādānupātā gārayhā ṭhānā āgacchanti.</span><br />
<span class="m-text">If anyone imagines they can criticize and reject these four basic principles, they deserve rebuke and criticism on four legitimate grounds in the present life.</span><br />
</p>
<p id="an4p30c8p2">
<span class="m-text m-primary">Yepi te paribbājakā ahesuṁ ukkalā vassabhaññā ahetukavādā akiriyavādā natthikavādā, tepi imāni cattāri dhammapadāni na garahitabbaṁ na paṭikkositabbaṁ amaññiṁsu.</span><br />
<span class="m-text">Even those wanderers of the past, Vassa and Bhañña of Ukkalā, who taught the doctrines of no-cause, inaction, and nihilism, didn’t imagine that these four basic principles should be criticized or rejected.</span><br />
</p>
<p id="an4p30c8p3">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an4p30c8p4">
<span class="m-text m-primary">Nindābyārosanaupārambhabhayāti.</span><br />
<span class="m-text">For fear of being blamed, criticized, and faulted.</span><br />
</p>
<p id="an4p30c9p1">
<span class="m-text m-primary">Abyāpanno sadā sato,</span><br />
<span class="m-text">One who has good will, ever mindful,</span><br />
</p>
<p id="an4p30c9p2">
<span class="m-text m-primary">ajjhattaṁ susamāhito;</span><br />
<span class="m-text">serene within,</span><br />
</p>
<p id="an4p30c9p3">
<span class="m-text m-primary">Abhijjhāvinaye sikkhaṁ,</span><br />
<span class="m-text">training to remove desire,</span><br />
</p>
<p id="an4p30c9p4">
<span class="m-text m-primary">appamattoti vuccatī”ti.</span><br />
<span class="m-text">is called ‘a diligent one’.”</span><br />
</p>
<p id="an4p30c9p5">
<span class="m-text m-primary">Dasamaṁ.</span><br />
</p>
<p id="an4p30c9p6">
<span class="m-text m-primary">Uruvelavaggo tatiyo.</span><br />
</p>
<p id="an4p30c10p0">
<span class="m-text m-primary">Tassuddānaṁ</span><br />
</p>
<p id="an4p30c10p1">
<span class="m-text m-primary">Dve uruvelā loko kāḷako,</span><br />
</p>
<p id="an4p30c10p2">
<span class="m-text m-primary">Brahmacariyena pañcamaṁ;</span><br />
</p>
<p id="an4p30c10p3">
<span class="m-text m-primary">Kuhaṁ santuṭṭhi vaṁso ca,</span><br />
</p>
<p id="an4p30c10p4">
<span class="m-text m-primary">Dhammapadaṁ paribbājakena cāti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>