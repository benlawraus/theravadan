<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-apy006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://theravadan.org/pages/thi-apy006z.html" />
  <meta property="og:description" content="Sumedhāvagga 6. Ekapiṇḍapātadāyikātherīapadāna “Nagare bandhumatiyā, bandhumā nāma khattiyo; Tassa rañño ahuṁ bhariyā, ekajjhaṁ cārayāmahaṁ. Rahogatā nisīditvā, evaṁ cintesahaṁ tadā; ‘Ādāya gamanīyaṁ hi, kusalaṁ natthi me kataṁ. Mahābhitāpaṁ kaṭukaṁ, ghorarūpaṁ sudāruṇaṁ; Nirayaṁ nūna gacchāmi, ettha me natthi saṁsayo’. Rājānaṁ upasaṅkamma, idaṁ vacanamabraviṁ; ‘Ekaṁ me samaṇa …" />
  <meta name="twitter:description" content="Sumedhāvagga 6. Ekapiṇḍapātadāyikātherīapadāna “Nagare bandhumatiyā, bandhumā nāma khattiyo; Tassa rañño ahuṁ bhariyā, ekajjhaṁ cārayāmahaṁ. Rahogatā nisīditvā, evaṁ cintesahaṁ tadā; ‘Ādāya gamanīyaṁ hi, kusalaṁ natthi me kataṁ. Mahābhitāpaṁ kaṭukaṁ, ghorarūpaṁ sudāruṇaṁ; Nirayaṁ nūna gacchāmi, ettha me natthi saṁsayo’. Rājānaṁ upasaṅkamma, idaṁ vacanamabraviṁ; ‘Ekaṁ me samaṇa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="sumedhavagga">
<h2><a href="#sumedhavagga">Sumedhāvagga</a></h2>
<section id="ekapindapatadayikatheriapadana">
<h3><a href="#ekapindapatadayikatheriapadana">6. Ekapiṇḍapātadāyikātherīapadāna</a></h3>
<p id="thi-ap6c1p1">
<span class="m-text m-primary">“Nagare bandhumatiyā,</span><br />
</p>
<p id="thi-ap6c1p2">
<span class="m-text m-primary">bandhumā nāma khattiyo;</span><br />
</p>
<p id="thi-ap6c1p3">
<span class="m-text m-primary">Tassa rañño ahuṁ bhariyā,</span><br />
</p>
<p id="thi-ap6c1p4">
<span class="m-text m-primary">ekajjhaṁ cārayāmahaṁ.</span><br />
</p>
<p id="thi-ap6c2p1">
<span class="m-text m-primary">Rahogatā nisīditvā,</span><br />
</p>
<p id="thi-ap6c2p2">
<span class="m-text m-primary">evaṁ cintesahaṁ tadā;</span><br />
</p>
<p id="thi-ap6c2p3">
<span class="m-text m-primary">‘Ādāya gamanīyaṁ hi,</span><br />
</p>
<p id="thi-ap6c2p4">
<span class="m-text m-primary">kusalaṁ natthi me kataṁ.</span><br />
</p>
<p id="thi-ap6c3p1">
<span class="m-text m-primary">Mahābhitāpaṁ kaṭukaṁ,</span><br />
</p>
<p id="thi-ap6c3p2">
<span class="m-text m-primary">ghorarūpaṁ sudāruṇaṁ;</span><br />
</p>
<p id="thi-ap6c3p3">
<span class="m-text m-primary">Nirayaṁ nūna gacchāmi,</span><br />
</p>
<p id="thi-ap6c3p4">
<span class="m-text m-primary">ettha me natthi saṁsayo’.</span><br />
</p>
<p id="thi-ap6c4p1">
<span class="m-text m-primary">Rājānaṁ upasaṅkamma,</span><br />
</p>
<p id="thi-ap6c4p2">
<span class="m-text m-primary">idaṁ vacanamabraviṁ;</span><br />
</p>
<p id="thi-ap6c4p3">
<span class="m-text m-primary">‘Ekaṁ me samaṇaṁ dehi,</span><br />
</p>
<p id="thi-ap6c4p4">
<span class="m-text m-primary">bhojayissāmi khattiya’.</span><br />
</p>
<p id="thi-ap6c5p1">
<span class="m-text m-primary">Adāsi me mahārājā,</span><br />
</p>
<p id="thi-ap6c5p2">
<span class="m-text m-primary">samaṇaṁ bhāvitindriyaṁ;</span><br />
</p>
<p id="thi-ap6c5p3">
<span class="m-text m-primary">Tassa pattaṁ gahetvāna,</span><br />
</p>
<p id="thi-ap6c5p4">
<span class="m-text m-primary">paramannena pūrayiṁ.</span><br />
</p>
<p id="thi-ap6c6p1">
<span class="m-text m-primary">Pūrayitvā paramannaṁ,</span><br />
</p>
<p id="thi-ap6c6p2">
<span class="m-text m-primary">gandhālepaṁ akāsahaṁ;</span><br />
</p>
<p id="thi-ap6c6p3">
<span class="m-text m-primary">Jālena pidahitvāna,</span><br />
</p>
<p id="thi-ap6c6p4">
<span class="m-text m-primary">vatthayugena chādayiṁ.</span><br />
</p>
<p id="thi-ap6c7p1">
<span class="m-text m-primary">Ārammaṇaṁ mamaṁ etaṁ,</span><br />
</p>
<p id="thi-ap6c7p2">
<span class="m-text m-primary">sarāmi yāvajīvihaṁ;</span><br />
</p>
<p id="thi-ap6c7p3">
<span class="m-text m-primary">Tattha cittaṁ pasādetvā,</span><br />
</p>
<p id="thi-ap6c7p4">
<span class="m-text m-primary">tāvatiṁsamagacchahaṁ.</span><br />
</p>
<p id="thi-ap6c8p1">
<span class="m-text m-primary">Tiṁsānaṁ devarājūnaṁ,</span><br />
</p>
<p id="thi-ap6c8p2">
<span class="m-text m-primary">mahesittamakārayiṁ;</span><br />
</p>
<p id="thi-ap6c8p3">
<span class="m-text m-primary">Manasā patthitaṁ mayhaṁ,</span><br />
</p>
<p id="thi-ap6c8p4">
<span class="m-text m-primary">nibbattati yathicchitaṁ.</span><br />
</p>
<p id="thi-ap6c9p1">
<span class="m-text m-primary">Vīsānaṁ cakkavattīnaṁ,</span><br />
</p>
<p id="thi-ap6c9p2">
<span class="m-text m-primary">mahesittamakārayiṁ;</span><br />
</p>
<p id="thi-ap6c9p3">
<span class="m-text m-primary">Ocitattāva hutvāna,</span><br />
</p>
<p id="thi-ap6c9p4">
<span class="m-text m-primary">saṁsarāmi bhavesvahaṁ.</span><br />
</p>
<p id="thi-ap6c10p1">
<span class="m-text m-primary">Sabbabandhanamuttāhaṁ,</span><br />
</p>
<p id="thi-ap6c10p2">
<span class="m-text m-primary">apetā me upādikā;</span><br />
</p>
<p id="thi-ap6c10p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap6c10p4">
<span class="m-text m-primary">natthi dāni punabbhavo.</span><br />
</p>
<p id="thi-ap6c11p1">
<span class="m-text m-primary">Ekanavutito kappe,</span><br />
</p>
<p id="thi-ap6c11p2">
<span class="m-text m-primary">yaṁ dānamadadiṁ tadā;</span><br />
</p>
<p id="thi-ap6c11p3">
<span class="m-text m-primary">Duggatiṁ nābhijānāmi,</span><br />
</p>
<p id="thi-ap6c11p4">
<span class="m-text m-primary">piṇḍapātassidaṁ phalaṁ.</span><br />
</p>
<p id="thi-ap6c12p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap6c12p2">
<span class="m-text m-primary">…pe…</span><br />
</p>
<p id="thi-ap6c12p3">
<span class="m-text m-primary">viharāmi anāsavā.</span><br />
</p>
<p id="thi-ap6c13p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap6c13p2">
<span class="m-text m-primary">…pe…</span><br />
</p>
<p id="thi-ap6c13p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap6c14p1">
<span class="m-text m-primary">Paṭisambhidā catasso,</span><br />
</p>
<p id="thi-ap6c14p2">
<span class="m-text m-primary">…pe…</span><br />
</p>
<p id="thi-ap6c14p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap6c15p1">
<span class="m-text m-primary">Itthaṁ sudaṁ ekapiṇḍapātadāyikā bhikkhunī imā gāthāyo abhāsitthāti.</span><br />
</p>
<p id="thi-ap6c16p1">
<span class="m-text m-primary">Ekapiṇḍapātadāyikātheriyāpadānaṁ chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>