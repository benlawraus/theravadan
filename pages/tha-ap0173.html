<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0173.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0172.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0174.html">Next</a></div>
</div>
<p id="tha-ap173c0p2">
<span class="pali m-text">Kumudavagga</span><br />
</p>
<section id="kumudamaliyattheraapadana">
<span id="tha-ap173c0p3"></span><h2><span class="pali m-text">1. Kumudamāliyattheraapadāna</span></h2>
<p id="tha-ap173c1p1">
<span class="pali m-text">“Pabbate himavantamhi,</span><br />
</p>
<p id="tha-ap173c1p2">
<span class="pali m-text">mahājātassaro ahu;</span><br />
</p>
<p id="tha-ap173c1p3">
<span class="pali m-text">Tatthajo rakkhaso āsiṁ,</span><br />
</p>
<p id="tha-ap173c1p4">
<span class="pali m-text">ghorarūpo mahabbalo.</span><br />
</p>
<p id="tha-ap173c2p1">
<span class="pali m-text">Kumudaṁ pupphate tattha,</span><br />
</p>
<p id="tha-ap173c2p2">
<span class="pali m-text">cakkamattāni jāyare;</span><br />
</p>
<p id="tha-ap173c2p3">
<span class="pali m-text">Ocināmi ca taṁ pupphaṁ,</span><br />
</p>
<p id="tha-ap173c2p4">
<span class="pali m-text">balino samitiṁ tadā.</span><br />
</p>
<p id="tha-ap173c3p1">
<span class="pali m-text">Atthadassī tu bhagavā,</span><br />
</p>
<p id="tha-ap173c3p2">
<span class="pali m-text">dvipadindo narāsabho;</span><br />
</p>
<p id="tha-ap173c3p3">
<span class="pali m-text">Pupphasaṅkocitaṁ disvā,</span><br />
</p>
<p id="tha-ap173c3p4">
<span class="pali m-text">āgacchi mama santikaṁ.</span><br />
</p>
<p id="tha-ap173c4p1">
<span class="pali m-text">Upāgatañca sambuddhaṁ,</span><br />
</p>
<p id="tha-ap173c4p2">
<span class="pali m-text">devadevaṁ narāsabhaṁ;</span><br />
</p>
<p id="tha-ap173c4p3">
<span class="pali m-text">Sabbañca pupphaṁ paggayha,</span><br />
</p>
<p id="tha-ap173c4p4">
<span class="pali m-text">buddhassa abhiropayiṁ.</span><br />
</p>
<p id="tha-ap173c5p1">
<span class="pali m-text">Yāvatā himavantantā,</span><br />
</p>
<p id="tha-ap173c5p2">
<span class="pali m-text">parisā sā tadā ahu;</span><br />
</p>
<p id="tha-ap173c5p3">
<span class="pali m-text">Tāvacchadanasampanno,</span><br />
</p>
<p id="tha-ap173c5p4">
<span class="pali m-text">agamāsi tathāgato.</span><br />
</p>
<p id="tha-ap173c6p1">
<span class="pali m-text">Aṭṭhārase kappasate,</span><br />
</p>
<p id="tha-ap173c6p2">
<span class="pali m-text">yaṁ pupphamabhiropayiṁ;</span><br />
</p>
<p id="tha-ap173c6p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap173c6p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap173c7p1">
<span class="pali m-text">Ito pannarase kappe,</span><br />
</p>
<p id="tha-ap173c7p2">
<span class="pali m-text">sattāhesuṁ janādhipā;</span><br />
</p>
<p id="tha-ap173c7p3">
<span class="pali m-text">Sahassarathanāmā te,</span><br />
</p>
<p id="tha-ap173c7p4">
<span class="pali m-text">cakkavattī mahabbalā.</span><br />
</p>
<p id="tha-ap173c8p1">
<span class="pali m-text">Paṭisambhidā catasso,</span><br />
</p>
<p id="tha-ap173c8p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap173c8p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap173c8p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap173c9p1">
<span class="pali m-text">Itthaṁ sudaṁ āyasmā kumudamāliyo thero imā gāthāyo abhāsitthāti.</span><br />
</p>
<p id="tha-ap173c10p1">
<span class="pali m-text">Kumudamāliyattherassāpadānaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0172.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0174.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>