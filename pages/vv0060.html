<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/vv0060.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/vv0059.html">Previous</a></div>
<div class="m-col-t-6 m-text-right">
<a href="../pages/vv0061.html">Next</a></div>
</div>
<p id="vv60c0p2">
<span class="pali m-text">Purisavimāna</span><br />
</p>
<p id="vv60c0p3">
<span class="pali m-text">Mahārathavagga</span><br />
</p>
<section id="pathamanagavimanavatthu">
<span id="vv60c0p4"></span><h2><span class="pali m-text">10. Paṭhamanāgavimānavatthu</span></h2>
<p id="vv60c1p1">
<span class="pali m-text">“Susukkakhandhaṁ abhiruyha nāgaṁ,</span><br />
</p>
<p id="vv60c1p2">
<span class="pali m-text">Akācinaṁ dantiṁ baliṁ mahājavaṁ;</span><br />
</p>
<p id="vv60c1p3">
<span class="pali m-text">Abhiruyha gajavaraṁ sukappitaṁ,</span><br />
</p>
<p id="vv60c1p4">
<span class="pali m-text">Idhāgamā vehāyasaṁ antalikkhe.</span><br />
</p>
<p id="vv60c2p1">
<span class="pali m-text">Nāgassa dantesu duvesu nimmitā,</span><br />
</p>
<p id="vv60c2p2">
<span class="pali m-text">Acchodakā paduminiyo suphullā;</span><br />
</p>
<p id="vv60c2p3">
<span class="pali m-text">Padumesu ca tūriyagaṇā pavajjare,</span><br />
</p>
<p id="vv60c2p4">
<span class="pali m-text">Imā ca naccanti manoharāyo.</span><br />
</p>
<p id="vv60c3p1">
<span class="pali m-text">Deviddhipattosi mahānubhāvo,</span><br />
</p>
<p id="vv60c3p2">
<span class="pali m-text">Manussabhūto kimakāsi puññaṁ;</span><br />
</p>
<p id="vv60c3p3">
<span class="pali m-text">Kenāsi evaṁ jalitānubhāvo,</span><br />
</p>
<p id="vv60c3p4">
<span class="pali m-text">Vaṇṇo ca te sabbadisā pabhāsatī”ti.</span><br />
</p>
<p id="vv60c4p1">
<span class="pali m-text">So devaputto attamano,</span><br />
</p>
<p id="vv60c4p2">
<span class="pali m-text">moggallānena pucchito;</span><br />
</p>
<p id="vv60c4p3">
<span class="pali m-text">Pañhaṁ puṭṭho viyākāsi,</span><br />
</p>
<p id="vv60c4p4">
<span class="pali m-text">yassa kammassidaṁ phalaṁ.</span><br />
</p>
<p id="vv60c5p1">
<span class="pali m-text">“Aṭṭheva muttapupphāni,</span><br />
</p>
<p id="vv60c5p2">
<span class="pali m-text">kassapassa mahesino;</span><br />
</p>
<p id="vv60c5p3">
<span class="pali m-text">Thūpasmiṁ abhiropesiṁ,</span><br />
</p>
<p id="vv60c5p4">
<span class="pali m-text">pasanno sehi pāṇibhi.</span><br />
</p>
<p id="vv60c6p1">
<span class="pali m-text">Tena metādiso vaṇṇo,</span><br />
</p>
<p id="vv60c6p2">
<span class="pali m-text">…pe…</span><br />
</p>
<p id="vv60c6p3">
<span class="pali m-text">vaṇṇo ca me sabbadisā pabhāsatī”ti.</span><br />
</p>
<p id="vv60c7p1">
<span class="pali m-text">Paṭhamanāgavimānaṁ dasamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/vv0059.html">Previous</a></div>
<div class="m-col-t-6 m-text-right">
<a href="../pages/vv0061.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>