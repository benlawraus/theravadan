<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 34 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny016z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 34" />
  <meta name="twitter:title" content="Majjhima Nikāya 34" />
  <meta property="og:url" content="https://theravadan.org/pages/mny016z.html" />
  <meta property="og:description" content="Middle Discourses 34 Cūḷagopālakasutta The Shorter Discourse on the Cowherd Evaṁ me sutaṁ— So I have heard. ekaṁ samayaṁ bhagavā vajjīsu viharati ukkacelāyaṁ gaṅgāya nadiyā tīre. At one time the Buddha was staying in the land of the Vajjis near Ukkacelā on the bank of the Ganges river …" />
  <meta name="twitter:description" content="Middle Discourses 34 Cūḷagopālakasutta The Shorter Discourse on the Cowherd Evaṁ me sutaṁ— So I have heard. ekaṁ samayaṁ bhagavā vajjīsu viharati ukkacelāyaṁ gaṅgāya nadiyā tīre. At one time the Buddha was staying in the land of the Vajjis near Ukkacelā on the bank of the Ganges river …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 34
        </h1>
<!-- content -->
<p><span class="m-text">Middle Discourses 34</span></p>
<p id="mn34c0p2">
<span class="m-text m-primary">Cūḷagopālakasutta</span><br />
<span class="m-text">The Shorter Discourse on the Cowherd</span><br />
</p>
<p id="mn34c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn34c1p2">
<span class="m-text m-primary">ekaṁ samayaṁ bhagavā vajjīsu viharati ukkacelāyaṁ gaṅgāya nadiyā tīre.</span><br />
<span class="m-text">At one time the Buddha was staying in the land of the Vajjis near Ukkacelā on the bank of the Ganges river.</span><br />
</p>
<p id="mn34c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn34c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn34c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn34c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn34c2p1">
<span class="m-text m-primary">“Bhūtapubbaṁ, bhikkhave, māgadhako gopālako duppaññajātiko, vassānaṁ pacchime māse saradasamaye, asamavekkhitvā gaṅgāya nadiyā orimaṁ tīraṁ, asamavekkhitvā pārimaṁ tīraṁ, atittheneva gāvo patāresi uttaraṁ tīraṁ suvidehānaṁ.</span><br />
<span class="m-text">“Once upon a time, mendicants, there was an unintelligent Magadhan cowherd. In the last month of the rainy season, without inspecting the near shore or the far shore, he drove his cattle across a place with no ford on the Ganges river to the land of the Suvidehans on the northern shore.</span><br />
</p>
<p id="mn34c3p1">
<span class="m-text m-primary">Atha kho, bhikkhave, gāvo majjhegaṅgāya nadiyā sote āmaṇḍaliyaṁ karitvā tattheva anayabyasanaṁ āpajjiṁsu.</span><br />
<span class="m-text">But the cattle bunched up in mid-stream and came to ruin right there.</span><br />
</p>
<p id="mn34c3p2">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn34c3p3">
<span class="m-text m-primary">Tathā hi so, bhikkhave, māgadhako gopālako duppaññajātiko, vassānaṁ pacchime māse saradasamaye, asamavekkhitvā gaṅgāya nadiyā orimaṁ tīraṁ, asamavekkhitvā pārimaṁ tīraṁ, atittheneva gāvo patāresi uttaraṁ tīraṁ suvidehānaṁ.</span><br />
<span class="m-text">Because the unintelligent cowherd failed to inspect the shores before driving the cattle across at a place with no ford.</span><br />
</p>
<p id="mn34c3p4">
<span class="m-text m-primary">Evameva kho, bhikkhave, ye hi keci samaṇā vā brāhmaṇā vā akusalā imassa lokassa akusalā parassa lokassa, akusalā māradheyyassa akusalā amāradheyyassa, akusalā maccudheyyassa akusalā amaccudheyyassa, tesaṁ ye sotabbaṁ saddahātabbaṁ maññissanti, tesaṁ taṁ bhavissati dīgharattaṁ ahitāya dukkhāya.</span><br />
<span class="m-text">In the same way, there are ascetics and brahmins who are unskilled in this world and the other world, unskilled in Māra’s domain and its opposite, and unskilled in Death’s domain and its opposite. If anyone thinks they are worth listening to and trusting, it will be for their lasting harm and suffering.</span><br />
</p>
<p id="mn34c4p1">
<span class="m-text m-primary">Bhūtapubbaṁ, bhikkhave, māgadhako gopālako sappaññajātiko, vassānaṁ pacchime māse saradasamaye, samavekkhitvā gaṅgāya nadiyā orimaṁ tīraṁ, samavekkhitvā pārimaṁ tīraṁ, tittheneva gāvo patāresi uttaraṁ tīraṁ suvidehānaṁ.</span><br />
<span class="m-text">Once upon a time, mendicants, there was an intelligent Magadhan cowherd. In the last month of the rainy season, after inspecting the near shore and the far shore, he drove his cattle across a ford on the Ganges river to the land of the Suvidehans on the northern shore.</span><br />
</p>
<p id="mn34c5p1">
<span class="m-text m-primary">So paṭhamaṁ patāresi ye te usabhā gopitaro gopariṇāyakā.</span><br />
<span class="m-text">First he drove across the bulls, the fathers and leaders of the herd.</span><br />
</p>
<p id="mn34c5p2">
<span class="m-text m-primary">Te tiriyaṁ gaṅgāya sotaṁ chetvā sotthinā pāraṁ agamaṁsu.</span><br />
<span class="m-text">They breasted the stream of the Ganges and safely reached the far shore.</span><br />
</p>
<p id="mn34c5p3">
<span class="m-text m-primary">Athāpare patāresi balavagāvo dammagāvo.</span><br />
<span class="m-text">Then he drove across the strong and tractable cattle.</span><br />
</p>
<p id="mn34c5p4">
<span class="m-text m-primary">Tepi tiriyaṁ gaṅgāya sotaṁ chetvā sotthinā pāraṁ agamaṁsu.</span><br />
<span class="m-text">They too breasted the stream of the Ganges and safely reached the far shore.</span><br />
</p>
<p id="mn34c5p5">
<span class="m-text m-primary">Athāpare patāresi vacchatare vacchatariyo.</span><br />
<span class="m-text">Then he drove across the bullocks and heifers.</span><br />
</p>
<p id="mn34c5p6">
<span class="m-text m-primary">Tepi tiriyaṁ gaṅgāya sotaṁ chetvā sotthinā pāraṁ agamaṁsu.</span><br />
<span class="m-text">They too breasted the stream of the Ganges and safely reached the far shore.</span><br />
</p>
<p id="mn34c5p7">
<span class="m-text m-primary">Athāpare patāresi vacchake kisābalake.</span><br />
<span class="m-text">Then he drove across the calves and weak cattle.</span><br />
</p>
<p id="mn34c5p8">
<span class="m-text m-primary">Tepi tiriyaṁ gaṅgāya sotaṁ chetvā sotthinā pāraṁ agamaṁsu.</span><br />
<span class="m-text">They too breasted the stream of the Ganges and safely reached the far shore.</span><br />
</p>
<p id="mn34c5p9">
<span class="m-text m-primary">Bhūtapubbaṁ, bhikkhave, vacchako taruṇako tāvadeva jātako mātugoravakena vuyhamāno, sopi tiriyaṁ gaṅgāya sotaṁ chetvā sotthinā pāraṁ agamāsi.</span><br />
<span class="m-text">Once it happened that a baby calf had just been born. Urged on by its mother’s lowing, even it managed to breast the stream of the Ganges and safely reach the far shore.</span><br />
</p>
<p id="mn34c5p10">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="mn34c5p11">
<span class="m-text m-primary">Tathā hi so, bhikkhave, māgadhako gopālako sappaññajātiko, vassānaṁ pacchime māse saradasamaye, samavekkhitvā gaṅgāya nadiyā orimaṁ tīraṁ, samavekkhitvā pārimaṁ tīraṁ, tittheneva gāvo patāresi uttaraṁ tīraṁ suvidehānaṁ.</span><br />
<span class="m-text">Because the intelligent cowherd inspected both shores before driving the cattle across at a ford.</span><br />
</p>
<p id="mn34c5p12">
<span class="m-text m-primary">Evameva kho, bhikkhave, ye hi keci samaṇā vā brāhmaṇā vā kusalā imassa lokassa kusalā parassa lokassa, kusalā māradheyyassa kusalā amāradheyyassa, kusalā maccudheyyassa kusalā amaccudheyyassa, tesaṁ ye sotabbaṁ saddahātabbaṁ maññissanti, tesaṁ taṁ bhavissati dīgharattaṁ hitāya sukhāya.</span><br />
<span class="m-text">In the same way, there are ascetics and brahmins who are skilled in this world and the other world, skilled in Māra’s domain and its opposite, and skilled in Death’s domain and its opposite. If anyone thinks they are worth listening to and trusting, it will be for their lasting welfare and happiness.</span><br />
</p>
<p id="mn34c6p1">
<span class="m-text m-primary">Seyyathāpi, bhikkhave, ye te usabhā gopitaro gopariṇāyakā te tiriyaṁ gaṅgāya sotaṁ chetvā sotthinā pāraṁ agamaṁsu;</span><br />
<span class="m-text">Just like the bulls, fathers and leaders of the herd, who crossed the Ganges to safety</span><br />
</p>
<p id="mn34c6p2">
<span class="m-text m-primary">evameva kho, bhikkhave, ye te bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā, te tiriyaṁ mārassa sotaṁ chetvā sotthinā pāraṅgatā.</span><br />
<span class="m-text">are the mendicants who are perfected, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetters of rebirth, and are rightly freed through enlightenment. Having breasted Māra’s stream, they have safely crossed over to the far shore.</span><br />
</p>
<p id="mn34c7p1">
<span class="m-text m-primary">Seyyathāpi te, bhikkhave, balavagāvo dammagāvo tiriyaṁ gaṅgāya sotaṁ chetvā sotthinā pāraṁ agamaṁsu;</span><br />
<span class="m-text">Just like the strong and tractable cattle who crossed the Ganges to safety</span><br />
</p>
<p id="mn34c7p2">
<span class="m-text m-primary">evameva kho, bhikkhave, ye te bhikkhū pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā, tepi tiriyaṁ mārassa sotaṁ chetvā sotthinā pāraṁ gamissanti.</span><br />
<span class="m-text">are the mendicants who, with the ending of the five lower fetters, are reborn spontaneously. They’re extinguished there, and are not liable to return from that world. They too, having breasted Māra’s stream, will safely cross over to the far shore.</span><br />
</p>
<p id="mn34c8p1">
<span class="m-text m-primary">Seyyathāpi te, bhikkhave, vacchatarā vacchatariyo tiriyaṁ gaṅgāya sotaṁ chetvā sotthinā pāraṁ agamaṁsu;</span><br />
<span class="m-text">Just like the bullocks and heifers who crossed the Ganges to safety</span><br />
</p>
<p id="mn34c8p2">
<span class="m-text m-primary">evameva kho, bhikkhave, ye te bhikkhū tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino sakideva imaṁ lokaṁ āgantvā dukkhassantaṁ karissanti, tepi tiriyaṁ mārassa sotaṁ chetvā sotthinā pāraṁ gamissanti.</span><br />
<span class="m-text">are the mendicants who, with the ending of three fetters, and the weakening of greed, hate, and delusion, are once-returners. They come back to this world once only, then make an end of suffering. They too, having breasted Māra’s stream, will safely cross over to the far shore.</span><br />
</p>
<p id="mn34c9p1">
<span class="m-text m-primary">Seyyathāpi te, bhikkhave, vacchakā kisābalakā tiriyaṁ gaṅgāya sotaṁ chetvā sotthinā pāraṁ agamaṁsu;</span><br />
<span class="m-text">Just like the calves and weak cattle who crossed the Ganges to safety</span><br />
</p>
<p id="mn34c9p2">
<span class="m-text m-primary">evameva kho, bhikkhave, ye te bhikkhū tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyanā, tepi tiriyaṁ mārassa sotaṁ chetvā sotthinā pāraṁ gamissanti.</span><br />
<span class="m-text">are the mendicants who, with the ending of three fetters are stream-enterers, not liable to be reborn in the underworld, bound for awakening. They too, having breasted Māra’s stream, will safely cross over to the far shore.</span><br />
</p>
<p id="mn34c10p1">
<span class="m-text m-primary">Seyyathāpi so, bhikkhave, vacchako taruṇako tāvadeva jātako mātugoravakena vuyhamāno tiriyaṁ gaṅgāya sotaṁ chetvā sotthinā pāraṁ agamāsi;</span><br />
<span class="m-text">Just like the baby calf who had just been born, but, urged on by its mother’s lowing, still managed to cross the Ganges to safety</span><br />
</p>
<p id="mn34c10p2">
<span class="m-text m-primary">evameva kho, bhikkhave, ye te bhikkhū dhammānusārino saddhānusārino, tepi tiriyaṁ mārassa sotaṁ chetvā sotthinā pāraṁ gamissanti.</span><br />
<span class="m-text">are the mendicants who are followers of principles, followers by faith. They too, having breasted Māra’s stream, will safely cross over to the far shore.</span><br />
</p>
<p id="mn34c11p1">
<span class="m-text m-primary">Ahaṁ kho pana, bhikkhave, kusalo imassa lokassa kusalo parassa lokassa, kusalo māradheyyassa kusalo amāradheyyassa, kusalo maccudheyyassa kusalo amaccudheyyassa. Tassa mayhaṁ, bhikkhave, ye sotabbaṁ saddahātabbaṁ maññissanti, tesaṁ taṁ bhavissati dīgharattaṁ hitāya sukhāyā”ti.</span><br />
<span class="m-text">Mendicants, I am skilled in this world and the other world, skilled in Māra’s domain and its opposite, and skilled in Death’s domain and its opposite. If anyone thinks I am worth listening to and trusting, it will be for their lasting welfare and happiness.”</span><br />
</p>
<p id="mn34c12p1">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn34c12p2">
<span class="m-text m-primary">Idaṁ vatvā sugato athāparaṁ etadavoca satthā:</span><br />
<span class="m-text">Then the Holy One, the Teacher, went on to say:</span><br />
</p>
<p id="mn34c12p3">
<span class="m-text m-primary">“Ayaṁ loko paro loko,</span><br />
<span class="m-text">“This world and the other world</span><br />
</p>
<p id="mn34c12p4">
<span class="m-text m-primary">jānatā suppakāsito;</span><br />
<span class="m-text">have been clearly explained by one who knows;</span><br />
</p>
<p id="mn34c12p5">
<span class="m-text m-primary">Yañca mārena sampattaṁ,</span><br />
<span class="m-text">as well as Māra’s reach,</span><br />
</p>
<p id="mn34c12p6">
<span class="m-text m-primary">appattaṁ yañca maccunā.</span><br />
<span class="m-text">and what’s out of Death’s reach.</span><br />
</p>
<p id="mn34c12p7">
<span class="m-text m-primary">Sabbaṁ lokaṁ abhiññāya,</span><br />
<span class="m-text">Directly knowing the whole world,</span><br />
</p>
<p id="mn34c12p8">
<span class="m-text m-primary">sambuddhena pajānatā;</span><br />
<span class="m-text">the Buddha who understands</span><br />
</p>
<p id="mn34c12p9">
<span class="m-text m-primary">Vivaṭaṁ amatadvāraṁ,</span><br />
<span class="m-text">has flung open the door of the deathless,</span><br />
</p>
<p id="mn34c12p10">
<span class="m-text m-primary">khemaṁ nibbānapattiyā.</span><br />
<span class="m-text">for realizing the sanctuary, extinguishment.</span><br />
</p>
<p id="mn34c12p11">
<span class="m-text m-primary">Chinnaṁ pāpimato sotaṁ,</span><br />
<span class="m-text">The Wicked One’s stream has been cut,</span><br />
</p>
<p id="mn34c12p12">
<span class="m-text m-primary">Viddhastaṁ vinaḷīkataṁ;</span><br />
<span class="m-text">it’s blown away and mown down.</span><br />
</p>
<p id="mn34c12p13">
<span class="m-text m-primary">Pāmojjabahulā hotha,</span><br />
<span class="m-text">Be full of joy, mendicants,</span><br />
</p>
<p id="mn34c12p14">
<span class="m-text m-primary">Khemaṁ pattattha bhikkhavo”ti.</span><br />
<span class="m-text">set your heart on the sanctuary!”</span><br />
</p>
<p id="mn34c12p15">
<span class="m-text m-primary">Cūḷagopālakasuttaṁ niṭṭhitaṁ catutthaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>