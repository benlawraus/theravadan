<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.193 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0193.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.193
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0192.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0194.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.193</span></p>
<p id="an5p193c0p2">
<span class="pali m-text">20. Brāhmaṇavagga</span><br />
<span class="sujato m-text">20. Brahmins</span><br />
</p>
<section id="sangaravasutta">
<span id="an5p193c0p3"></span><h2><span class="pali m-text">Saṅgāravasutta</span></h2>
<p><span class="sujato m-text">With Saṅgārava</span></p>
<p id="an5p193c1p1">
<span class="pali m-text">Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then Saṅgārava the brahmin went up to the Buddha, and exchanged greetings with him.</span><br />
</p>
<p id="an5p193c1p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca:</span><br />
<span class="sujato m-text">When the greetings and polite conversation were over, Saṅgārava sat down to one side, and said to the Buddha:</span><br />
</p>
<p id="an5p193c1p3">
<span class="pali m-text">“ko nu kho, bho gotama, hetu ko paccayo, yena kadāci dīgharattaṁ sajjhāyakatāpi mantā nappaṭibhanti, pageva asajjhāyakatā?</span><br />
<span class="sujato m-text">“What is the cause, Master Gotama, what is the reason why sometimes even hymns that are long-practiced don’t spring to mind, let alone those that are not practiced?</span><br />
</p>
<p id="an5p193c1p4">
<span class="pali m-text">Ko pana, bho gotama, hetu ko paccayo, yena kadāci dīgharattaṁ asajjhāyakatāpi mantā paṭibhanti, pageva sajjhāyakatā”ti?</span><br />
<span class="sujato m-text">And why is it that sometimes even hymns that are long-unpracticed spring to mind, let alone those that are practiced?”</span><br />
</p>
<p id="an5p193c2p1">
<span class="pali m-text">Yasmiṁ, brāhmaṇa, samaye kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi tasmiṁ samaye yathābhūtaṁ nappajānāti na passati, ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">“Brahmin, there’s a time when your heart is overcome and mired in sensual desire and you don’t truly understand the escape from sensual desire that has arisen. At that time you don’t truly know or see what is good for yourself, good for another, or good for both. Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c2p2">
<span class="pali m-text">Seyyathāpi, brāhmaṇa, udapatto saṁsaṭṭho lākhāya vā haliddiyā vā nīliyā vā mañjiṭṭhāya vā.</span><br />
<span class="sujato m-text">Suppose there was a bowl of water that was mixed with dye such as red lac, turmeric, indigo, or rose madder.</span><br />
</p>
<p id="an5p193c2p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ nappajāneyya na passeyya.</span><br />
<span class="sujato m-text">Even a person with clear eyes checking their own reflection wouldn’t truly know it or see it.</span><br />
</p>
<p id="an5p193c2p4">
<span class="pali m-text">Evamevaṁ kho, brāhmaṇa, yasmiṁ samaye kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">In the same way, when your heart is overcome and mired in sensual desire … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c3p1">
<span class="pali m-text">Puna caparaṁ, brāhmaṇa, yasmiṁ samaye byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">Furthermore, when your heart is overcome and mired in ill will … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c3p2">
<span class="pali m-text">Seyyathāpi, brāhmaṇa, udapatto agginā santatto ukkudhito ussadakajāto.</span><br />
<span class="sujato m-text">Suppose there was a bowl of water that was heated by fire, boiling and bubbling.</span><br />
</p>
<p id="an5p193c3p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ nappajāneyya na passeyya.</span><br />
<span class="sujato m-text">Even a person with clear eyes checking their own reflection wouldn’t truly know it or see it.</span><br />
</p>
<p id="an5p193c3p4">
<span class="pali m-text">Evamevaṁ kho, brāhmaṇa, yasmiṁ samaye byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">In the same way, when your heart is overcome and mired in ill will … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c4p1">
<span class="pali m-text">Puna caparaṁ, brāhmaṇa, yasmiṁ samaye thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">Furthermore, when your heart is overcome and mired in dullness and drowsiness … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c4p2">
<span class="pali m-text">Seyyathāpi, brāhmaṇa, udapatto sevālapaṇakapariyonaddho.</span><br />
<span class="sujato m-text">Suppose there was a bowl of water overgrown with moss and aquatic plants.</span><br />
</p>
<p id="an5p193c4p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ nappajāneyya na passeyya.</span><br />
<span class="sujato m-text">Even a person with clear eyes checking their own reflection wouldn’t truly know it or see it.</span><br />
</p>
<p id="an5p193c4p4">
<span class="pali m-text">Evamevaṁ kho, brāhmaṇa, yasmiṁ samaye thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">In the same way, when your heart is overcome and mired in dullness and drowsiness … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c5p1">
<span class="pali m-text">Puna caparaṁ, brāhmaṇa, yasmiṁ samaye uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">Furthermore, when your heart is overcome and mired in restlessness and remorse … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c5p2">
<span class="pali m-text">Seyyathāpi, brāhmaṇa, udapatto vāterito calito bhanto ūmijāto.</span><br />
<span class="sujato m-text">Suppose there was a bowl of water stirred by the wind, churning, swirling, and rippling.</span><br />
</p>
<p id="an5p193c5p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ nappajāneyya na passeyya.</span><br />
<span class="sujato m-text">Even a person with clear eyes checking their own reflection wouldn’t truly know it or see it.</span><br />
</p>
<p id="an5p193c5p4">
<span class="pali m-text">Evamevaṁ kho, brāhmaṇa, yasmiṁ samaye uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">In the same way, when your heart is overcome and mired in restlessness and remorse … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c6p1">
<span class="pali m-text">Puna caparaṁ, brāhmaṇa, yasmiṁ samaye vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">Furthermore, when your heart is overcome and mired in doubt … Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c6p2">
<span class="pali m-text">Seyyathāpi, brāhmaṇa, udapatto āvilo luḷito kalalībhūto andhakāre nikkhitto.</span><br />
<span class="sujato m-text">Suppose there was a bowl of water that was cloudy, murky, and muddy, hidden in the darkness.</span><br />
</p>
<p id="an5p193c6p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ nappajāneyya na passeyya.</span><br />
<span class="sujato m-text">Even a person with clear eyes checking their own reflection wouldn’t truly know it or see it.</span><br />
</p>
<p id="an5p193c6p4">
<span class="pali m-text">Evamevaṁ kho, brāhmaṇa, yasmiṁ samaye vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti, attatthampi tasmiṁ samaye yathābhūtaṁ nappajānāti na passati, paratthampi …pe… ubhayatthampi tasmiṁ samaye yathābhūtaṁ nappajānāti na passati, dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">In the same way, there’s a time when your heart is overcome and mired in doubt and you don’t truly understand the escape from doubt that has arisen. At that time you don’t truly know or see what is good for yourself, good for another, or good for both. Even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c7p1">
<span class="pali m-text">Yasmiñca kho, brāhmaṇa, samaye na kāmarāgapariyuṭṭhitena cetasā viharati na kāmarāgaparetena, uppannassa ca kāmarāgassa nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ pajānāti passati, paratthampi tasmiṁ samaye yathābhūtaṁ pajānāti passati, ubhayatthampi tasmiṁ samaye yathābhūtaṁ pajānāti passati, dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="sujato m-text">There’s a time when your heart is not overcome and mired in sensual desire and you truly understand the escape from sensual desire that has arisen. At that time you truly know and see what is good for yourself, good for another, and good for both. Even hymns that are long-unpracticed spring to mind, let alone those that are practiced.</span><br />
</p>
<p id="an5p193c7p2">
<span class="pali m-text">Seyyathāpi, brāhmaṇa, udapatto asaṁsaṭṭho lākhāya vā haliddiyā vā nīliyā vā mañjiṭṭhāya vā.</span><br />
<span class="sujato m-text">Suppose there was a bowl of water that was not mixed with dye such as red lac, turmeric, indigo, or rose madder.</span><br />
</p>
<p id="an5p193c7p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ pajāneyya passeyya.</span><br />
<span class="sujato m-text">A person with clear eyes checking their own reflection would truly know it and see it.</span><br />
</p>
<p id="an5p193c7p4">
<span class="pali m-text">Evamevaṁ kho, brāhmaṇa, yasmiṁ samaye na kāmarāgapariyuṭṭhitena cetasā viharati …pe….</span><br />
<span class="sujato m-text">In the same way, when your heart is not overcome and mired in sensual desire … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c8p1">
<span class="pali m-text">Puna caparaṁ, brāhmaṇa, yasmiṁ samaye na byāpādapariyuṭṭhitena cetasā viharati …pe…</span><br />
<span class="sujato m-text">Furthermore, when your heart is not overcome and mired in ill will … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c8p2">
<span class="pali m-text">seyyathāpi, brāhmaṇa, udapatto agginā asantatto anukkudhito anussadakajāto.</span><br />
<span class="sujato m-text">Suppose there was a bowl of water that’s not heated by a fire, boiling and bubbling.</span><br />
</p>
<p id="an5p193c8p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ pajāneyya passeyya.</span><br />
<span class="sujato m-text">A person with clear eyes checking their own reflection would truly know it and see it.</span><br />
</p>
<p id="an5p193c8p4">
<span class="pali m-text">Evamevaṁ kho, brāhmaṇa, yasmiṁ samaye na byāpādapariyuṭṭhitena cetasā viharati …pe….</span><br />
<span class="sujato m-text">In the same way, when your heart is not overcome and mired in ill will … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c9p1">
<span class="pali m-text">Puna caparaṁ, brāhmaṇa, yasmiṁ samaye na thinamiddhapariyuṭṭhitena cetasā viharati …pe…</span><br />
<span class="sujato m-text">Furthermore, when your heart is not overcome and mired in dullness and drowsiness … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c9p2">
<span class="pali m-text">seyyathāpi, brāhmaṇa, udapatto na sevālapaṇakapariyonaddho.</span><br />
<span class="sujato m-text">Suppose there was a bowl of water that’s not overgrown with moss and aquatic plants.</span><br />
</p>
<p id="an5p193c9p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ pajāneyya passeyya.</span><br />
<span class="sujato m-text">A person with clear eyes checking their own reflection would truly know it and see it.</span><br />
</p>
<p id="an5p193c9p4">
<span class="pali m-text">Evamevaṁ kho, brāhmaṇa, yasmiṁ samaye na thinamiddhapariyuṭṭhitena cetasā viharati …pe….</span><br />
<span class="sujato m-text">In the same way, when your heart is not overcome and mired in dullness and drowsiness … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c10p1">
<span class="pali m-text">Puna caparaṁ, brāhmaṇa, yasmiṁ samaye na uddhaccakukkuccapariyuṭṭhitena cetasā viharati …pe…</span><br />
<span class="sujato m-text">Furthermore, when your heart is not overcome and mired in restlessness and remorse … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c10p2">
<span class="pali m-text">seyyathāpi, brāhmaṇa, udapatto na vāterito na calito na bhanto na ūmijāto.</span><br />
<span class="sujato m-text">Suppose there was a bowl of water that’s not stirred by the wind, churning, swirling, and rippling.</span><br />
</p>
<p id="an5p193c10p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ pajāneyya passeyya.</span><br />
<span class="sujato m-text">A person with clear eyes checking their own reflection would truly know it and see it.</span><br />
</p>
<p id="an5p193c10p4">
<span class="pali m-text">Evamevaṁ kho, brāhmaṇa, yasmiṁ samaye na uddhaccakukkuccapariyuṭṭhitena cetasā viharati …pe….</span><br />
<span class="sujato m-text">In the same way, when your heart is not overcome and mired in restlessness and remorse … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c11p1">
<span class="pali m-text">Puna caparaṁ, brāhmaṇa, yasmiṁ samaye na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ pajānāti passati, paratthampi tasmiṁ samaye yathābhūtaṁ pajānāti passati, ubhayatthampi tasmiṁ samaye yathābhūtaṁ pajānāti passati, dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="sujato m-text">Furthermore, when your heart is not overcome and mired in doubt … Even hymns that are long-unpracticed spring to mind, let alone those that are practiced.</span><br />
</p>
<p id="an5p193c11p2">
<span class="pali m-text">Seyyathāpi, brāhmaṇa, udapatto accho vippasanno anāvilo āloke nikkhitto.</span><br />
<span class="sujato m-text">Suppose there was a bowl of water that’s transparent, clear, and unclouded, brought into the light.</span><br />
</p>
<p id="an5p193c11p3">
<span class="pali m-text">Tattha cakkhumā puriso sakaṁ mukhanimittaṁ paccavekkhamāno yathābhūtaṁ pajāneyya passeyya.</span><br />
<span class="sujato m-text">A person with clear eyes checking their own reflection would truly know it and see it.</span><br />
</p>
<p id="an5p193c11p4">
<span class="pali m-text">Evamevaṁ kho, brāhmaṇa, yasmiṁ samaye na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti, attatthampi tasmiṁ samaye yathābhūtaṁ pajānāti passati, paratthampi …pe… ubhayatthampi tasmiṁ samaye yathābhūtaṁ pajānāti passati, dīgharattaṁ asajjhāyakatāpi mantā paṭibhanti, pageva sajjhāyakatā.</span><br />
<span class="sujato m-text">In the same way, there’s a time when your heart is not overcome and mired in doubt and you truly understand the escape from doubt that has arisen. At that time you truly know and see what is good for yourself, good for another, and good for both. Even hymns that are long-unpracticed spring to mind, let alone those that are practiced.</span><br />
</p>
<p id="an5p193c12p1">
<span class="pali m-text">Ayaṁ kho, brāhmaṇa, hetu ayaṁ paccayo, yena kadāci dīgharattaṁ sajjhāyakatāpi mantā nappaṭibhanti, pageva asajjhāyakatā.</span><br />
<span class="sujato m-text">This is the cause, brahmin, this is the reason why sometimes even hymns that are long-practiced don’t spring to mind, let alone those that are not practiced.</span><br />
</p>
<p id="an5p193c12p2">
<span class="pali m-text">Ayaṁ pana, brāhmaṇa, hetu ayaṁ paccayo, yena kadāci dīgharattaṁ asajjhāyakatāpi mantā paṭibhanti, pageva sajjhāyakatā”ti.</span><br />
<span class="sujato m-text">And this is why sometimes even hymns that are long-unpracticed spring to mind, let alone those that are practiced.”</span><br />
</p>
<p id="an5p193c13p1">
<span class="pali m-text">“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">“Excellent, Master Gotama! … From this day forth, may Master Gotama remember me as a lay follower who has gone for refuge for life.”</span><br />
</p>
<p id="an5p193c13p2">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0192.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0194.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>