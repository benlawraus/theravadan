<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0fxz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0fxz.html" />
  <meta property="og:description" content="Avaṭaphalavagga 9 Soṇakoṭivīsattheraapadāna “Vipassino pāvacane, ekaṁ leṇaṁ mayā kataṁ; Cātuddisassa saṅghassa, bandhumārājadhāniyā. Dussehi bhūmiṁ leṇassa, santharitvā pariccajiṁ; Udaggacitto sumano, akāsiṁ paṇidhiṁ tadā. Ārādhayeyyaṁ sambuddhaṁ, pabbajjañca labheyyahaṁ; Anuttarañca nibbānaṁ, phuseyyaṁ santimuttamaṁ. Teneva sukkamūlena, kappe navuti saṁsariṁ; Devabhūto manusso ca, katapuñño virocahaṁ. Tato kammāvasesena …" />
  <meta name="twitter:description" content="Avaṭaphalavagga 9 Soṇakoṭivīsattheraapadāna “Vipassino pāvacane, ekaṁ leṇaṁ mayā kataṁ; Cātuddisassa saṅghassa, bandhumārājadhāniyā. Dussehi bhūmiṁ leṇassa, santharitvā pariccajiṁ; Udaggacitto sumano, akāsiṁ paṇidhiṁ tadā. Ārādhayeyyaṁ sambuddhaṁ, pabbajjañca labheyyahaṁ; Anuttarañca nibbānaṁ, phuseyyaṁ santimuttamaṁ. Teneva sukkamūlena, kappe navuti saṁsariṁ; Devabhūto manusso ca, katapuñño virocahaṁ. Tato kammāvasesena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="avataphalavagga">
<h2><a href="#avataphalavagga">Avaṭaphalavagga</a></h2>
<section id="sonakotivisattheraapadana">
<h3><a href="#sonakotivisattheraapadana">9 Soṇakoṭivīsattheraapadāna</a></h3>
<p id="tha-ap391c1p1">
<span class="pali m-text">“Vipassino pāvacane,</span><br />
</p>
<p id="tha-ap391c1p2">
<span class="pali m-text">ekaṁ leṇaṁ mayā kataṁ;</span><br />
</p>
<p id="tha-ap391c1p3">
<span class="pali m-text">Cātuddisassa saṅghassa,</span><br />
</p>
<p id="tha-ap391c1p4">
<span class="pali m-text">bandhumārājadhāniyā.</span><br />
</p>
<p id="tha-ap391c2p1">
<span class="pali m-text">Dussehi bhūmiṁ leṇassa,</span><br />
</p>
<p id="tha-ap391c2p2">
<span class="pali m-text">santharitvā pariccajiṁ;</span><br />
</p>
<p id="tha-ap391c2p3">
<span class="pali m-text">Udaggacitto sumano,</span><br />
</p>
<p id="tha-ap391c2p4">
<span class="pali m-text">akāsiṁ paṇidhiṁ tadā.</span><br />
</p>
<p id="tha-ap391c3p1">
<span class="pali m-text">Ārādhayeyyaṁ sambuddhaṁ,</span><br />
</p>
<p id="tha-ap391c3p2">
<span class="pali m-text">pabbajjañca labheyyahaṁ;</span><br />
</p>
<p id="tha-ap391c3p3">
<span class="pali m-text">Anuttarañca nibbānaṁ,</span><br />
</p>
<p id="tha-ap391c3p4">
<span class="pali m-text">phuseyyaṁ santimuttamaṁ.</span><br />
</p>
<p id="tha-ap391c4p1">
<span class="pali m-text">Teneva sukkamūlena,</span><br />
</p>
<p id="tha-ap391c4p2">
<span class="pali m-text">kappe navuti saṁsariṁ;</span><br />
</p>
<p id="tha-ap391c4p3">
<span class="pali m-text">Devabhūto manusso ca,</span><br />
</p>
<p id="tha-ap391c4p4">
<span class="pali m-text">katapuñño virocahaṁ.</span><br />
</p>
<p id="tha-ap391c5p1">
<span class="pali m-text">Tato kammāvasesena,</span><br />
</p>
<p id="tha-ap391c5p2">
<span class="pali m-text">idha pacchimake bhave;</span><br />
</p>
<p id="tha-ap391c5p3">
<span class="pali m-text">Campāyaṁ aggaseṭṭhissa,</span><br />
</p>
<p id="tha-ap391c5p4">
<span class="pali m-text">jātomhi ekaputtako.</span><br />
</p>
<p id="tha-ap391c6p1">
<span class="pali m-text">Jātamattassa me sutvā,</span><br />
</p>
<p id="tha-ap391c6p2">
<span class="pali m-text">pitu chando ayaṁ ahu;</span><br />
</p>
<p id="tha-ap391c6p3">
<span class="pali m-text">Dadāmahaṁ kumārassa,</span><br />
</p>
<p id="tha-ap391c6p4">
<span class="pali m-text">vīsakoṭī anūnakā.</span><br />
</p>
<p id="tha-ap391c7p1">
<span class="pali m-text">Caturaṅgulā ca me lomā,</span><br />
</p>
<p id="tha-ap391c7p2">
<span class="pali m-text">jātā pādatale ubho;</span><br />
</p>
<p id="tha-ap391c7p3">
<span class="pali m-text">Sukhumā mudusamphassā,</span><br />
</p>
<p id="tha-ap391c7p4">
<span class="pali m-text">tūlāpicusamā subhā.</span><br />
</p>
<p id="tha-ap391c8p1">
<span class="pali m-text">Atītā navuti kappā,</span><br />
</p>
<p id="tha-ap391c8p2">
<span class="pali m-text">ayaṁ eko ca uttari;</span><br />
</p>
<p id="tha-ap391c8p3">
<span class="pali m-text">Nābhijānāmi nikkhitte,</span><br />
</p>
<p id="tha-ap391c8p4">
<span class="pali m-text">pāde bhūmyā asanthate.</span><br />
</p>
<p id="tha-ap391c9p1">
<span class="pali m-text">Ārādhito me sambuddho,</span><br />
</p>
<p id="tha-ap391c9p2">
<span class="pali m-text">pabbajiṁ anagāriyaṁ;</span><br />
</p>
<p id="tha-ap391c9p3">
<span class="pali m-text">Arahattañca me pattaṁ,</span><br />
</p>
<p id="tha-ap391c9p4">
<span class="pali m-text">sītibhūtomhi nibbuto.</span><br />
</p>
<p id="tha-ap391c10p1">
<span class="pali m-text">Aggo āraddhavīriyānaṁ,</span><br />
</p>
<p id="tha-ap391c10p2">
<span class="pali m-text">niddiṭṭho sabbadassinā;</span><br />
</p>
<p id="tha-ap391c10p3">
<span class="pali m-text">Khīṇāsavomhi arahā,</span><br />
</p>
<p id="tha-ap391c10p4">
<span class="pali m-text">chaḷabhiñño mahiddhiko.</span><br />
</p>
<p id="tha-ap391c11p1">
<span class="pali m-text">Ekanavutito kappe,</span><br />
</p>
<p id="tha-ap391c11p2">
<span class="pali m-text">yaṁ dānamadadiṁ tadā;</span><br />
</p>
<p id="tha-ap391c11p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap391c11p4">
<span class="pali m-text">leṇadānassidaṁ phalaṁ.</span><br />
</p>
<p id="tha-ap391c12p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap391c12p2">
<span class="pali m-text">…pe…</span><br />
</p>
<p id="tha-ap391c12p3">
<span class="pali m-text">viharāmi anāsavo.</span><br />
</p>
<p id="tha-ap391c13p1">
<span class="pali m-text">Svāgataṁ vata me āsi,</span><br />
</p>
<p id="tha-ap391c13p2">
<span class="pali m-text">…pe…</span><br />
</p>
<p id="tha-ap391c13p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap391c14p1">
<span class="pali m-text">Paṭisambhidā catasso,</span><br />
</p>
<p id="tha-ap391c14p2">
<span class="pali m-text">…pe…</span><br />
</p>
<p id="tha-ap391c14p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap391c15p1">
<span class="pali m-text">Thero koṭivīso soṇo,</span><br />
</p>
<p id="tha-ap391c15p2">
<span class="pali m-text">bhikkhusaṅghassa aggato;</span><br />
</p>
<p id="tha-ap391c15p3">
<span class="pali m-text">Pañhaṁ puṭṭho viyākāsi,</span><br />
</p>
<p id="tha-ap391c15p4">
<span class="pali m-text">anotatte mahāsareti.</span><br />
</p>
<p id="tha-ap391c16p1">
<span class="pali m-text">Itthaṁ sudaṁ āyasmā soṇo koṭivīso thero imā gāthāyo abhāsitthāti.</span><br />
</p>
<p id="tha-ap391c17p1">
<span class="pali m-text">Soṇakoṭivīsattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>