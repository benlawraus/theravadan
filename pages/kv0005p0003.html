<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv5 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0005p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv5-index.html">kv5</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0005p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0005p0004.html">Next</a></div>
</div>
<p id="kv5p3c0p2">
<span class="pali m-text">Mahāpaṇṇāsaka</span><br />
</p>
<p id="kv5p3c0p3">
<span class="pali m-text">Pañcamavagga</span><br />
</p>
<section id="viparitakatha">
<span id="kv5p3c0p4"></span><h2><span class="pali m-text">Viparītakathā</span></h2>
<p id="kv5p3c1p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇanti?</span><br />
</p>
<p id="kv5p3c1p2">
<span class="pali m-text">Āmantā.</span><br />
</p>
<p id="kv5p3c1p3">
<span class="pali m-text">Anicce niccanti vipariyesoti?</span><br />
</p>
<p id="kv5p3c1p4">
<span class="pali m-text">Na hevaṁ vattabbe …pe…</span><br />
</p>
<p id="kv5p3c1p5">
<span class="pali m-text">dukkhe sukhanti …pe…</span><br />
</p>
<p id="kv5p3c1p6">
<span class="pali m-text">anattani attāti …pe…</span><br />
</p>
<p id="kv5p3c1p7">
<span class="pali m-text">asubhe subhanti vipariyesoti?</span><br />
</p>
<p id="kv5p3c1p8">
<span class="pali m-text">Na hevaṁ vattabbe …pe….</span><br />
</p>
<p id="kv5p3c2p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇanti?</span><br />
</p>
<p id="kv5p3c2p2">
<span class="pali m-text">Āmantā.</span><br />
</p>
<p id="kv5p3c2p3">
<span class="pali m-text">Akusalanti?</span><br />
</p>
<p id="kv5p3c2p4">
<span class="pali m-text">Na hevaṁ vattabbe …pe…</span><br />
</p>
<p id="kv5p3c2p5">
<span class="pali m-text">nanu kusalanti?</span><br />
</p>
<p id="kv5p3c2p6">
<span class="pali m-text">Āmantā.</span><br />
</p>
<p id="kv5p3c2p7">
<span class="pali m-text">Hañci kusalaṁ, no ca vata re vattabbe—</span><br />
</p>
<p id="kv5p3c2p8">
<span class="pali m-text">“pathavīkasiṇaṁ samāpattiṁ samāpannassa viparīte ñāṇan”ti.</span><br />
</p>
<p id="kv5p3c3p1">
<span class="pali m-text">Anicce niccanti vipariyeso, so ca akusaloti?</span><br />
</p>
<p id="kv5p3c3p2">
<span class="pali m-text">Āmantā.</span><br />
</p>
<p id="kv5p3c3p3">
<span class="pali m-text">Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?</span><br />
</p>
<p id="kv5p3c3p4">
<span class="pali m-text">Na hevaṁ vattabbe …pe…</span><br />
</p>
<p id="kv5p3c3p5">
<span class="pali m-text">dukkhe sukhanti …pe…</span><br />
</p>
<p id="kv5p3c3p6">
<span class="pali m-text">anattani attāti …pe…</span><br />
</p>
<p id="kv5p3c3p7">
<span class="pali m-text">asubhe subhanti vipariyeso, so ca akusaloti?</span><br />
</p>
<p id="kv5p3c3p8">
<span class="pali m-text">Āmantā.</span><br />
</p>
<p id="kv5p3c3p9">
<span class="pali m-text">Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?</span><br />
</p>
<p id="kv5p3c3p10">
<span class="pali m-text">Na hevaṁ vattabbe …pe….</span><br />
</p>
<p id="kv5p3c4p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?</span><br />
</p>
<p id="kv5p3c4p2">
<span class="pali m-text">Āmantā.</span><br />
</p>
<p id="kv5p3c4p3">
<span class="pali m-text">Anicce niccanti vipariyeso, so ca kusaloti?</span><br />
</p>
<p id="kv5p3c4p4">
<span class="pali m-text">Na hevaṁ vattabbe …pe…</span><br />
</p>
<p id="kv5p3c4p5">
<span class="pali m-text">pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?</span><br />
</p>
<p id="kv5p3c4p6">
<span class="pali m-text">Āmantā.</span><br />
</p>
<p id="kv5p3c4p7">
<span class="pali m-text">Dukkhe sukhanti …pe…</span><br />
</p>
<p id="kv5p3c4p8">
<span class="pali m-text">anattani attāti …pe…</span><br />
</p>
<p id="kv5p3c4p9">
<span class="pali m-text">asubhe subhanti vipariyeso, so ca kusaloti?</span><br />
</p>
<p id="kv5p3c4p10">
<span class="pali m-text">Na hevaṁ vattabbe …pe….</span><br />
</p>
<p id="kv5p3c5p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇanti?</span><br />
</p>
<p id="kv5p3c5p2">
<span class="pali m-text">Āmantā.</span><br />
</p>
<p id="kv5p3c5p3">
<span class="pali m-text">Arahā pathavīkasiṇaṁ samāpattiṁ samāpajjeyyāti?</span><br />
</p>
<p id="kv5p3c5p4">
<span class="pali m-text">Āmantā.</span><br />
</p>
<p id="kv5p3c5p5">
<span class="pali m-text">Hañci arahā pathavīkasiṇaṁ samāpattiṁ samāpajjeyya, no ca vata re vattabbe—</span><br />
</p>
<p id="kv5p3c5p6">
<span class="pali m-text">“pathavīkasiṇaṁ samāpattiṁ samāpannassa viparīte ñāṇan”ti.</span><br />
</p>
<p id="kv5p3c6p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇaṁ, arahā pathavīkasiṇaṁ samāpattiṁ samāpajjeyyāti?</span><br />
</p>
<p id="kv5p3c6p2">
<span class="pali m-text">Āmantā.</span><br />
</p>
<p id="kv5p3c6p3">
<span class="pali m-text">Atthi arahato vipariyesoti?</span><br />
</p>
<p id="kv5p3c6p4">
<span class="pali m-text">Na hevaṁ vattabbe …pe….</span><br />
</p>
<p id="kv5p3c7p1">
<span class="pali m-text">Atthi arahato vipariyesoti?</span><br />
</p>
<p id="kv5p3c7p2">
<span class="pali m-text">Āmantā.</span><br />
</p>
<p id="kv5p3c7p3">
<span class="pali m-text">Atthi arahato saññāvipariyeso cittavipariyeso diṭṭhivipariyesoti?</span><br />
</p>
<p id="kv5p3c7p4">
<span class="pali m-text">Na hevaṁ vattabbe …pe….</span><br />
</p>
<p id="kv5p3c8p1">
<span class="pali m-text">Natthi arahato saññāvipariyeso cittavipariyeso diṭṭhivipariyesoti?</span><br />
</p>
<p id="kv5p3c8p2">
<span class="pali m-text">Āmantā.</span><br />
</p>
<p id="kv5p3c8p3">
<span class="pali m-text">Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—</span><br />
</p>
<p id="kv5p3c8p4">
<span class="pali m-text">“atthi arahato vipariyeso”ti.</span><br />
</p>
<p id="kv5p3c9p1">
<span class="pali m-text">Na vattabbaṁ—</span><br />
</p>
<p id="kv5p3c9p2">
<span class="pali m-text">pathavīkasiṇaṁ samāpattiṁ samāpannassa viparīte ñāṇanti?</span><br />
</p>
<p id="kv5p3c9p3">
<span class="pali m-text">Āmantā.</span><br />
</p>
<p id="kv5p3c9p4">
<span class="pali m-text">Pathavīkasiṇaṁ samāpattiṁ samāpajjantassa sabbeva pathavīti?</span><br />
</p>
<p id="kv5p3c9p5">
<span class="pali m-text">Na hevaṁ vattabbe.</span><br />
</p>
<p id="kv5p3c9p6">
<span class="pali m-text">Tena hi pathavīkasiṇaṁ samāpattiṁ samāpannassa viparīte ñāṇanti.</span><br />
</p>
<p id="kv5p3c10p1">
<span class="pali m-text">Pathavīkasiṇaṁ samāpattiṁ samāpannassa viparīte ñāṇanti?</span><br />
</p>
<p id="kv5p3c10p2">
<span class="pali m-text">Āmantā.</span><br />
</p>
<p id="kv5p3c10p3">
<span class="pali m-text">Nanu pathavī atthi, atthi ca koci pathaviṁ pathavito samāpajjatīti?</span><br />
</p>
<p id="kv5p3c10p4">
<span class="pali m-text">Āmantā.</span><br />
</p>
<p id="kv5p3c10p5">
<span class="pali m-text">Hañci pathavī atthi, atthi ca koci pathaviṁ pathavito samāpajjati, no ca vata re vattabbe—</span><br />
</p>
<p id="kv5p3c10p6">
<span class="pali m-text">“pathavīkasiṇaṁ samāpattiṁ samāpannassa viparīte ñāṇan”ti.</span><br />
</p>
<p id="kv5p3c11p1">
<span class="pali m-text">Pathavī atthi, pathaviṁ pathavito samāpajjantassa viparītaṁ hotīti?</span><br />
</p>
<p id="kv5p3c11p2">
<span class="pali m-text">Āmantā.</span><br />
</p>
<p id="kv5p3c11p3">
<span class="pali m-text">Nibbānaṁ atthi, nibbānaṁ nibbānato samāpajjantassa viparītaṁ hotīti?</span><br />
</p>
<p id="kv5p3c11p4">
<span class="pali m-text">Na hevaṁ vattabbe …pe…</span><br />
</p>
<p id="kv5p3c11p5">
<span class="pali m-text">tena hi na vattabbaṁ—</span><br />
</p>
<p id="kv5p3c11p6">
<span class="pali m-text">“pathavīkasiṇaṁ samāpattiṁ samāpannassa viparīte ñāṇan”ti.</span><br />
</p>
<p id="kv5p3c11p7">
<span class="pali m-text">Viparītakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0005p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0005p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>