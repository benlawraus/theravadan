<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0033.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0032.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0034.html">Next</a></div>
</div>
<p id="pv33c0p2">
<span class="pali m-text">Cūḷavagga</span><br />
</p>
<section id="dutiyamigaluddakapetavatthu">
<span id="pv33c0p3"></span><h2><span class="pali m-text">8. Dutiyamigaluddakapetavatthu</span></h2>
<p id="pv33c1p1">
<span class="pali m-text">“Kūṭāgāre ca pāsāde,</span><br />
</p>
<p id="pv33c1p2">
<span class="pali m-text">pallaṅke gonakatthate;</span><br />
</p>
<p id="pv33c1p3">
<span class="pali m-text">Pañcaṅgikena turiyena,</span><br />
</p>
<p id="pv33c1p4">
<span class="pali m-text">ramasi suppavādite.</span><br />
</p>
<p id="pv33c2p1">
<span class="pali m-text">Tato ratyā vivasāne,</span><br />
</p>
<p id="pv33c2p2">
<span class="pali m-text">sūriyuggamanaṁ pati;</span><br />
</p>
<p id="pv33c2p3">
<span class="pali m-text">Apaviddho susānasmiṁ,</span><br />
</p>
<p id="pv33c2p4">
<span class="pali m-text">bahudukkhaṁ nigacchasi.</span><br />
</p>
<p id="pv33c3p1">
<span class="pali m-text">Kiṁ nu kāyena vācāya,</span><br />
</p>
<p id="pv33c3p2">
<span class="pali m-text">manasā dukkaṭaṁ kataṁ;</span><br />
</p>
<p id="pv33c3p3">
<span class="pali m-text">Kissa kammavipākena,</span><br />
</p>
<p id="pv33c3p4">
<span class="pali m-text">idaṁ dukkhaṁ nigacchasi”.</span><br />
</p>
<p id="pv33c4p1">
<span class="pali m-text">“Ahaṁ rājagahe ramme,</span><br />
</p>
<p id="pv33c4p2">
<span class="pali m-text">ramaṇīye giribbaje;</span><br />
</p>
<p id="pv33c4p3">
<span class="pali m-text">Migaluddo pure āsiṁ,</span><br />
</p>
<p id="pv33c4p4">
<span class="pali m-text">luddo cāsimasaññato.</span><br />
</p>
<p id="pv33c5p1">
<span class="pali m-text">Tassa me sahāyo suhadayo,</span><br />
</p>
<p id="pv33c5p2">
<span class="pali m-text">Saddho āsi upāsako;</span><br />
</p>
<p id="pv33c5p3">
<span class="pali m-text">Tassa kulupako bhikkhu,</span><br />
</p>
<p id="pv33c5p4">
<span class="pali m-text">Āsi gotamasāvako;</span><br />
</p>
<p id="pv33c5p5">
<span class="pali m-text">Sopi maṁ anukampanto,</span><br />
</p>
<p id="pv33c5p6">
<span class="pali m-text">Nivāresi punappunaṁ.</span><br />
</p>
<p id="pv33c6p1">
<span class="pali m-text">‘Mākāsi pāpakaṁ kammaṁ,</span><br />
</p>
<p id="pv33c6p2">
<span class="pali m-text">Mā tāta duggatiṁ agā;</span><br />
</p>
<p id="pv33c6p3">
<span class="pali m-text">Sace icchasi pecca sukhaṁ,</span><br />
</p>
<p id="pv33c6p4">
<span class="pali m-text">Virama pāṇavadhā asaṁyamā’.</span><br />
</p>
<p id="pv33c7p1">
<span class="pali m-text">Tassāhaṁ vacanaṁ sutvā,</span><br />
</p>
<p id="pv33c7p2">
<span class="pali m-text">Sukhakāmassa hitānukampino;</span><br />
</p>
<p id="pv33c7p3">
<span class="pali m-text">Nākāsiṁ sakalānusāsaniṁ,</span><br />
</p>
<p id="pv33c7p4">
<span class="pali m-text">Cirapāpābhirato abuddhimā.</span><br />
</p>
<p id="pv33c8p1">
<span class="pali m-text">So maṁ puna bhūrisumedhaso,</span><br />
</p>
<p id="pv33c8p2">
<span class="pali m-text">Anukampāya saṁyame nivesayi;</span><br />
</p>
<p id="pv33c8p3">
<span class="pali m-text">‘Sace divā hanasi pāṇino,</span><br />
</p>
<p id="pv33c8p4">
<span class="pali m-text">Atha te rattiṁ bhavatu saṁyamo’.</span><br />
</p>
<p id="pv33c9p1">
<span class="pali m-text">Svāhaṁ divā hanitvā pāṇino,</span><br />
</p>
<p id="pv33c9p2">
<span class="pali m-text">Virato rattimahosi saññato;</span><br />
</p>
<p id="pv33c9p3">
<span class="pali m-text">Rattāhaṁ paricāremi,</span><br />
</p>
<p id="pv33c9p4">
<span class="pali m-text">Divā khajjāmi duggato.</span><br />
</p>
<p id="pv33c10p1">
<span class="pali m-text">Tassa kammassa kusalassa,</span><br />
</p>
<p id="pv33c10p2">
<span class="pali m-text">Anubhomi rattiṁ amānusiṁ;</span><br />
</p>
<p id="pv33c10p3">
<span class="pali m-text">Divā paṭihatāva kukkurā,</span><br />
</p>
<p id="pv33c10p4">
<span class="pali m-text">Upadhāvanti samantā khādituṁ.</span><br />
</p>
<p id="pv33c11p1">
<span class="pali m-text">Ye ca te satatānuyogino,</span><br />
</p>
<p id="pv33c11p2">
<span class="pali m-text">Dhuvaṁ payuttā sugatassa sāsane;</span><br />
</p>
<p id="pv33c11p3">
<span class="pali m-text">Maññāmi te amatameva kevalaṁ,</span><br />
</p>
<p id="pv33c11p4">
<span class="pali m-text">Adhigacchanti padaṁ asaṅkhatan”ti.</span><br />
</p>
<p id="pv33c12p1">
<span class="pali m-text">Dutiyamigaluddakapetavatthu aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0032.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0034.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>