<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0010.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0009.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0011.html">Next</a></div>
</div>
<p id="pv10c0p2">
<span class="pali m-text">Uragavagga</span><br />
</p>
<section id="khallatiyapetivatthu">
<span id="pv10c0p3"></span><h2><span class="pali m-text">10. Khallāṭiyapetivatthu</span></h2>
<p id="pv10c1p1">
<span class="pali m-text">“Kā nu antovimānasmiṁ,</span><br />
</p>
<p id="pv10c1p2">
<span class="pali m-text">tiṭṭhantī nūpanikkhami;</span><br />
</p>
<p id="pv10c1p3">
<span class="pali m-text">Upanikkhamassu bhadde,</span><br />
</p>
<p id="pv10c1p4">
<span class="pali m-text">passāma taṁ bahiṭṭhitan”ti.</span><br />
</p>
<p id="pv10c2p1">
<span class="pali m-text">“Aṭṭīyāmi harāyāmi,</span><br />
</p>
<p id="pv10c2p2">
<span class="pali m-text">naggā nikkhamituṁ bahi;</span><br />
</p>
<p id="pv10c2p3">
<span class="pali m-text">Kesehamhi paṭicchannā,</span><br />
</p>
<p id="pv10c2p4">
<span class="pali m-text">puññaṁ me appakaṁ katan”ti.</span><br />
</p>
<p id="pv10c3p1">
<span class="pali m-text">“Handuttarīyaṁ dadāmi te,</span><br />
</p>
<p id="pv10c3p2">
<span class="pali m-text">idaṁ dussaṁ nivāsaya;</span><br />
</p>
<p id="pv10c3p3">
<span class="pali m-text">Idaṁ dussaṁ nivāsetvā,</span><br />
</p>
<p id="pv10c3p4">
<span class="pali m-text">ehi nikkhama sobhane;</span><br />
</p>
<p id="pv10c3p5">
<span class="pali m-text">Upanikkhamassu bhadde,</span><br />
</p>
<p id="pv10c3p6">
<span class="pali m-text">passāma taṁ bahiṭṭhitan”ti.</span><br />
</p>
<p id="pv10c4p1">
<span class="pali m-text">“Hatthena hatthe te dinnaṁ,</span><br />
</p>
<p id="pv10c4p2">
<span class="pali m-text">na mayhaṁ upakappati;</span><br />
</p>
<p id="pv10c4p3">
<span class="pali m-text">Esetthupāsako saddho,</span><br />
</p>
<p id="pv10c4p4">
<span class="pali m-text">sammāsambuddhasāvako.</span><br />
</p>
<p id="pv10c5p1">
<span class="pali m-text">Etaṁ acchādayitvāna,</span><br />
</p>
<p id="pv10c5p2">
<span class="pali m-text">mama dakkhiṇamādisa;</span><br />
</p>
<p id="pv10c5p3">
<span class="pali m-text">Tathāhaṁ sukhitā hessaṁ,</span><br />
</p>
<p id="pv10c5p4">
<span class="pali m-text">sabbakāmasamiddhinī”ti.</span><br />
</p>
<p id="pv10c6p1">
<span class="pali m-text">Tañca te nhāpayitvāna,</span><br />
</p>
<p id="pv10c6p2">
<span class="pali m-text">vilimpetvāna vāṇijā;</span><br />
</p>
<p id="pv10c6p3">
<span class="pali m-text">Vatthehacchādayitvāna,</span><br />
</p>
<p id="pv10c6p4">
<span class="pali m-text">tassā dakkhiṇamādisuṁ.</span><br />
</p>
<p id="pv10c7p1">
<span class="pali m-text">Samanantarānuddiṭṭhe,</span><br />
</p>
<p id="pv10c7p2">
<span class="pali m-text">vipāko udapajjatha;</span><br />
</p>
<p id="pv10c7p3">
<span class="pali m-text">Bhojanacchādanapānīyaṁ,</span><br />
</p>
<p id="pv10c7p4">
<span class="pali m-text">dakkhiṇāya idaṁ phalaṁ.</span><br />
</p>
<p id="pv10c8p1">
<span class="pali m-text">Tato suddhā sucivasanā,</span><br />
</p>
<p id="pv10c8p2">
<span class="pali m-text">kāsikuttamadhārinī;</span><br />
</p>
<p id="pv10c8p3">
<span class="pali m-text">Hasantī vimānā nikkhami,</span><br />
</p>
<p id="pv10c8p4">
<span class="pali m-text">dakkhiṇāya idaṁ phalanti.</span><br />
</p>
<p id="pv10c9p1">
<span class="pali m-text">“Sucittarūpaṁ ruciraṁ,</span><br />
</p>
<p id="pv10c9p2">
<span class="pali m-text">vimānaṁ te pabhāsati;</span><br />
</p>
<p id="pv10c9p3">
<span class="pali m-text">Devate pucchitācikkha,</span><br />
</p>
<p id="pv10c9p4">
<span class="pali m-text">kissa kammassidaṁ phalan”ti.</span><br />
</p>
<p id="pv10c10p1">
<span class="pali m-text">“Bhikkhuno caramānassa,</span><br />
</p>
<p id="pv10c10p2">
<span class="pali m-text">doṇinimmajjaniṁ ahaṁ;</span><br />
</p>
<p id="pv10c10p3">
<span class="pali m-text">Adāsiṁ ujubhūtassa,</span><br />
</p>
<p id="pv10c10p4">
<span class="pali m-text">vippasannena cetasā.</span><br />
</p>
<p id="pv10c11p1">
<span class="pali m-text">Tassa kammassa kusalassa,</span><br />
</p>
<p id="pv10c11p2">
<span class="pali m-text">vipākaṁ dīghamantaraṁ;</span><br />
</p>
<p id="pv10c11p3">
<span class="pali m-text">Anubhomi vimānasmiṁ,</span><br />
</p>
<p id="pv10c11p4">
<span class="pali m-text">tañca dāni parittakaṁ.</span><br />
</p>
<p id="pv10c12p1">
<span class="pali m-text">Uddhaṁ catūhi māsehi,</span><br />
</p>
<p id="pv10c12p2">
<span class="pali m-text">kālakiriyā bhavissati;</span><br />
</p>
<p id="pv10c12p3">
<span class="pali m-text">Ekantakaṭukaṁ ghoraṁ,</span><br />
</p>
<p id="pv10c12p4">
<span class="pali m-text">nirayaṁ papatissahaṁ.</span><br />
</p>
<p id="pv10c13p1">
<span class="pali m-text">Catukkaṇṇaṁ catudvāraṁ,</span><br />
</p>
<p id="pv10c13p2">
<span class="pali m-text">vibhattaṁ bhāgaso mitaṁ;</span><br />
</p>
<p id="pv10c13p3">
<span class="pali m-text">Ayopākārapariyantaṁ,</span><br />
</p>
<p id="pv10c13p4">
<span class="pali m-text">ayasā paṭikujjitaṁ.</span><br />
</p>
<p id="pv10c14p1">
<span class="pali m-text">Tassa ayomayā bhūmi,</span><br />
</p>
<p id="pv10c14p2">
<span class="pali m-text">jalitā tejasā yutā;</span><br />
</p>
<p id="pv10c14p3">
<span class="pali m-text">Samantā yojanasataṁ,</span><br />
</p>
<p id="pv10c14p4">
<span class="pali m-text">pharitvā tiṭṭhati sabbadā.</span><br />
</p>
<p id="pv10c15p1">
<span class="pali m-text">Tatthāhaṁ dīghamaddhānaṁ,</span><br />
</p>
<p id="pv10c15p2">
<span class="pali m-text">dukkhaṁ vedissa vedanaṁ;</span><br />
</p>
<p id="pv10c15p3">
<span class="pali m-text">Phalañca pāpakammassa,</span><br />
</p>
<p id="pv10c15p4">
<span class="pali m-text">tasmā socāmahaṁ bhusan”ti.</span><br />
</p>
<p id="pv10c16p1">
<span class="pali m-text">Khallāṭiyapetivatthu dasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0009.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0011.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>