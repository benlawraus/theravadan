<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.93 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0093.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.93
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0092.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0094.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.93</span></p>
<p id="an10p93c0p2">
<span class="pali m-text">10. Upālivagga</span><br />
<span class="sujato m-text">10. With Upāli</span><br />
</p>
<section id="kimditthikasutta">
<span id="an10p93c0p3"></span><h2><span class="pali m-text">Kiṁdiṭṭhikasutta</span></h2>
<p><span class="sujato m-text">What Is Your View?</span></p>
<p id="an10p93c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an10p93c1p2">
<span class="pali m-text">Atha kho anāthapiṇḍiko gahapati divā divassa sāvatthiyā nikkhami bhagavantaṁ dassanāya.</span><br />
<span class="sujato m-text">Then the householder Anāthapiṇḍika left Sāvatthī in the middle of the day to see the Buddha.</span><br />
</p>
<p id="an10p93c1p3">
<span class="pali m-text">Atha kho anāthapiṇḍikassa gahapatissa etadahosi:</span><br />
<span class="sujato m-text">Then it occurred to him,</span><br />
</p>
<p id="an10p93c1p4">
<span class="pali m-text">“akālo kho tāva bhagavantaṁ dassanāya.</span><br />
<span class="sujato m-text">“It’s the wrong time to see the Buddha,</span><br />
</p>
<p id="an10p93c1p5">
<span class="pali m-text">Paṭisallīno bhagavā.</span><br />
<span class="sujato m-text">as he’s in retreat.</span><br />
</p>
<p id="an10p93c1p6">
<span class="pali m-text">Manobhāvanīyānampi bhikkhūnaṁ akālo dassanāya.</span><br />
<span class="sujato m-text">And it’s the wrong time to see the esteemed mendicants,</span><br />
</p>
<p id="an10p93c1p7">
<span class="pali m-text">Paṭisallīnā manobhāvanīyā bhikkhū.</span><br />
<span class="sujato m-text">as they’re in retreat.</span><br />
</p>
<p id="an10p93c1p8">
<span class="pali m-text">Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti.</span><br />
<span class="sujato m-text">Why don’t I go to the monastery of the wanderers who follow other paths?”</span><br />
</p>
<p id="an10p93c2p1">
<span class="pali m-text">Atha kho anāthapiṇḍiko gahapati yena aññatitthiyānaṁ paribbājakānaṁ ārāmo tenupasaṅkami.</span><br />
<span class="sujato m-text">Then he went to the monastery of the wanderers who follow other paths.</span><br />
</p>
<p id="an10p93c2p2">
<span class="pali m-text">Tena kho pana samayena aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti.</span><br />
<span class="sujato m-text">Now at that time, the wanderers who follow other paths had come together, making an uproar, a dreadful racket as they sat and talked about all kinds of unworthy topics.</span><br />
</p>
<p id="an10p93c2p3">
<span class="pali m-text">Addasaṁsu kho te aññatitthiyā paribbājakā anāthapiṇḍikaṁ gahapatiṁ dūratova āgacchantaṁ.</span><br />
<span class="sujato m-text">They saw Anāthapiṇḍika coming off in the distance,</span><br />
</p>
<p id="an10p93c2p4">
<span class="pali m-text">Disvāna aññamaññaṁ saṇṭhāpesuṁ:</span><br />
<span class="sujato m-text">and stopped each other, saying,</span><br />
</p>
<p id="an10p93c2p5">
<span class="pali m-text">“appasaddā bhonto hontu, mā bhonto saddamakattha.</span><br />
<span class="sujato m-text">“Be quiet, good sirs, don’t make a sound.</span><br />
</p>
<p id="an10p93c2p6">
<span class="pali m-text">Ayaṁ anāthapiṇḍiko gahapati ārāmaṁ āgacchati samaṇassa gotamassa sāvako.</span><br />
<span class="sujato m-text">The householder Anāthapiṇḍika, a disciple of the ascetic Gotama, is coming into our monastery.</span><br />
</p>
<p id="an10p93c2p7">
<span class="pali m-text">Yāvatā kho pana samaṇassa gotamassa sāvakā gihī odātavasanā sāvatthiyaṁ paṭivasanti, ayaṁ tesaṁ aññataro anāthapiṇḍiko gahapati.</span><br />
<span class="sujato m-text">He is included among the white-clothed lay disciples of the ascetic Gotama, who is residing in Sāvatthī.</span><br />
</p>
<p id="an10p93c2p8">
<span class="pali m-text">Appasaddakāmā kho pana te āyasmanto appasaddavinītā appasaddassa vaṇṇavādino.</span><br />
<span class="sujato m-text">Such venerables like the quiet, are educated to be quiet, and praise the quiet.</span><br />
</p>
<p id="an10p93c2p9">
<span class="pali m-text">Appeva nāma appasaddaṁ parisaṁ viditvā upasaṅkamitabbaṁ maññeyyā”ti.</span><br />
<span class="sujato m-text">Hopefully if he sees that our assembly is quiet he’ll see fit to approach.”</span><br />
</p>
<p id="an10p93c3p1">
<span class="pali m-text">Atha kho te aññatitthiyā paribbājakā tuṇhī ahesuṁ.</span><br />
<span class="sujato m-text">Then those wanderers who follow other paths fell silent.</span><br />
</p>
<p id="an10p93c3p2">
<span class="pali m-text">Atha kho anāthapiṇḍiko gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi.</span><br />
<span class="sujato m-text">Then Anāthapiṇḍika went up to them, and exchanged greetings with those wanderers.</span><br />
</p>
<p id="an10p93c3p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ te aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, he sat down to one side. The wanderers said to him,</span><br />
</p>
<p id="an10p93c3p4">
<span class="pali m-text">“vadehi, gahapati, kiṁdiṭṭhiko samaṇo gotamo”ti?</span><br />
<span class="sujato m-text">“Tell us, householder, what is the view of the ascetic Gotama?”</span><br />
</p>
<p id="an10p93c3p5">
<span class="pali m-text">“Na kho ahaṁ, bhante, bhagavato sabbaṁ diṭṭhiṁ jānāmī”ti.</span><br />
<span class="sujato m-text">“Sirs, I don’t know all his views.”</span><br />
</p>
<p id="an10p93c4p1">
<span class="pali m-text">“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi;</span><br />
<span class="sujato m-text">“Well then, since it seems you don’t know all the views of the ascetic Gotama,</span><br />
</p>
<p id="an10p93c4p2">
<span class="pali m-text">vadehi, gahapati, kiṁdiṭṭhikā bhikkhū”ti?</span><br />
<span class="sujato m-text">tell us, what are the views of the mendicants?”</span><br />
</p>
<p id="an10p93c4p3">
<span class="pali m-text">“Bhikkhūnampi kho ahaṁ, bhante, na sabbaṁ diṭṭhiṁ jānāmī”ti.</span><br />
<span class="sujato m-text">“Sirs, I don’t know all the mendicants’ views.”</span><br />
</p>
<p id="an10p93c5p1">
<span class="pali m-text">“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi napi bhikkhūnaṁ sabbaṁ diṭṭhiṁ jānāsi;</span><br />
<span class="sujato m-text">“Well then, since it seems you don’t know all the views of the ascetic Gotama or of the mendicants,</span><br />
</p>
<p id="an10p93c5p2">
<span class="pali m-text">vadehi, gahapati, kiṁdiṭṭhikosi tuvan”ti?</span><br />
<span class="sujato m-text">tell us, householder, what is your view?”</span><br />
</p>
<p id="an10p93c5p3">
<span class="pali m-text">“Etaṁ kho, bhante, amhehi na dukkaraṁ byākātuṁ yaṁdiṭṭhikā mayaṁ.</span><br />
<span class="sujato m-text">“Sirs, it’s not hard for me to explain what my views are.</span><br />
</p>
<p id="an10p93c5p4">
<span class="pali m-text">Iṅgha tāva āyasmanto yathāsakāni diṭṭhigatāni byākarontu, pacchāpetaṁ amhehi na dukkaraṁ bhavissati byākātuṁ yaṁdiṭṭhikā mayan”ti.</span><br />
<span class="sujato m-text">But please, let the venerables explain their own convictions first. Afterwards it won’t be hard for me to explain my views.”</span><br />
</p>
<p id="an10p93c6p1">
<span class="pali m-text">Evaṁ vutte, aññataro paribbājako anāthapiṇḍikaṁ gahapatiṁ etadavoca:</span><br />
<span class="sujato m-text">When he said this, one of the wanderers said to him,</span><br />
</p>
<p id="an10p93c6p2">
<span class="pali m-text">“sassato loko, idameva saccaṁ moghamaññanti—</span><br />
<span class="sujato m-text">“The cosmos is eternal. This is the only truth, other ideas are silly.</span><br />
</p>
<p id="an10p93c6p3">
<span class="pali m-text">evaṁdiṭṭhiko ahaṁ, gahapatī”ti.</span><br />
<span class="sujato m-text">That’s my view, householder.”</span><br />
</p>
<p id="an10p93c7p1">
<span class="pali m-text">Aññataropi kho paribbājako anāthapiṇḍikaṁ gahapatiṁ etadavoca:</span><br />
<span class="sujato m-text">Another wanderer said,</span><br />
</p>
<p id="an10p93c7p2">
<span class="pali m-text">“asassato loko, idameva saccaṁ moghamaññanti—</span><br />
<span class="sujato m-text">“The cosmos is not eternal. This is the only truth, other ideas are silly.</span><br />
</p>
<p id="an10p93c7p3">
<span class="pali m-text">evaṁdiṭṭhiko ahaṁ, gahapatī”ti.</span><br />
<span class="sujato m-text">That’s my view, householder.”</span><br />
</p>
<p id="an10p93c8p1">
<span class="pali m-text">Aññataropi kho paribbājako anāthapiṇḍikaṁ gahapatiṁ etadavoca:</span><br />
<span class="sujato m-text">Another wanderer said,</span><br />
</p>
<p id="an10p93c8p2">
<span class="pali m-text">“antavā loko …pe…</span><br />
<span class="sujato m-text">“The world is finite …” …</span><br />
</p>
<p id="an10p93c8p3">
<span class="pali m-text">anantavā loko …</span><br />
<span class="sujato m-text">“The world is infinite …” …</span><br />
</p>
<p id="an10p93c8p4">
<span class="pali m-text">taṁ jīvaṁ taṁ sarīraṁ …</span><br />
<span class="sujato m-text">“The soul and the body are the same thing …” …</span><br />
</p>
<p id="an10p93c8p5">
<span class="pali m-text">aññaṁ jīvaṁ aññaṁ sarīraṁ …</span><br />
<span class="sujato m-text">“The soul and the body are different things …” …</span><br />
</p>
<p id="an10p93c8p6">
<span class="pali m-text">hoti tathāgato paraṁ maraṇā …</span><br />
<span class="sujato m-text">“A Realized One exists after death …” …</span><br />
</p>
<p id="an10p93c8p7">
<span class="pali m-text">na hoti tathāgato paraṁ maraṇā …</span><br />
<span class="sujato m-text">“A Realized One doesn’t exist after death …” …</span><br />
</p>
<p id="an10p93c8p8">
<span class="pali m-text">hoti ca na ca hoti tathāgato paraṁ maraṇā …</span><br />
<span class="sujato m-text">“A Realized One both exists and doesn’t exist after death …” …</span><br />
</p>
<p id="an10p93c8p9">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññanti—</span><br />
<span class="sujato m-text">“A Realized One neither exists nor doesn’t exist after death. This is the only truth, other ideas are silly.</span><br />
</p>
<p id="an10p93c8p10">
<span class="pali m-text">evaṁdiṭṭhiko ahaṁ, gahapatī”ti.</span><br />
<span class="sujato m-text">That’s my view, householder.”</span><br />
</p>
<p id="an10p93c9p1">
<span class="pali m-text">Evaṁ vutte, anāthapiṇḍiko gahapati te paribbājake etadavoca:</span><br />
<span class="sujato m-text">When this was said, Anāthapiṇḍika said this,</span><br />
</p>
<p id="an10p93c9p2">
<span class="pali m-text">“yvāyaṁ, bhante, āyasmā evamāha:</span><br />
<span class="sujato m-text">“Sirs, regarding the venerable who said this:</span><br />
</p>
<p id="an10p93c9p3">
<span class="pali m-text">‘sassato loko, idameva saccaṁ moghamaññanti—</span><br />
<span class="sujato m-text">‘The cosmos is eternal. This is the only truth, other ideas are silly.</span><br />
</p>
<p id="an10p93c9p4">
<span class="pali m-text">evaṁdiṭṭhiko ahaṁ, gahapatī’ti,</span><br />
<span class="sujato m-text">That’s my view, householder.’</span><br />
</p>
<p id="an10p93c9p5">
<span class="pali m-text">imassa ayamāyasmato diṭṭhi attano vā ayonisomanasikārahetu uppannā paratoghosapaccayā vā.</span><br />
<span class="sujato m-text">This view of his has either arisen from his own improper attention, or is conditioned by what someone else says.</span><br />
</p>
<p id="an10p93c9p6">
<span class="pali m-text">Sā kho panesā diṭṭhi bhūtā saṅkhatā cetayitā paṭiccasamuppannā.</span><br />
<span class="sujato m-text">But that view is created, conditioned, chosen, dependently originated.</span><br />
</p>
<p id="an10p93c9p7">
<span class="pali m-text">Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">Anything that is created, conditioned, chosen, and dependently originated is impermanent.</span><br />
</p>
<p id="an10p93c9p8">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c9p9">
<span class="pali m-text">Yaṁ dukkhaṁ tadeveso āyasmā allīno, tadeveso āyasmā ajjhupagato.</span><br />
<span class="sujato m-text">What he clings to and holds to is just suffering.</span><br />
</p>
<p id="an10p93c10p1">
<span class="pali m-text">Yopāyaṁ, bhante, āyasmā evamāha:</span><br />
<span class="sujato m-text">Regarding the venerable who said this:</span><br />
</p>
<p id="an10p93c10p2">
<span class="pali m-text">‘asassato loko, idameva saccaṁ moghamaññanti—</span><br />
<span class="sujato m-text">‘The cosmos is not eternal. This is the only truth, other ideas are silly.</span><br />
</p>
<p id="an10p93c10p3">
<span class="pali m-text">evaṁdiṭṭhiko ahaṁ, gahapatī’ti,</span><br />
<span class="sujato m-text">That’s my view, householder.’</span><br />
</p>
<p id="an10p93c10p4">
<span class="pali m-text">imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā.</span><br />
<span class="sujato m-text">This view of his has either arisen from his own improper attention, or is conditioned by what someone else says.</span><br />
</p>
<p id="an10p93c10p5">
<span class="pali m-text">Sā kho panesā diṭṭhi bhūtā saṅkhatā cetayitā paṭiccasamuppannā.</span><br />
<span class="sujato m-text">But that view is created, conditioned, chosen, dependently originated.</span><br />
</p>
<p id="an10p93c10p6">
<span class="pali m-text">Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">Anything that is created, conditioned, chosen, and dependently originated is impermanent.</span><br />
</p>
<p id="an10p93c10p7">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c10p8">
<span class="pali m-text">Yaṁ dukkhaṁ tadeveso āyasmā allīno, tadeveso āyasmā ajjhupagato.</span><br />
<span class="sujato m-text">What he clings to and holds to is just suffering.</span><br />
</p>
<p id="an10p93c11p1">
<span class="pali m-text">Yopāyaṁ, bhante, āyasmā evamāha:</span><br />
<span class="sujato m-text">Regarding the venerable who said this:</span><br />
</p>
<p id="an10p93c11p2">
<span class="pali m-text">‘antavā loko …pe…</span><br />
<span class="sujato m-text">‘The world is finite …’ …</span><br />
</p>
<p id="an10p93c11p3">
<span class="pali m-text">anantavā loko …</span><br />
<span class="sujato m-text">‘The world is infinite …’ …</span><br />
</p>
<p id="an10p93c11p4">
<span class="pali m-text">taṁ jīvaṁ taṁ sarīraṁ …</span><br />
<span class="sujato m-text">‘The soul and the body are the same thing …’ …</span><br />
</p>
<p id="an10p93c11p5">
<span class="pali m-text">aññaṁ jīvaṁ aññaṁ sarīraṁ …</span><br />
<span class="sujato m-text">‘The soul and the body are different things …’ …</span><br />
</p>
<p id="an10p93c11p6">
<span class="pali m-text">hoti tathāgato paraṁ maraṇā …</span><br />
<span class="sujato m-text">‘A Realized One exists after death …’ …</span><br />
</p>
<p id="an10p93c11p7">
<span class="pali m-text">na hoti tathāgato paraṁ maraṇā …</span><br />
<span class="sujato m-text">‘A Realized One doesn’t exist after death …’ …</span><br />
</p>
<p id="an10p93c11p8">
<span class="pali m-text">hoti ca na ca hoti tathāgato paraṁ maraṇā …</span><br />
<span class="sujato m-text">‘A Realized One both exists and doesn’t exist after death …’ …</span><br />
</p>
<p id="an10p93c11p9">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññanti—</span><br />
<span class="sujato m-text">‘A Realized One neither exists nor doesn’t exist after death. This is the only truth, other ideas are silly.</span><br />
</p>
<p id="an10p93c11p10">
<span class="pali m-text">evaṁdiṭṭhiko ahaṁ, gahapatī’ti,</span><br />
<span class="sujato m-text">That’s my view, householder.’</span><br />
</p>
<p id="an10p93c11p11">
<span class="pali m-text">imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā.</span><br />
<span class="sujato m-text">This view of his has either arisen from his own improper attention, or is conditioned by what someone else says.</span><br />
</p>
<p id="an10p93c11p12">
<span class="pali m-text">Sā kho panesā diṭṭhi bhūtā saṅkhatā cetayitā paṭiccasamuppannā.</span><br />
<span class="sujato m-text">But that view is created, conditioned, chosen, dependently originated.</span><br />
</p>
<p id="an10p93c11p13">
<span class="pali m-text">Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">Anything that is created, conditioned, chosen, and dependently originated is impermanent.</span><br />
</p>
<p id="an10p93c11p14">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c11p15">
<span class="pali m-text">Yaṁ dukkhaṁ tadeveso āyasmā allīno, tadeveso āyasmā ajjhupagato”ti.</span><br />
<span class="sujato m-text">What he clings to and holds to is just suffering.”</span><br />
</p>
<p id="an10p93c12p1">
<span class="pali m-text">Evaṁ vutte te paribbājakā anāthapiṇḍikaṁ gahapatiṁ etadavocuṁ:</span><br />
<span class="sujato m-text">When he said this the wanderers said to him,</span><br />
</p>
<p id="an10p93c12p2">
<span class="pali m-text">“byākatāni kho, gahapati, amhehi sabbeheva yathāsakāni diṭṭhigatāni.</span><br />
<span class="sujato m-text">“Householder, we’ve each explained our own convictions.</span><br />
</p>
<p id="an10p93c12p3">
<span class="pali m-text">Vadehi, gahapati, kiṁdiṭṭhikosi tuvan”ti?</span><br />
<span class="sujato m-text">Tell us, householder, what is your view?”</span><br />
</p>
<p id="an10p93c12p4">
<span class="pali m-text">“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">“Sirs, anything that is created, conditioned, chosen, and dependently originated is impermanent.</span><br />
</p>
<p id="an10p93c12p5">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c12p6">
<span class="pali m-text">‘Yaṁ dukkhaṁ taṁ netaṁ mama, nesohamasmi, na meso attā’ti—</span><br />
<span class="sujato m-text">And what’s suffering is not mine, I am not this, this is not my self.</span><br />
</p>
<p id="an10p93c12p7">
<span class="pali m-text">evaṁdiṭṭhiko ahaṁ, bhante”ti.</span><br />
<span class="sujato m-text">That’s my view, sirs.”</span><br />
</p>
<p id="an10p93c13p1">
<span class="pali m-text">“Yaṁ kho, gahapati, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">“Householder, anything that is created, conditioned, chosen, and dependently originated is impermanent.</span><br />
</p>
<p id="an10p93c13p2">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c13p3">
<span class="pali m-text">Yaṁ dukkhaṁ tadeva tvaṁ, gahapati, allīno, tadeva tvaṁ, gahapati, ajjhupagato”ti.</span><br />
<span class="sujato m-text">What you cling to and hold to is just suffering.”</span><br />
</p>
<p id="an10p93c14p1">
<span class="pali m-text">“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.</span><br />
<span class="sujato m-text">“Sirs, anything that is created, conditioned, chosen, and dependently originated is impermanent.</span><br />
</p>
<p id="an10p93c14p2">
<span class="pali m-text">Yadaniccaṁ taṁ dukkhaṁ.</span><br />
<span class="sujato m-text">And what’s impermanent is suffering.</span><br />
</p>
<p id="an10p93c14p3">
<span class="pali m-text">‘Yaṁ dukkhaṁ taṁ netaṁ mama, nesohamasmi, nameso attā’ti—evametaṁ yathābhūtaṁ sammappaññāya sudiṭṭhaṁ.</span><br />
<span class="sujato m-text">And I’ve truly seen clearly with right wisdom that what’s suffering is not mine, I am not this, it’s not my self.</span><br />
</p>
<p id="an10p93c14p4">
<span class="pali m-text">Tassa ca uttari nissaraṇaṁ yathābhūtaṁ pajānāmī”ti.</span><br />
<span class="sujato m-text">And I truly understand the escape beyond that.”</span><br />
</p>
<p id="an10p93c15p1">
<span class="pali m-text">Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu.</span><br />
<span class="sujato m-text">When this was said, those wanderers sat silent, dismayed, shoulders drooping, downcast, depressed, with nothing to say.</span><br />
</p>
<p id="an10p93c15p2">
<span class="pali m-text">Atha kho anāthapiṇḍiko gahapati te paribbājake tuṇhībhūte maṅkubhūte pattakkhandhe adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho anāthapiṇḍiko gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ sabbaṁ bhagavato ārocesi.</span><br />
<span class="sujato m-text">Seeing this, Anāthapiṇḍika got up from his seat. He went to the Buddha, bowed, sat down to one side, and informed the Buddha of all they had discussed.</span><br />
</p>
<p id="an10p93c15p3">
<span class="pali m-text">“Sādhu sādhu, gahapati.</span><br />
<span class="sujato m-text">“Good, good, householder!</span><br />
</p>
<p id="an10p93c15p4">
<span class="pali m-text">Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā”ti.</span><br />
<span class="sujato m-text">That’s how you should legitimately and completely refute those foolish men from time to time.”</span><br />
</p>
<p id="an10p93c16p1">
<span class="pali m-text">Atha kho bhagavā anāthapiṇḍikaṁ gahapatiṁ dhammiyā kathāya sandassesi samādapesi samuttejesi sampahaṁsesi.</span><br />
<span class="sujato m-text">Then the Buddha educated, encouraged, fired up, and inspired the householder Anāthapiṇḍika with a Dhamma talk,</span><br />
</p>
<p id="an10p93c16p2">
<span class="pali m-text">Atha kho anāthapiṇḍiko gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">after which Anāthapiṇḍika got up from his seat, bowed, and respectfully circled the Buddha before leaving.</span><br />
</p>
<p id="an10p93c17p1">
<span class="pali m-text">Atha kho bhagavā acirapakkante anāthapiṇḍike gahapatimhi bhikkhū āmantesi:</span><br />
<span class="sujato m-text">Then, not long after Anāthapiṇḍika had left, the Buddha addressed the mendicants:</span><br />
</p>
<p id="an10p93c17p2">
<span class="pali m-text">“yopi so, bhikkhave, bhikkhu vassasatupasampanno imasmiṁ dhammavinaye, sopi evamevaṁ aññatitthiye paribbājake sahadhammena suniggahitaṁ niggaṇheyya yathā taṁ anāthapiṇḍikena gahapatinā niggahitā”ti.</span><br />
<span class="sujato m-text">“Mendicants, even a mendicant who has ordained for a hundred years in this teaching and training would legitimately and completely refute those wanderers who follow other paths just as the householder Anāthapiṇḍika did.”</span><br />
</p>
<p id="an10p93c17p3">
<span class="pali m-text">Tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0092.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0094.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>