<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5.57 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0057.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5.57
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0056.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0058.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.57</span></p>
<p id="an5p57c0p2">
<span class="pali m-text">6. Nīvaraṇavagga</span><br />
<span class="sujato m-text">6. Hindrances</span><br />
</p>
<section id="abhinhapaccavekkhitabbathanasutta">
<span id="an5p57c0p3"></span><h2><span class="pali m-text">Abhiṇhapaccavekkhitabbaṭhānasutta</span></h2>
<p><span class="sujato m-text">Subjects for Regular Reviewing</span></p>
<p id="an5p57c1p1">
<span class="pali m-text">“Pañcimāni, bhikkhave, ṭhānāni abhiṇhaṁ paccavekkhitabbāni itthiyā vā purisena vā gahaṭṭhena vā pabbajitena vā.</span><br />
<span class="sujato m-text">“Mendicants, a woman or a man, a layperson or a renunciate should often review these five subjects.</span><br />
</p>
<p id="an5p57c1p2">
<span class="pali m-text">Katamāni pañca?</span><br />
<span class="sujato m-text">What five?</span><br />
</p>
<p id="an5p57c1p3">
<span class="pali m-text">‘Jarādhammomhi, jaraṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">‘I am liable to grow old, I am not exempt from old age.’ A woman or a man, a layperson or a renunciate should often review this.</span><br />
</p>
<p id="an5p57c1p4">
<span class="pali m-text">‘Byādhidhammomhi, byādhiṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">‘I am liable to get sick, I am not exempt from sickness.’ …</span><br />
</p>
<p id="an5p57c1p5">
<span class="pali m-text">‘Maraṇadhammomhi, maraṇaṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">‘I am liable to die, I am not exempt from death.’ …</span><br />
</p>
<p id="an5p57c1p6">
<span class="pali m-text">‘Sabbehi me piyehi manāpehi nānābhāvo vinābhāvo’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">‘I must be parted and separated from all I hold dear and beloved.’ …</span><br />
</p>
<p id="an5p57c1p7">
<span class="pali m-text">‘Kammassakomhi, kammadāyādo kammayoni kammabandhu kammapaṭisaraṇo.</span><br />
<span class="sujato m-text">‘I am the owner of my deeds and heir to my deeds. Deeds are my womb, my relative, and my refuge.</span><br />
</p>
<p id="an5p57c1p8">
<span class="pali m-text">Yaṁ kammaṁ karissāmi—kalyāṇaṁ vā pāpakaṁ vā—</span><br />
<span class="sujato m-text">I shall be the heir of whatever deeds I do, whether good or bad.’</span><br />
</p>
<p id="an5p57c1p9">
<span class="pali m-text">tassa dāyādo bhavissāmī’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">A woman or a man, a layperson or a renunciate should often review this.</span><br />
</p>
<p id="an5p57c2p1">
<span class="pali m-text">Kiñca, bhikkhave, atthavasaṁ paṭicca ‘jarādhammomhi, jaraṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā?</span><br />
<span class="sujato m-text">What is the advantage for a woman or a man, a layperson or a renunciate of often reviewing this: ‘I am liable to grow old, I am not exempt from old age’?</span><br />
</p>
<p id="an5p57c2p2">
<span class="pali m-text">Atthi, bhikkhave, sattānaṁ yobbane yobbanamado, yena madena mattā kāyena duccaritaṁ caranti, vācāya duccaritaṁ caranti, manasā duccaritaṁ caranti.</span><br />
<span class="sujato m-text">There are sentient beings who, intoxicated with the vanity of youth, do bad things by way of body, speech, and mind.</span><br />
</p>
<p id="an5p57c2p3">
<span class="pali m-text">Tassa taṁ ṭhānaṁ abhiṇhaṁ paccavekkhato yo yobbane yobbanamado so sabbaso vā pahīyati tanu vā pana hoti.</span><br />
<span class="sujato m-text">Reviewing this subject often, they entirely give up the vanity of youth, or at least reduce it.</span><br />
</p>
<p id="an5p57c2p4">
<span class="pali m-text">Idaṁ kho, bhikkhave, atthavasaṁ paṭicca ‘jarādhammomhi, jaraṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">This is the advantage for a woman or a man, a layperson or a renunciate of often reviewing this: ‘I am liable to grow old, I am not exempt from old age’.</span><br />
</p>
<p id="an5p57c3p1">
<span class="pali m-text">Kiñca, bhikkhave, atthavasaṁ paṭicca ‘byādhidhammomhi, byādhiṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā?</span><br />
<span class="sujato m-text">What is the advantage of often reviewing this: ‘I am liable to get sick, I am not exempt from sickness’?</span><br />
</p>
<p id="an5p57c3p2">
<span class="pali m-text">Atthi, bhikkhave, sattānaṁ ārogye ārogyamado, yena madena mattā kāyena duccaritaṁ caranti, vācāya duccaritaṁ caranti, manasā duccaritaṁ caranti.</span><br />
<span class="sujato m-text">There are sentient beings who, drunk on the vanity of health, do bad things by way of body, speech, and mind.</span><br />
</p>
<p id="an5p57c3p3">
<span class="pali m-text">Tassa taṁ ṭhānaṁ abhiṇhaṁ paccavekkhato yo ārogye ārogyamado so sabbaso vā pahīyati tanu vā pana hoti.</span><br />
<span class="sujato m-text">Reviewing this subject often, they entirely give up the vanity of health, or at least reduce it.</span><br />
</p>
<p id="an5p57c3p4">
<span class="pali m-text">Idaṁ kho, bhikkhave, atthavasaṁ paṭicca ‘byādhidhammomhi, byādhiṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">This is the advantage of often reviewing this: ‘I am liable to get sick, I am not exempt from sickness’.</span><br />
</p>
<p id="an5p57c4p1">
<span class="pali m-text">Kiñca, bhikkhave, atthavasaṁ paṭicca ‘maraṇadhammomhi, maraṇaṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā?</span><br />
<span class="sujato m-text">What is the advantage of often reviewing this: ‘I am liable to die, I am not exempt from death’?</span><br />
</p>
<p id="an5p57c4p2">
<span class="pali m-text">Atthi, bhikkhave, sattānaṁ jīvite jīvitamado, yena madena mattā kāyena duccaritaṁ caranti, vācāya duccaritaṁ caranti, manasā duccaritaṁ caranti.</span><br />
<span class="sujato m-text">There are sentient beings who, drunk on the vanity of life, do bad things by way of body, speech, and mind.</span><br />
</p>
<p id="an5p57c4p3">
<span class="pali m-text">Tassa taṁ ṭhānaṁ abhiṇhaṁ paccavekkhato yo jīvite jīvitamado so sabbaso vā pahīyati tanu vā pana hoti.</span><br />
<span class="sujato m-text">Reviewing this subject often, they entirely give up the vanity of life, or at least reduce it.</span><br />
</p>
<p id="an5p57c4p4">
<span class="pali m-text">Idaṁ kho, bhikkhave, atthavasaṁ paṭicca ‘maraṇadhammomhi, maraṇaṁ anatīto’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">This is the advantage of often reviewing this: ‘I am liable to die, I am not exempt from death’.</span><br />
</p>
<p id="an5p57c5p1">
<span class="pali m-text">Kiñca, bhikkhave, atthavasaṁ paṭicca ‘sabbehi me piyehi manāpehi nānābhāvo vinābhāvo’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā?</span><br />
<span class="sujato m-text">What is the advantage of often reviewing this: ‘I must be parted and separated from all I hold dear and beloved’?</span><br />
</p>
<p id="an5p57c5p2">
<span class="pali m-text">Atthi, bhikkhave, sattānaṁ piyesu manāpesu yo chandarāgo yena rāgena rattā kāyena duccaritaṁ caranti, vācāya duccaritaṁ caranti, manasā duccaritaṁ caranti.</span><br />
<span class="sujato m-text">There are sentient beings who, aroused by desire and lust for their dear and beloved, do bad things by way of body, speech, and mind.</span><br />
</p>
<p id="an5p57c5p3">
<span class="pali m-text">Tassa taṁ ṭhānaṁ abhiṇhaṁ paccavekkhato yo piyesu manāpesu chandarāgo so sabbaso vā pahīyati tanu vā pana hoti.</span><br />
<span class="sujato m-text">Reviewing this subject often, they entirely give up desire and lust for their dear and beloved, or at least reduce it.</span><br />
</p>
<p id="an5p57c5p4">
<span class="pali m-text">Idaṁ kho, bhikkhave, atthavasaṁ paṭicca ‘sabbehi me piyehi manāpehi nānābhāvo vinābhāvo’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
<span class="sujato m-text">This is the advantage of often reviewing this: ‘I must be parted and separated from all I hold dear and beloved’.</span><br />
</p>
<p id="an5p57c6p1">
<span class="pali m-text">Kiñca, bhikkhave, atthavasaṁ paṭicca ‘kammassakomhi, kammadāyādo kammayoni kammabandhu kammapaṭisaraṇo, yaṁ kammaṁ karissāmi—</span><br />
<span class="sujato m-text">What is the advantage of often reviewing like this: ‘I am the owner of my deeds and heir to my deeds. Deeds are my womb, my relative, and my refuge.</span><br />
</p>
<p id="an5p57c6p2">
<span class="pali m-text">kalyāṇaṁ vā pāpakaṁ vā—tassa dāyādo bhavissāmī’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā?</span><br />
<span class="sujato m-text">I shall be the heir of whatever deeds I do, whether good or bad’?</span><br />
</p>
<p id="an5p57c6p3">
<span class="pali m-text">Atthi, bhikkhave, sattānaṁ kāyaduccaritaṁ vacīduccaritaṁ manoduccaritaṁ.</span><br />
<span class="sujato m-text">There are sentient beings who do bad things by way of body, speech, and mind.</span><br />
</p>
<p id="an5p57c6p4">
<span class="pali m-text">Tassa taṁ ṭhānaṁ abhiṇhaṁ paccavekkhato sabbaso vā duccaritaṁ pahīyati tanu vā pana hoti.</span><br />
<span class="sujato m-text">Reviewing this subject often, they entirely give up bad conduct, or at least reduce it.</span><br />
</p>
<p id="an5p57c6p5">
<span class="pali m-text">Idaṁ kho, bhikkhave, atthavasaṁ paṭicca ‘kammassakomhi, kammadāyādo kammayoni kammabandhu kammapaṭisaraṇo, yaṁ kammaṁ karissāmi—</span><br />
<span class="sujato m-text">This is the advantage for a woman or a man, a layperson or a renunciate of often reviewing like this: ‘I am the owner of my deeds and heir to my deeds. Deeds are my womb, my relative, and my refuge.</span><br />
</p>
<p id="an5p57c6p6">
<span class="pali m-text">kalyāṇaṁ vā pāpakaṁ vā—</span><br />
<span class="sujato m-text">I shall be the heir of whatever deeds I do, whether good or bad.’</span><br />
</p>
<p id="an5p57c6p7">
<span class="pali m-text">tassa dāyādo bhavissāmī’ti abhiṇhaṁ paccavekkhitabbaṁ itthiyā vā purisena vā gahaṭṭhena vā pabbajitena vā.</span><br />
</p>
<p id="an5p57c7p1">
<span class="pali m-text">Sa kho so, bhikkhave, ariyasāvako iti paṭisañcikkhati:</span><br />
<span class="sujato m-text">Then that noble disciple reflects:</span><br />
</p>
<p id="an5p57c7p2">
<span class="pali m-text">‘na kho ahaññeveko jarādhammo jaraṁ anatīto, atha kho yāvatā sattānaṁ āgati gati cuti upapatti sabbe sattā jarādhammā jaraṁ anatītā’ti.</span><br />
<span class="sujato m-text">‘It’s not just me who is liable to grow old, not being exempt from old age. For all sentient beings grow old according to their nature, as long as they come and go, pass away and are reborn.’</span><br />
</p>
<p id="an5p57c7p3">
<span class="pali m-text">Tassa taṁ ṭhānaṁ abhiṇhaṁ paccavekkhato maggo sañjāyati.</span><br />
<span class="sujato m-text">When they review this subject often, the path is born in them.</span><br />
</p>
<p id="an5p57c7p4">
<span class="pali m-text">So taṁ maggaṁ āsevati bhāveti bahulīkaroti.</span><br />
<span class="sujato m-text">They cultivate, develop, and make much of it.</span><br />
</p>
<p id="an5p57c7p5">
<span class="pali m-text">Tassa taṁ maggaṁ āsevato bhāvayato bahulīkaroto saṁyojanāni sabbaso pahīyanti anusayā byantīhonti.</span><br />
<span class="sujato m-text">By doing so, they give up the fetters and eliminate the underlying tendencies.</span><br />
</p>
<p id="an5p57c8p1">
<span class="pali m-text">‘Na kho ahaññeveko byādhidhammo byādhiṁ anatīto, atha kho yāvatā sattānaṁ āgati gati cuti upapatti sabbe sattā byādhidhammā byādhiṁ anatītā’ti.</span><br />
<span class="sujato m-text">‘It’s not just me who is liable to get sick, not being exempt from sickness. For all sentient beings get sick according to their nature, as long as they come and go, pass away and are reborn.’</span><br />
</p>
<p id="an5p57c8p2">
<span class="pali m-text">Tassa taṁ ṭhānaṁ abhiṇhaṁ paccavekkhato maggo sañjāyati.</span><br />
<span class="sujato m-text">When they review this subject often, the path is born in them.</span><br />
</p>
<p id="an5p57c8p3">
<span class="pali m-text">So taṁ maggaṁ āsevati bhāveti bahulīkaroti.</span><br />
<span class="sujato m-text">They cultivate, develop, and make much of it.</span><br />
</p>
<p id="an5p57c8p4">
<span class="pali m-text">Tassa taṁ maggaṁ āsevato bhāvayato bahulīkaroto saṁyojanāni sabbaso pahīyanti, anusayā byantīhonti.</span><br />
<span class="sujato m-text">By doing so, they give up the fetters and eliminate the underlying tendencies.</span><br />
</p>
<p id="an5p57c9p1">
<span class="pali m-text">‘Na kho ahaññeveko maraṇadhammo maraṇaṁ anatīto, atha kho yāvatā sattānaṁ āgati gati cuti upapatti sabbe sattā maraṇadhammā maraṇaṁ anatītā’ti.</span><br />
<span class="sujato m-text">‘It’s not just me who is liable to die, not being exempt from death. For all sentient beings die according to their nature, as long as they come and go, pass away and are reborn.’</span><br />
</p>
<p id="an5p57c9p2">
<span class="pali m-text">Tassa taṁ ṭhānaṁ abhiṇhaṁ paccavekkhato maggo sañjāyati.</span><br />
<span class="sujato m-text">When they review this subject often, the path is born in them.</span><br />
</p>
<p id="an5p57c9p3">
<span class="pali m-text">So taṁ maggaṁ āsevati bhāveti bahulīkaroti.</span><br />
<span class="sujato m-text">They cultivate, develop, and make much of it.</span><br />
</p>
<p id="an5p57c9p4">
<span class="pali m-text">Tassa taṁ maggaṁ āsevato bhāvayato bahulīkaroto saṁyojanāni sabbaso pahīyanti, anusayā byantīhonti.</span><br />
<span class="sujato m-text">By doing so, they give up the fetters and eliminate the underlying tendencies.</span><br />
</p>
<p id="an5p57c10p1">
<span class="pali m-text">‘Na kho mayhevekassa sabbehi piyehi manāpehi nānābhāvo vinābhāvo, atha kho yāvatā sattānaṁ āgati gati cuti upapatti sabbesaṁ sattānaṁ piyehi manāpehi nānābhāvo vinābhāvo’ti.</span><br />
<span class="sujato m-text">‘It’s not just me who must be parted and separated from all I hold dear and beloved. For all sentient beings must be parted and separated from all they hold dear and beloved, as long as they come and go, pass away and are reborn.’</span><br />
</p>
<p id="an5p57c10p2">
<span class="pali m-text">Tassa taṁ ṭhānaṁ abhiṇhaṁ paccavekkhato maggo sañjāyati.</span><br />
<span class="sujato m-text">When they review this subject often, the path is born in them.</span><br />
</p>
<p id="an5p57c10p3">
<span class="pali m-text">So taṁ maggaṁ āsevati bhāveti bahulīkaroti.</span><br />
<span class="sujato m-text">They cultivate, develop, and make much of it.</span><br />
</p>
<p id="an5p57c10p4">
<span class="pali m-text">Tassa taṁ maggaṁ āsevato bhāvayato bahulīkaroto saṁyojanāni sabbaso pahīyanti, anusayā byantīhonti.</span><br />
<span class="sujato m-text">By doing so, they give up the fetters and eliminate the underlying tendencies.</span><br />
</p>
<p id="an5p57c11p1">
<span class="pali m-text">‘Na kho ahaññeveko kammassako kammadāyādo kammayoni kammabandhu kammapaṭisaraṇo, yaṁ kammaṁ karissāmi—kalyāṇaṁ vā pāpakaṁ vā—tassa dāyādo bhavissāmi;</span><br />
<span class="sujato m-text">‘It’s not just me who shall be the owner of my deeds and heir to my deeds.</span><br />
</p>
<p id="an5p57c11p2">
<span class="pali m-text">atha kho yāvatā sattānaṁ āgati gati cuti upapatti sabbe sattā kammassakā kammadāyādā kammayoni kammabandhu kammapaṭisaraṇā, yaṁ kammaṁ karissanti—kalyāṇaṁ vā pāpakaṁ vā—tassa dāyādā bhavissantī’ti.</span><br />
<span class="sujato m-text">For all sentient beings shall be the owners of their deeds and heirs to their deeds, as long as they come and go, pass away and are reborn.’</span><br />
</p>
<p id="an5p57c11p3">
<span class="pali m-text">Tassa taṁ ṭhānaṁ abhiṇhaṁ paccavekkhato maggo sañjāyati.</span><br />
<span class="sujato m-text">When they review this subject often, the path is born in them.</span><br />
</p>
<p id="an5p57c11p4">
<span class="pali m-text">So taṁ maggaṁ āsevati bhāveti bahulīkaroti.</span><br />
<span class="sujato m-text">They cultivate, develop, and make much of it.</span><br />
</p>
<p id="an5p57c11p5">
<span class="pali m-text">Tassa taṁ maggaṁ āsevato bhāvayato bahulīkaroto saṁyojanāni sabbaso pahīyanti, anusayā byantīhontīti.</span><br />
<span class="sujato m-text">By doing so, they give up the fetters and eliminate the underlying tendencies.</span><br />
</p>
<p id="an5p57c12p1">
<span class="pali m-text">Byādhidhammā jarādhammā,</span><br />
<span class="sujato m-text">For others, sickness is natural,</span><br />
</p>
<p id="an5p57c12p2">
<span class="pali m-text">atho maraṇadhammino;</span><br />
<span class="sujato m-text">and so are old age and death.</span><br />
</p>
<p id="an5p57c12p3">
<span class="pali m-text">Yathā dhammā tathā sattā,</span><br />
<span class="sujato m-text">Though this is how their nature is,</span><br />
</p>
<p id="an5p57c12p4">
<span class="pali m-text">jigucchanti puthujjanā.</span><br />
<span class="sujato m-text">ordinary people feel disgusted.</span><br />
</p>
<p id="an5p57c13p1">
<span class="pali m-text">Ahañce taṁ jiguccheyyaṁ,</span><br />
<span class="sujato m-text">If I were to be disgusted</span><br />
</p>
<p id="an5p57c13p2">
<span class="pali m-text">evaṁ dhammesu pāṇisu;</span><br />
<span class="sujato m-text">with creatures whose nature is such,</span><br />
</p>
<p id="an5p57c13p3">
<span class="pali m-text">Na metaṁ patirūpassa,</span><br />
<span class="sujato m-text">it would not be appropriate for me,</span><br />
</p>
<p id="an5p57c13p4">
<span class="pali m-text">mama evaṁ vihārino.</span><br />
<span class="sujato m-text">since my life is just the same.</span><br />
</p>
<p id="an5p57c14p1">
<span class="pali m-text">Sohaṁ evaṁ viharanto,</span><br />
<span class="sujato m-text">Living in such a way,</span><br />
</p>
<p id="an5p57c14p2">
<span class="pali m-text">ñatvā dhammaṁ nirūpadhiṁ;</span><br />
<span class="sujato m-text">I understood the reality without attachments.</span><br />
</p>
<p id="an5p57c14p3">
<span class="pali m-text">Ārogye yobbanasmiñca,</span><br />
<span class="sujato m-text">I mastered all vanities—</span><br />
</p>
<p id="an5p57c14p4">
<span class="pali m-text">jīvitasmiñca ye madā.</span><br />
<span class="sujato m-text">of health, of youth,</span><br />
</p>
<p id="an5p57c15p1">
<span class="pali m-text">Sabbe made abhibhosmi,</span><br />
<span class="sujato m-text">and even of life—</span><br />
</p>
<p id="an5p57c15p2">
<span class="pali m-text">Nekkhammaṁ daṭṭhu khemato;</span><br />
<span class="sujato m-text">seeing renunciation as sanctuary.</span><br />
</p>
<p id="an5p57c15p3">
<span class="pali m-text">Tassa me ahu ussāho,</span><br />
<span class="sujato m-text">Zeal sprang up in me</span><br />
</p>
<p id="an5p57c15p4">
<span class="pali m-text">Nibbānaṁ abhipassato.</span><br />
<span class="sujato m-text">as I looked to extinguishment.</span><br />
</p>
<p id="an5p57c16p1">
<span class="pali m-text">Nāhaṁ bhabbo etarahi,</span><br />
<span class="sujato m-text">Now I’m unable</span><br />
</p>
<p id="an5p57c16p2">
<span class="pali m-text">Kāmāni paṭisevituṁ;</span><br />
<span class="sujato m-text">to indulge in sensual pleasures;</span><br />
</p>
<p id="an5p57c16p3">
<span class="pali m-text">Anivatti bhavissāmi,</span><br />
<span class="sujato m-text">there’s no turning back,</span><br />
</p>
<p id="an5p57c16p4">
<span class="pali m-text">Brahmacariyaparāyaṇo”ti.</span><br />
<span class="sujato m-text">I’m committed to the spiritual life.”</span><br />
</p>
<p id="an5p57c16p5">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0056.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0058.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>