<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cpy001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://theravadan.org/pages/cpy001z.html" />
  <meta property="og:description" content="Akittivagga Dānapāramī 1 Akitticariya Namo tassa Bhagavato Arahato Sammāsambuddhassa. “Kappe ca satasahasse, caturo ca asaṅkhiye; Etthantare yaṁ caritaṁ, sabbaṁ taṁ bodhipācanaṁ. Atītakappe caritaṁ, ṭhapayitvā bhavābhave; Imamhi kappe caritaṁ, pavakkhissaṁ suṇohi me. Yadā ahaṁ brahāraññe, suññe vipinakānane; Ajjhogāhetvā viharāmi, akitti nāma tāpaso. Tadā maṁ tapatejena, santatto tidivābhibhū; Dhārento brāhma …" />
  <meta name="twitter:description" content="Akittivagga Dānapāramī 1 Akitticariya Namo tassa Bhagavato Arahato Sammāsambuddhassa. “Kappe ca satasahasse, caturo ca asaṅkhiye; Etthantare yaṁ caritaṁ, sabbaṁ taṁ bodhipācanaṁ. Atītakappe caritaṁ, ṭhapayitvā bhavābhave; Imamhi kappe caritaṁ, pavakkhissaṁ suṇohi me. Yadā ahaṁ brahāraññe, suññe vipinakānane; Ajjhogāhetvā viharāmi, akitti nāma tāpaso. Tadā maṁ tapatejena, santatto tidivābhibhū; Dhārento brāhma …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="akittivagga">
<h2><a href="#akittivagga">Akittivagga</a></h2>
<section id="danaparami-1">
<h3><a href="#danaparami-1">Dānapāramī 1</a></h3>
<p id="cp1c0p4">
<span class="m-text m-primary">Akitticariya</span><br />
</p>
<p id="cp1c1p1">
<span class="m-text m-primary">Namo tassa Bhagavato Arahato Sammāsambuddhassa.</span><br />
</p>
<p id="cp1c2p1">
<span class="m-text m-primary">“Kappe ca satasahasse,</span><br />
</p>
<p id="cp1c2p2">
<span class="m-text m-primary">caturo ca asaṅkhiye;</span><br />
</p>
<p id="cp1c2p3">
<span class="m-text m-primary">Etthantare yaṁ caritaṁ,</span><br />
</p>
<p id="cp1c2p4">
<span class="m-text m-primary">sabbaṁ taṁ bodhipācanaṁ.</span><br />
</p>
<p id="cp1c3p1">
<span class="m-text m-primary">Atītakappe caritaṁ,</span><br />
</p>
<p id="cp1c3p2">
<span class="m-text m-primary">ṭhapayitvā bhavābhave;</span><br />
</p>
<p id="cp1c3p3">
<span class="m-text m-primary">Imamhi kappe caritaṁ,</span><br />
</p>
<p id="cp1c3p4">
<span class="m-text m-primary">pavakkhissaṁ suṇohi me.</span><br />
</p>
<p id="cp1c4p1">
<span class="m-text m-primary">Yadā ahaṁ brahāraññe,</span><br />
</p>
<p id="cp1c4p2">
<span class="m-text m-primary">suññe vipinakānane;</span><br />
</p>
<p id="cp1c4p3">
<span class="m-text m-primary">Ajjhogāhetvā viharāmi,</span><br />
</p>
<p id="cp1c4p4">
<span class="m-text m-primary">akitti nāma tāpaso.</span><br />
</p>
<p id="cp1c5p1">
<span class="m-text m-primary">Tadā maṁ tapatejena,</span><br />
</p>
<p id="cp1c5p2">
<span class="m-text m-primary">santatto tidivābhibhū;</span><br />
</p>
<p id="cp1c5p3">
<span class="m-text m-primary">Dhārento brāhmaṇavaṇṇaṁ,</span><br />
</p>
<p id="cp1c5p4">
<span class="m-text m-primary">bhikkhāya maṁ upāgami.</span><br />
</p>
<p id="cp1c6p1">
<span class="m-text m-primary">Pavanā ābhataṁ paṇṇaṁ,</span><br />
</p>
<p id="cp1c6p2">
<span class="m-text m-primary">atelañca aloṇikaṁ;</span><br />
</p>
<p id="cp1c6p3">
<span class="m-text m-primary">Mama dvāre ṭhitaṁ disvā,</span><br />
</p>
<p id="cp1c6p4">
<span class="m-text m-primary">sakaṭāhena ākiriṁ.</span><br />
</p>
<p id="cp1c7p1">
<span class="m-text m-primary">Tassa datvānahaṁ paṇṇaṁ,</span><br />
</p>
<p id="cp1c7p2">
<span class="m-text m-primary">nikkujjitvāna bhājanaṁ;</span><br />
</p>
<p id="cp1c7p3">
<span class="m-text m-primary">Punesanaṁ jahitvāna,</span><br />
</p>
<p id="cp1c7p4">
<span class="m-text m-primary">pāvisiṁ paṇṇasālakaṁ.</span><br />
</p>
<p id="cp1c8p1">
<span class="m-text m-primary">Dutiyampi tatiyampi,</span><br />
</p>
<p id="cp1c8p2">
<span class="m-text m-primary">upagañchi mamantikaṁ;</span><br />
</p>
<p id="cp1c8p3">
<span class="m-text m-primary">Akampito anolaggo,</span><br />
</p>
<p id="cp1c8p4">
<span class="m-text m-primary">evamevamadāsahaṁ.</span><br />
</p>
<p id="cp1c9p1">
<span class="m-text m-primary">Na me tappaccayā atthi,</span><br />
</p>
<p id="cp1c9p2">
<span class="m-text m-primary">sarīrasmiṁ vivaṇṇiyaṁ;</span><br />
</p>
<p id="cp1c9p3">
<span class="m-text m-primary">Pītisukhena ratiyā,</span><br />
</p>
<p id="cp1c9p4">
<span class="m-text m-primary">vītināmemi taṁ divaṁ.</span><br />
</p>
<p id="cp1c10p1">
<span class="m-text m-primary">Yadi māsampi dvemāsaṁ,</span><br />
</p>
<p id="cp1c10p2">
<span class="m-text m-primary">dakkhiṇeyyaṁ varaṁ labhe;</span><br />
</p>
<p id="cp1c10p3">
<span class="m-text m-primary">Akampito anolīno,</span><br />
</p>
<p id="cp1c10p4">
<span class="m-text m-primary">dadeyyaṁ dānamuttamaṁ.</span><br />
</p>
<p id="cp1c11p1">
<span class="m-text m-primary">Na tassa dānaṁ dadamāno,</span><br />
</p>
<p id="cp1c11p2">
<span class="m-text m-primary">yasaṁ lābhañca patthayiṁ;</span><br />
</p>
<p id="cp1c11p3">
<span class="m-text m-primary">Sabbaññutaṁ patthayāno,</span><br />
</p>
<p id="cp1c11p4">
<span class="m-text m-primary">tāni kammāni ācarin”ti.</span><br />
</p>
<p id="cp1c12p1">
<span class="m-text m-primary">Akitticariyaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>