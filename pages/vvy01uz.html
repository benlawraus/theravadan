<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy01uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy01uz.html" />
  <meta property="og:description" content="Purisavimāna Mahārathavagga 2. Revatīvimānavatthu “Cirappavāsiṁ purisaṁ, dūrato sotthimāgataṁ; Ñātimittā suhajjā ca, abhinandanti āgataṁ. Tatheva katapuññampi, asmā lokā paraṁ gataṁ; Puññāni paṭigaṇhanti, piyaṁ ñātīva āgataṁ”. “Uṭṭhehi revate supāpadhamme, Apārutadvāre adānasīle; Nessāma taṁ yattha thunanti duggatā, Samappitā nerayikā dukkhenā”ti. Icceva vatvāna yamassa dūtā, Te dve yakkhā lohitakkhā brahantā …" />
  <meta name="twitter:description" content="Purisavimāna Mahārathavagga 2. Revatīvimānavatthu “Cirappavāsiṁ purisaṁ, dūrato sotthimāgataṁ; Ñātimittā suhajjā ca, abhinandanti āgataṁ. Tatheva katapuññampi, asmā lokā paraṁ gataṁ; Puññāni paṭigaṇhanti, piyaṁ ñātīva āgataṁ”. “Uṭṭhehi revate supāpadhamme, Apārutadvāre adānasīle; Nessāma taṁ yattha thunanti duggatā, Samappitā nerayikā dukkhenā”ti. Icceva vatvāna yamassa dūtā, Te dve yakkhā lohitakkhā brahantā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="purisavimana">
<h2><a href="#purisavimana">Purisavimāna</a></h2>
<section id="maharathavagga">
<h3><a href="#maharathavagga">Mahārathavagga</a></h3>
<section id="revativimanavatthu">
<h4><a href="#revativimanavatthu">2. Revatīvimānavatthu</a></h4>
<p id="vv52c1p1">
<span class="m-text m-primary">“Cirappavāsiṁ purisaṁ,</span><br />
</p>
<p id="vv52c1p2">
<span class="m-text m-primary">dūrato sotthimāgataṁ;</span><br />
</p>
<p id="vv52c1p3">
<span class="m-text m-primary">Ñātimittā suhajjā ca,</span><br />
</p>
<p id="vv52c1p4">
<span class="m-text m-primary">abhinandanti āgataṁ.</span><br />
</p>
<p id="vv52c2p1">
<span class="m-text m-primary">Tatheva katapuññampi,</span><br />
</p>
<p id="vv52c2p2">
<span class="m-text m-primary">asmā lokā paraṁ gataṁ;</span><br />
</p>
<p id="vv52c2p3">
<span class="m-text m-primary">Puññāni paṭigaṇhanti,</span><br />
</p>
<p id="vv52c2p4">
<span class="m-text m-primary">piyaṁ ñātīva āgataṁ”.</span><br />
</p>
<p id="vv52c3p1">
<span class="m-text m-primary">“Uṭṭhehi revate supāpadhamme,</span><br />
</p>
<p id="vv52c3p2">
<span class="m-text m-primary">Apārutadvāre adānasīle;</span><br />
</p>
<p id="vv52c3p3">
<span class="m-text m-primary">Nessāma taṁ yattha thunanti duggatā,</span><br />
</p>
<p id="vv52c3p4">
<span class="m-text m-primary">Samappitā nerayikā dukkhenā”ti.</span><br />
</p>
<p id="vv52c4p1">
<span class="m-text m-primary">Icceva vatvāna yamassa dūtā,</span><br />
</p>
<p id="vv52c4p2">
<span class="m-text m-primary">Te dve yakkhā lohitakkhā brahantā;</span><br />
</p>
<p id="vv52c4p3">
<span class="m-text m-primary">Paccekabāhāsu gahetvā revataṁ,</span><br />
</p>
<p id="vv52c4p4">
<span class="m-text m-primary">Pakkāmayuṁ devagaṇassa santike.</span><br />
</p>
<p id="vv52c5p1">
<span class="m-text m-primary">“Ādiccavaṇṇaṁ ruciraṁ pabhassaraṁ,</span><br />
</p>
<p id="vv52c5p2">
<span class="m-text m-primary">Byamhaṁ subhaṁ kañcanajālachannaṁ;</span><br />
</p>
<p id="vv52c5p3">
<span class="m-text m-primary">Kassetamākiṇṇajanaṁ vimānaṁ,</span><br />
</p>
<p id="vv52c5p4">
<span class="m-text m-primary">Suriyassa raṁsīriva jotamānaṁ.</span><br />
</p>
<p id="vv52c6p1">
<span class="m-text m-primary">Nārīgaṇā candanasāralittā,</span><br />
</p>
<p id="vv52c6p2">
<span class="m-text m-primary">Ubhato vimānaṁ upasobhayanti;</span><br />
</p>
<p id="vv52c6p3">
<span class="m-text m-primary">Taṁ dissati suriyasamānavaṇṇaṁ,</span><br />
</p>
<p id="vv52c6p4">
<span class="m-text m-primary">Ko modati saggapatto vimāne”ti.</span><br />
</p>
<p id="vv52c7p1">
<span class="m-text m-primary">“Bārāṇasiyaṁ nandiyo nāmāsi,</span><br />
</p>
<p id="vv52c7p2">
<span class="m-text m-primary">Upāsako amaccharī dānapati vadaññū;</span><br />
</p>
<p id="vv52c7p3">
<span class="m-text m-primary">Tassetamākiṇṇajanaṁ vimānaṁ,</span><br />
</p>
<p id="vv52c7p4">
<span class="m-text m-primary">Suriyassa raṁsīriva jotamānaṁ.</span><br />
</p>
<p id="vv52c8p1">
<span class="m-text m-primary">Nārīgaṇā candanasāralittā,</span><br />
</p>
<p id="vv52c8p2">
<span class="m-text m-primary">Ubhato vimānaṁ upasobhayanti;</span><br />
</p>
<p id="vv52c8p3">
<span class="m-text m-primary">Taṁ dissati suriyasamānavaṇṇaṁ,</span><br />
</p>
<p id="vv52c8p4">
<span class="m-text m-primary">So modati saggapatto vimāne”ti.</span><br />
</p>
<p id="vv52c9p1">
<span class="m-text m-primary">“Nandiyassāhaṁ bhariyā,</span><br />
</p>
<p id="vv52c9p2">
<span class="m-text m-primary">Agārinī sabbakulassa issarā;</span><br />
</p>
<p id="vv52c9p3">
<span class="m-text m-primary">Bhattu vimāne ramissāmi dānahaṁ,</span><br />
</p>
<p id="vv52c9p4">
<span class="m-text m-primary">Na patthaye nirayaṁ dassanāyā”ti.</span><br />
</p>
<p id="vv52c10p1">
<span class="m-text m-primary">“Eso te nirayo supāpadhamme,</span><br />
</p>
<p id="vv52c10p2">
<span class="m-text m-primary">Puññaṁ tayā akataṁ jīvaloke;</span><br />
</p>
<p id="vv52c10p3">
<span class="m-text m-primary">Na hi maccharī rosako pāpadhammo,</span><br />
</p>
<p id="vv52c10p4">
<span class="m-text m-primary">Saggūpagānaṁ labhati sahabyatan”ti.</span><br />
</p>
<p id="vv52c11p1">
<span class="m-text m-primary">“Kiṁ nu gūthañca muttañca,</span><br />
</p>
<p id="vv52c11p2">
<span class="m-text m-primary">asucī paṭidissati;</span><br />
</p>
<p id="vv52c11p3">
<span class="m-text m-primary">Duggandhaṁ kimidaṁ mīḷhaṁ,</span><br />
</p>
<p id="vv52c11p4">
<span class="m-text m-primary">kimetaṁ upavāyatī”ti.</span><br />
</p>
<p id="vv52c12p1">
<span class="m-text m-primary">“Esa saṁsavako nāma,</span><br />
</p>
<p id="vv52c12p2">
<span class="m-text m-primary">gambhīro sataporiso;</span><br />
</p>
<p id="vv52c12p3">
<span class="m-text m-primary">Yattha vassasahassāni,</span><br />
</p>
<p id="vv52c12p4">
<span class="m-text m-primary">tuvaṁ paccasi revate”ti.</span><br />
</p>
<p id="vv52c13p1">
<span class="m-text m-primary">“Kiṁ nu kāyena vācāya,</span><br />
</p>
<p id="vv52c13p2">
<span class="m-text m-primary">manasā dukkaṭaṁ kataṁ;</span><br />
</p>
<p id="vv52c13p3">
<span class="m-text m-primary">Kena saṁsavako laddho,</span><br />
</p>
<p id="vv52c13p4">
<span class="m-text m-primary">gambhīro sataporiso”ti.</span><br />
</p>
<p id="vv52c14p1">
<span class="m-text m-primary">“Samaṇe brāhmaṇe cāpi,</span><br />
</p>
<p id="vv52c14p2">
<span class="m-text m-primary">aññe vāpi vanibbake;</span><br />
</p>
<p id="vv52c14p3">
<span class="m-text m-primary">Musāvādena vañcesi,</span><br />
</p>
<p id="vv52c14p4">
<span class="m-text m-primary">taṁ pāpaṁ pakataṁ tayā.</span><br />
</p>
<p id="vv52c15p1">
<span class="m-text m-primary">Tena saṁsavako laddho,</span><br />
</p>
<p id="vv52c15p2">
<span class="m-text m-primary">gambhīro sataporiso;</span><br />
</p>
<p id="vv52c15p3">
<span class="m-text m-primary">Tattha vassasahassāni,</span><br />
</p>
<p id="vv52c15p4">
<span class="m-text m-primary">tuvaṁ paccasi revate.</span><br />
</p>
<p id="vv52c16p1">
<span class="m-text m-primary">Hatthepi chindanti athopi pāde,</span><br />
</p>
<p id="vv52c16p2">
<span class="m-text m-primary">Kaṇṇepi chindanti athopi nāsaṁ;</span><br />
</p>
<p id="vv52c16p3">
<span class="m-text m-primary">Athopi kākoḷagaṇā samecca,</span><br />
</p>
<p id="vv52c16p4">
<span class="m-text m-primary">Saṅgamma khādanti viphandamānan”ti.</span><br />
</p>
<p id="vv52c17p1">
<span class="m-text m-primary">“Sādhu kho maṁ paṭinetha,</span><br />
</p>
<p id="vv52c17p2">
<span class="m-text m-primary">kāhāmi kusalaṁ bahuṁ;</span><br />
</p>
<p id="vv52c17p3">
<span class="m-text m-primary">Dānena samacariyāya,</span><br />
</p>
<p id="vv52c17p4">
<span class="m-text m-primary">saṁyamena damena ca;</span><br />
</p>
<p id="vv52c17p5">
<span class="m-text m-primary">Yaṁ katvā sukhitā honti,</span><br />
</p>
<p id="vv52c17p6">
<span class="m-text m-primary">na ca pacchānutappare”ti.</span><br />
</p>
<p id="vv52c18p1">
<span class="m-text m-primary">“Pure tuvaṁ pamajjitvā,</span><br />
</p>
<p id="vv52c18p2">
<span class="m-text m-primary">idāni paridevasi;</span><br />
</p>
<p id="vv52c18p3">
<span class="m-text m-primary">Sayaṁ katānaṁ kammānaṁ,</span><br />
</p>
<p id="vv52c18p4">
<span class="m-text m-primary">vipākaṁ anubhossasī”ti.</span><br />
</p>
<p id="vv52c19p1">
<span class="m-text m-primary">“Ko devalokato manussalokaṁ,</span><br />
</p>
<p id="vv52c19p2">
<span class="m-text m-primary">Gantvāna puṭṭho me evaṁ vadeyya;</span><br />
</p>
<p id="vv52c19p3">
<span class="m-text m-primary">‘Nikkhittadaṇḍesu dadātha dānaṁ,</span><br />
</p>
<p id="vv52c19p4">
<span class="m-text m-primary">Acchādanaṁ seyyamathannapānaṁ;</span><br />
</p>
<p id="vv52c19p5">
<span class="m-text m-primary">Na hi maccharī rosako pāpadhammo,</span><br />
</p>
<p id="vv52c19p6">
<span class="m-text m-primary">Saggūpagānaṁ labhati sahabyataṁ’.</span><br />
</p>
<p id="vv52c20p1">
<span class="m-text m-primary">Sāhaṁ nūna ito gantvā,</span><br />
</p>
<p id="vv52c20p2">
<span class="m-text m-primary">yoniṁ laddhāna mānusiṁ;</span><br />
</p>
<p id="vv52c20p3">
<span class="m-text m-primary">Vadaññū sīlasampannā,</span><br />
</p>
<p id="vv52c20p4">
<span class="m-text m-primary">kāhāmi kusalaṁ bahuṁ;</span><br />
</p>
<p id="vv52c20p5">
<span class="m-text m-primary">Dānena samacariyāya,</span><br />
</p>
<p id="vv52c20p6">
<span class="m-text m-primary">saṁyamena damena ca.</span><br />
</p>
<p id="vv52c21p1">
<span class="m-text m-primary">Ārāmāni ca ropissaṁ,</span><br />
</p>
<p id="vv52c21p2">
<span class="m-text m-primary">dugge saṅkamanāni ca;</span><br />
</p>
<p id="vv52c21p3">
<span class="m-text m-primary">Papañca udapānañca,</span><br />
</p>
<p id="vv52c21p4">
<span class="m-text m-primary">vippasannena cetasā.</span><br />
</p>
<p id="vv52c22p1">
<span class="m-text m-primary">Cātuddasiṁ pañcadasiṁ,</span><br />
</p>
<p id="vv52c22p2">
<span class="m-text m-primary">yā ca pakkhassa aṭṭhamī;</span><br />
</p>
<p id="vv52c22p3">
<span class="m-text m-primary">Pāṭihāriyapakkhañca,</span><br />
</p>
<p id="vv52c22p4">
<span class="m-text m-primary">aṭṭhaṅgasusamāgataṁ.</span><br />
</p>
<p id="vv52c23p1">
<span class="m-text m-primary">Uposathaṁ upavasissaṁ,</span><br />
</p>
<p id="vv52c23p2">
<span class="m-text m-primary">sadā sīlesu saṁvutā;</span><br />
</p>
<p id="vv52c23p3">
<span class="m-text m-primary">Na ca dāne pamajjissaṁ,</span><br />
</p>
<p id="vv52c23p4">
<span class="m-text m-primary">sāmaṁ diṭṭhamidaṁ mayā”ti.</span><br />
</p>
<p id="vv52c24p1">
<span class="m-text m-primary">Iccevaṁ vippalapantiṁ,</span><br />
</p>
<p id="vv52c24p2">
<span class="m-text m-primary">phandamānaṁ tato tato;</span><br />
</p>
<p id="vv52c24p3">
<span class="m-text m-primary">Khipiṁsu niraye ghore,</span><br />
</p>
<p id="vv52c24p4">
<span class="m-text m-primary">uddhampādaṁ avaṁsiraṁ.</span><br />
</p>
<p id="vv52c25p1">
<span class="m-text m-primary">“Ahaṁ pure maccharinī ahosiṁ,</span><br />
</p>
<p id="vv52c25p2">
<span class="m-text m-primary">Paribhāsikā samaṇabrāhmaṇānaṁ;</span><br />
</p>
<p id="vv52c25p3">
<span class="m-text m-primary">Vitathena ca sāmikaṁ vañcayitvā,</span><br />
</p>
<p id="vv52c25p4">
<span class="m-text m-primary">Paccāmahaṁ niraye ghorarūpe”ti.</span><br />
</p>
<p id="vv52c26p1">
<span class="m-text m-primary">Revatīvimānaṁ dutiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>