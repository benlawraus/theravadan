<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0jdz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0jdz.html" />
  <meta property="og:description" content="Ekādasakanipāta Mātuposakavagga 5. Pānīyajātaka “Mitto mittassa pānīyaṁ, adinnaṁ paribhuñjisaṁ; Tena pacchā vijigucchiṁ, taṁ pāpaṁ pakataṁ mayā; Mā puna akaraṁ pāpaṁ, tasmā pabbajito ahaṁ. Paradārañca disvāna, chando me udapajjatha; Tena pacchā vijigucchiṁ, taṁ pāpaṁ pakataṁ mayā; Mā puna akaraṁ pāpaṁ, tasmā pabbajito ahaṁ. Pitaraṁ me mahārāja, corā agaṇhu kānane; Tesāha …" />
  <meta name="twitter:description" content="Ekādasakanipāta Mātuposakavagga 5. Pānīyajātaka “Mitto mittassa pānīyaṁ, adinnaṁ paribhuñjisaṁ; Tena pacchā vijigucchiṁ, taṁ pāpaṁ pakataṁ mayā; Mā puna akaraṁ pāpaṁ, tasmā pabbajito ahaṁ. Paradārañca disvāna, chando me udapajjatha; Tena pacchā vijigucchiṁ, taṁ pāpaṁ pakataṁ mayā; Mā puna akaraṁ pāpaṁ, tasmā pabbajito ahaṁ. Pitaraṁ me mahārāja, corā agaṇhu kānane; Tesāha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="ekadasakanipata">
<h2><a href="#ekadasakanipata">Ekādasakanipāta</a></h2>
<section id="matuposakavagga">
<h3><a href="#matuposakavagga">Mātuposakavagga</a></h3>
<section id="paniyajataka">
<h4><a href="#paniyajataka">5. Pānīyajātaka</a></h4>
<p id="ja459c1p1">
<span class="m-text m-primary">“Mitto mittassa pānīyaṁ,</span><br />
</p>
<p id="ja459c1p2">
<span class="m-text m-primary">adinnaṁ paribhuñjisaṁ;</span><br />
</p>
<p id="ja459c1p3">
<span class="m-text m-primary">Tena pacchā vijigucchiṁ,</span><br />
</p>
<p id="ja459c1p4">
<span class="m-text m-primary">taṁ pāpaṁ pakataṁ mayā;</span><br />
</p>
<p id="ja459c1p5">
<span class="m-text m-primary">Mā puna akaraṁ pāpaṁ,</span><br />
</p>
<p id="ja459c1p6">
<span class="m-text m-primary">tasmā pabbajito ahaṁ.</span><br />
</p>
<p id="ja459c2p1">
<span class="m-text m-primary">Paradārañca disvāna,</span><br />
</p>
<p id="ja459c2p2">
<span class="m-text m-primary">chando me udapajjatha;</span><br />
</p>
<p id="ja459c2p3">
<span class="m-text m-primary">Tena pacchā vijigucchiṁ,</span><br />
</p>
<p id="ja459c2p4">
<span class="m-text m-primary">taṁ pāpaṁ pakataṁ mayā;</span><br />
</p>
<p id="ja459c2p5">
<span class="m-text m-primary">Mā puna akaraṁ pāpaṁ,</span><br />
</p>
<p id="ja459c2p6">
<span class="m-text m-primary">tasmā pabbajito ahaṁ.</span><br />
</p>
<p id="ja459c3p1">
<span class="m-text m-primary">Pitaraṁ me mahārāja,</span><br />
</p>
<p id="ja459c3p2">
<span class="m-text m-primary">corā agaṇhu kānane;</span><br />
</p>
<p id="ja459c3p3">
<span class="m-text m-primary">Tesāhaṁ pucchito jānaṁ,</span><br />
</p>
<p id="ja459c3p4">
<span class="m-text m-primary">aññathā naṁ viyākariṁ.</span><br />
</p>
<p id="ja459c4p1">
<span class="m-text m-primary">Tena pacchā vijigucchiṁ,</span><br />
</p>
<p id="ja459c4p2">
<span class="m-text m-primary">taṁ pāpaṁ pakataṁ mayā;</span><br />
</p>
<p id="ja459c4p3">
<span class="m-text m-primary">Mā puna akaraṁ pāpaṁ,</span><br />
</p>
<p id="ja459c4p4">
<span class="m-text m-primary">tasmā pabbajito ahaṁ.</span><br />
</p>
<p id="ja459c5p1">
<span class="m-text m-primary">Pāṇātipātamakaruṁ,</span><br />
</p>
<p id="ja459c5p2">
<span class="m-text m-primary">somayāge upaṭṭhite;</span><br />
</p>
<p id="ja459c5p3">
<span class="m-text m-primary">Tesāhaṁ samanuññāsiṁ.</span><br />
</p>
<p id="ja459c6p1">
<span class="m-text m-primary">Tena pacchā vijigucchiṁ,</span><br />
</p>
<p id="ja459c6p2">
<span class="m-text m-primary">taṁ pāpaṁ pakataṁ mayā;</span><br />
</p>
<p id="ja459c6p3">
<span class="m-text m-primary">Mā puna akaraṁ pāpaṁ,</span><br />
</p>
<p id="ja459c6p4">
<span class="m-text m-primary">tasmā pabbajito ahaṁ.</span><br />
</p>
<p id="ja459c7p1">
<span class="m-text m-primary">Surāmerayamādhukā,</span><br />
</p>
<p id="ja459c7p2">
<span class="m-text m-primary">ye janā paṭhamāsu no;</span><br />
</p>
<p id="ja459c7p3">
<span class="m-text m-primary">Bahūnaṁ te anatthāya,</span><br />
</p>
<p id="ja459c7p4">
<span class="m-text m-primary">majjapānamakappayuṁ;</span><br />
</p>
<p id="ja459c7p5">
<span class="m-text m-primary">Tesāhaṁ samanuññāsiṁ.</span><br />
</p>
<p id="ja459c8p1">
<span class="m-text m-primary">Tena pacchā vijigucchiṁ,</span><br />
</p>
<p id="ja459c8p2">
<span class="m-text m-primary">taṁ pāpaṁ pakataṁ mayā;</span><br />
</p>
<p id="ja459c8p3">
<span class="m-text m-primary">Mā puna akaraṁ pāpaṁ,</span><br />
</p>
<p id="ja459c8p4">
<span class="m-text m-primary">tasmā pabbajito ahaṁ”.</span><br />
</p>
<p id="ja459c9p1">
<span class="m-text m-primary">“Dhiratthu subahū kāme,</span><br />
</p>
<p id="ja459c9p2">
<span class="m-text m-primary">duggandhe bahukaṇṭake;</span><br />
</p>
<p id="ja459c9p3">
<span class="m-text m-primary">Ye ahaṁ paṭisevanto,</span><br />
</p>
<p id="ja459c9p4">
<span class="m-text m-primary">nālabhiṁ tādisaṁ sukhaṁ”.</span><br />
</p>
<p id="ja459c10p1">
<span class="m-text m-primary">“Mahassādā sukhā kāmā,</span><br />
</p>
<p id="ja459c10p2">
<span class="m-text m-primary">Natthi kāmā paraṁ sukhaṁ;</span><br />
</p>
<p id="ja459c10p3">
<span class="m-text m-primary">Ye kāme paṭisevanti,</span><br />
</p>
<p id="ja459c10p4">
<span class="m-text m-primary">Saggaṁ te upapajjare”.</span><br />
</p>
<p id="ja459c11p1">
<span class="m-text m-primary">“Appassādā dukhā kāmā,</span><br />
</p>
<p id="ja459c11p2">
<span class="m-text m-primary">natthi kāmā paraṁ dukhaṁ;</span><br />
</p>
<p id="ja459c11p3">
<span class="m-text m-primary">Ye kāme paṭisevanti,</span><br />
</p>
<p id="ja459c11p4">
<span class="m-text m-primary">nirayaṁ te upapajjare.</span><br />
</p>
<p id="ja459c12p1">
<span class="m-text m-primary">Asī yathā sunisito,</span><br />
</p>
<p id="ja459c12p2">
<span class="m-text m-primary">nettiṁsova supāyiko;</span><br />
</p>
<p id="ja459c12p3">
<span class="m-text m-primary">Sattīva urasi khittā,</span><br />
</p>
<p id="ja459c12p4">
<span class="m-text m-primary">kāmā dukkhatarā tato.</span><br />
</p>
<p id="ja459c13p1">
<span class="m-text m-primary">Aṅgārānaṁva jalitaṁ,</span><br />
</p>
<p id="ja459c13p2">
<span class="m-text m-primary">kāsuṁ sādhikaporisaṁ;</span><br />
</p>
<p id="ja459c13p3">
<span class="m-text m-primary">Phālaṁva divasantattaṁ,</span><br />
</p>
<p id="ja459c13p4">
<span class="m-text m-primary">kāmā dukkhatarā tato.</span><br />
</p>
<p id="ja459c14p1">
<span class="m-text m-primary">Visaṁ yathā halāhalaṁ,</span><br />
</p>
<p id="ja459c14p2">
<span class="m-text m-primary">telaṁ pakkuthitaṁ yathā;</span><br />
</p>
<p id="ja459c14p3">
<span class="m-text m-primary">Tambaloha vilīnaṁva,</span><br />
</p>
<p id="ja459c14p4">
<span class="m-text m-primary">kāmā dukkhatarā tato”ti.</span><br />
</p>
<p id="ja459c15p1">
<span class="m-text m-primary">Pānīyajātakaṁ pañcamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>