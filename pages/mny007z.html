<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 7 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 7" />
  <meta name="twitter:title" content="Majjhima Nikāya 7" />
  <meta property="og:url" content="https://www.theravadan.org/pages/mny007z.html" />
  <meta property="og:description" content="Translators: sujato Middle Discourses 7 Vatthasutta The Simile of the Cloth Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There …" />
  <meta name="twitter:description" content="Translators: sujato Middle Discourses 7 Vatthasutta The Simile of the Cloth Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 7
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Middle Discourses 7</span></p>
<section id="vatthasutta">
<span id="mn7c0p2"></span><h2><span class="pali m-text">Vatthasutta</span></h2>
<p><span class="sujato m-text">The Simile of the Cloth</span></p>
<p id="mn7c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn7c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn7c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn7c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn7c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn7c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn7c2p1">
<span class="pali m-text">“Seyyathāpi, bhikkhave, vatthaṁ saṅkiliṭṭhaṁ malaggahitaṁ;</span><br />
<span class="sujato m-text">“Suppose, mendicants, there was a cloth that was dirty and soiled.</span><br />
</p>
<p id="mn7c2p2">
<span class="pali m-text">tamenaṁ rajako yasmiṁ yasmiṁ raṅgajāte upasaṁhareyya—yadi nīlakāya yadi pītakāya yadi lohitakāya yadi mañjiṭṭhakāya durattavaṇṇamevassa aparisuddhavaṇṇamevassa.</span><br />
<span class="sujato m-text">No matter what dye the dyer applied—whether blue or yellow or red or magenta—it would look poorly dyed and impure in color.</span><br />
</p>
<p id="mn7c2p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn7c2p4">
<span class="pali m-text">Aparisuddhattā, bhikkhave, vatthassa.</span><br />
<span class="sujato m-text">Because of the impurity of the cloth.</span><br />
</p>
<p id="mn7c2p5">
<span class="pali m-text">Evameva kho, bhikkhave, citte saṅkiliṭṭhe, duggati pāṭikaṅkhā.</span><br />
<span class="sujato m-text">In the same way, when the mind is corrupt, a bad destiny is to be expected.</span><br />
</p>
<p id="mn7c2p6">
<span class="pali m-text">Seyyathāpi, bhikkhave, vatthaṁ parisuddhaṁ pariyodātaṁ;</span><br />
<span class="sujato m-text">Suppose there was a cloth that was pure and clean.</span><br />
</p>
<p id="mn7c2p7">
<span class="pali m-text">tamenaṁ rajako yasmiṁ yasmiṁ raṅgajāte upasaṁhareyya—yadi nīlakāya yadi pītakāya yadi lohitakāya yadi mañjiṭṭhakāya—surattavaṇṇamevassa parisuddhavaṇṇamevassa.</span><br />
<span class="sujato m-text">No matter what dye the dyer applied—whether blue or yellow or red or magenta—it would look well dyed and pure in color.</span><br />
</p>
<p id="mn7c2p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn7c2p9">
<span class="pali m-text">Parisuddhattā, bhikkhave, vatthassa.</span><br />
<span class="sujato m-text">Because of the purity of the cloth.</span><br />
</p>
<p id="mn7c2p10">
<span class="pali m-text">Evameva kho, bhikkhave, citte asaṅkiliṭṭhe, sugati pāṭikaṅkhā.</span><br />
<span class="sujato m-text">In the same way, when the mind isn’t corrupt, a good destiny is to be expected.</span><br />
</p>
<p id="mn7c3p1">
<span class="pali m-text">Katame ca, bhikkhave, cittassa upakkilesā?</span><br />
<span class="sujato m-text">And what are the corruptions of the mind?</span><br />
</p>
<p id="mn7c3p2">
<span class="pali m-text">Abhijjhāvisamalobho cittassa upakkileso, byāpādo cittassa upakkileso, kodho cittassa upakkileso, upanāho cittassa upakkileso, makkho cittassa upakkileso, paḷāso cittassa upakkileso, issā cittassa upakkileso, macchariyaṁ cittassa upakkileso, māyā cittassa upakkileso, sāṭheyyaṁ cittassa upakkileso, thambho cittassa upakkileso, sārambho cittassa upakkileso, māno cittassa upakkileso, atimāno cittassa upakkileso, mado cittassa upakkileso, pamādo cittassa upakkileso.</span><br />
<span class="sujato m-text">Covetousness and immoral greed, ill will, anger, hostility, disdain, contempt, jealousy, stinginess, deceit, deviousness, obstinacy, aggression, conceit, arrogance, vanity, and negligence are corruptions of the mind.</span><br />
</p>
<p id="mn7c4p1">
<span class="pali m-text">Sa kho so, bhikkhave, bhikkhu ‘abhijjhāvisamalobho cittassa upakkileso’ti—iti viditvā abhijjhāvisamalobhaṁ cittassa upakkilesaṁ pajahati;</span><br />
<span class="sujato m-text">A mendicant who understands that covetousness and immoral greed are corruptions of the mind gives them up.</span><br />
</p>
<p id="mn7c4p2">
<span class="pali m-text">‘byāpādo cittassa upakkileso’ti—</span><br />
<span class="sujato m-text">A mendicant who understands that ill will …</span><br />
</p>
<p id="mn7c4p3">
<span class="pali m-text">iti viditvā byāpādaṁ cittassa upakkilesaṁ pajahati;</span><br />
</p>
<p id="mn7c4p4">
<span class="pali m-text">‘kodho cittassa upakkileso’ti—</span><br />
</p>
<p id="mn7c4p5">
<span class="pali m-text">iti viditvā kodhaṁ cittassa upakkilesaṁ pajahati;</span><br />
</p>
<p id="mn7c4p6">
<span class="pali m-text">‘upanāho cittassa upakkileso’ti—</span><br />
</p>
<p id="mn7c4p7">
<span class="pali m-text">iti viditvā upanāhaṁ cittassa upakkilesaṁ pajahati;</span><br />
</p>
<p id="mn7c4p8">
<span class="pali m-text">‘makkho cittassa upakkileso’ti—</span><br />
</p>
<p id="mn7c4p9">
<span class="pali m-text">iti viditvā makkhaṁ cittassa upakkilesaṁ pajahati;</span><br />
</p>
<p id="mn7c4p10">
<span class="pali m-text">‘paḷāso cittassa upakkileso’ti—</span><br />
</p>
<p id="mn7c4p11">
<span class="pali m-text">iti viditvā paḷāsaṁ cittassa upakkilesaṁ pajahati;</span><br />
</p>
<p id="mn7c4p12">
<span class="pali m-text">‘issā cittassa upakkileso’ti—</span><br />
</p>
<p id="mn7c4p13">
<span class="pali m-text">iti viditvā issaṁ cittassa upakkilesaṁ pajahati;</span><br />
</p>
<p id="mn7c4p14">
<span class="pali m-text">‘macchariyaṁ cittassa upakkileso’ti—</span><br />
</p>
<p id="mn7c4p15">
<span class="pali m-text">iti viditvā macchariyaṁ cittassa upakkilesaṁ pajahati;</span><br />
</p>
<p id="mn7c4p16">
<span class="pali m-text">‘māyā cittassa upakkileso’ti—</span><br />
</p>
<p id="mn7c4p17">
<span class="pali m-text">iti viditvā māyaṁ cittassa upakkilesaṁ pajahati;</span><br />
</p>
<p id="mn7c4p18">
<span class="pali m-text">‘sāṭheyyaṁ cittassa upakkileso’ti—</span><br />
</p>
<p id="mn7c4p19">
<span class="pali m-text">iti viditvā sāṭheyyaṁ cittassa upakkilesaṁ pajahati;</span><br />
</p>
<p id="mn7c4p20">
<span class="pali m-text">‘thambho cittassa upakkileso’ti—</span><br />
</p>
<p id="mn7c4p21">
<span class="pali m-text">iti viditvā thambhaṁ cittassa upakkilesaṁ pajahati;</span><br />
</p>
<p id="mn7c4p22">
<span class="pali m-text">‘sārambho cittassa upakkileso’ti—</span><br />
</p>
<p id="mn7c4p23">
<span class="pali m-text">iti viditvā sārambhaṁ cittassa upakkilesaṁ pajahati;</span><br />
</p>
<p id="mn7c4p24">
<span class="pali m-text">‘māno cittassa upakkileso’ti—</span><br />
</p>
<p id="mn7c4p25">
<span class="pali m-text">iti viditvā mānaṁ cittassa upakkilesaṁ pajahati;</span><br />
</p>
<p id="mn7c4p26">
<span class="pali m-text">‘atimāno cittassa upakkileso’ti—</span><br />
</p>
<p id="mn7c4p27">
<span class="pali m-text">iti viditvā atimānaṁ cittassa upakkilesaṁ pajahati;</span><br />
</p>
<p id="mn7c4p28">
<span class="pali m-text">‘mado cittassa upakkileso’ti—</span><br />
</p>
<p id="mn7c4p29">
<span class="pali m-text">iti viditvā madaṁ cittassa upakkilesaṁ pajahati;</span><br />
</p>
<p id="mn7c4p30">
<span class="pali m-text">‘pamādo cittassa upakkileso’ti—</span><br />
<span class="sujato m-text">negligence is a corruption of the mind gives it up.</span><br />
</p>
<p id="mn7c4p31">
<span class="pali m-text">iti viditvā pamādaṁ cittassa upakkilesaṁ pajahati.</span><br />
</p>
<p id="mn7c5p1">
<span class="pali m-text">Yato kho, bhikkhave, bhikkhuno ‘abhijjhāvisamalobho cittassa upakkileso’ti—</span><br />
<span class="sujato m-text">When they have understood these corruptions of the mind</span><br />
</p>
<p id="mn7c5p2">
<span class="pali m-text">iti viditvā abhijjhāvisamalobho cittassa upakkileso pahīno hoti, ‘byāpādo cittassa upakkileso’ti—</span><br />
<span class="sujato m-text">for what they are, and have given them up,</span><br />
</p>
<p id="mn7c5p3">
<span class="pali m-text">iti viditvā byāpādo cittassa upakkileso pahīno hoti;</span><br />
</p>
<p id="mn7c5p4">
<span class="pali m-text">‘kodho cittassa upakkileso’ti—</span><br />
</p>
<p id="mn7c5p5">
<span class="pali m-text">iti viditvā kodho cittassa upakkileso pahīno hoti;</span><br />
</p>
<p id="mn7c5p6">
<span class="pali m-text">‘upanāho cittassa upakkileso’ti—</span><br />
</p>
<p id="mn7c5p7">
<span class="pali m-text">iti viditvā upanāho cittassa upakkileso pahīno hoti;</span><br />
</p>
<p id="mn7c5p8">
<span class="pali m-text">‘makkho cittassa upakkileso’ti—</span><br />
</p>
<p id="mn7c5p9">
<span class="pali m-text">iti viditvā makkho cittassa upakkileso pahīno hoti;</span><br />
</p>
<p id="mn7c5p10">
<span class="pali m-text">‘paḷāso cittassa upakkileso’ti—</span><br />
</p>
<p id="mn7c5p11">
<span class="pali m-text">iti viditvā paḷāso cittassa upakkileso pahīno hoti;</span><br />
</p>
<p id="mn7c5p12">
<span class="pali m-text">‘issā cittassa upakkileso’ti—</span><br />
</p>
<p id="mn7c5p13">
<span class="pali m-text">iti viditvā issā cittassa upakkileso pahīno hoti;</span><br />
</p>
<p id="mn7c5p14">
<span class="pali m-text">‘macchariyaṁ cittassa upakkileso’ti—</span><br />
</p>
<p id="mn7c5p15">
<span class="pali m-text">iti viditvā macchariyaṁ cittassa upakkileso pahīno hoti;</span><br />
</p>
<p id="mn7c5p16">
<span class="pali m-text">‘māyā cittassa upakkileso’ti—</span><br />
</p>
<p id="mn7c5p17">
<span class="pali m-text">iti viditvā māyā cittassa upakkileso pahīno hoti;</span><br />
</p>
<p id="mn7c5p18">
<span class="pali m-text">‘sāṭheyyaṁ cittassa upakkileso’ti—</span><br />
</p>
<p id="mn7c5p19">
<span class="pali m-text">iti viditvā sāṭheyyaṁ cittassa upakkileso pahīno hoti;</span><br />
</p>
<p id="mn7c5p20">
<span class="pali m-text">‘thambho cittassa upakkileso’ti—</span><br />
</p>
<p id="mn7c5p21">
<span class="pali m-text">iti viditvā thambho cittassa upakkileso pahīno hoti;</span><br />
</p>
<p id="mn7c5p22">
<span class="pali m-text">‘sārambho cittassa upakkileso’ti—</span><br />
</p>
<p id="mn7c5p23">
<span class="pali m-text">iti viditvā sārambho cittassa upakkileso pahīno hoti;</span><br />
</p>
<p id="mn7c5p24">
<span class="pali m-text">‘māno cittassa upakkileso’ti—</span><br />
</p>
<p id="mn7c5p25">
<span class="pali m-text">iti viditvā māno cittassa upakkileso pahīno hoti;</span><br />
</p>
<p id="mn7c5p26">
<span class="pali m-text">‘atimāno cittassa upakkileso’ti—</span><br />
</p>
<p id="mn7c5p27">
<span class="pali m-text">iti viditvā atimāno cittassa upakkileso pahīno hoti;</span><br />
</p>
<p id="mn7c5p28">
<span class="pali m-text">‘mado cittassa upakkileso’ti—</span><br />
</p>
<p id="mn7c5p29">
<span class="pali m-text">iti viditvā mado cittassa upakkileso pahīno hoti;</span><br />
</p>
<p id="mn7c5p30">
<span class="pali m-text">‘pamādo cittassa upakkileso’ti—</span><br />
</p>
<p id="mn7c5p31">
<span class="pali m-text">iti viditvā pamādo cittassa upakkileso pahīno hoti.</span><br />
</p>
<p id="mn7c5p32">
<span class="pali m-text">So buddhe aveccappasādena samannāgato hoti:</span><br />
<span class="sujato m-text">they have experiential confidence in the Buddha:</span><br />
</p>
<p id="mn7c5p33">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti;</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn7c6p1">
<span class="pali m-text">dhamme aveccappasādena samannāgato hoti:</span><br />
<span class="sujato m-text">They have experiential confidence in the teaching:</span><br />
</p>
<p id="mn7c6p2">
<span class="pali m-text">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti;</span><br />
<span class="sujato m-text">‘The teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves.’</span><br />
</p>
<p id="mn7c7p1">
<span class="pali m-text">saṅghe aveccappasādena samannāgato hoti:</span><br />
<span class="sujato m-text">They have experiential confidence in the Saṅgha:</span><br />
</p>
<p id="mn7c7p2">
<span class="pali m-text">‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni, aṭṭha purisapuggalā. Esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo, anuttaraṁ puññakkhettaṁ lokassā’ti.</span><br />
<span class="sujato m-text">‘The Saṅgha of the Buddha’s disciples is practicing the way that’s good, direct, methodical, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’</span><br />
</p>
<p id="mn7c8p1">
<span class="pali m-text">Yathodhi kho panassa cattaṁ hoti vantaṁ muttaṁ pahīnaṁ paṭinissaṭṭhaṁ, so ‘buddhe aveccappasādena samannāgatomhī’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
<span class="sujato m-text">When a mendicant has discarded, eliminated, released, given up, and relinquished to this extent, thinking, ‘I have experiential confidence in the Buddha …</span><br />
</p>
<p id="mn7c8p2">
<span class="pali m-text">Pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati;</span><br />
</p>
<p id="mn7c9p1">
<span class="pali m-text">‘dhamme …pe…</span><br />
<span class="sujato m-text">the teaching …</span><br />
</p>
<p id="mn7c10p1">
<span class="pali m-text">saṅghe aveccappasādena samannāgatomhī’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ;</span><br />
<span class="sujato m-text">the Saṅgha,’ they find inspiration in the meaning and the teaching, and find joy connected with the teaching.</span><br />
</p>
<p id="mn7c10p2">
<span class="pali m-text">pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="mn7c11p1">
<span class="pali m-text">‘Yathodhi kho pana me cattaṁ vantaṁ muttaṁ pahīnaṁ paṭinissaṭṭhan’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ;</span><br />
<span class="sujato m-text">Thinking: ‘I have discarded, eliminated, released, given up, and relinquished to this extent,’ they find inspiration in the meaning and the teaching, and find joy connected with the teaching.</span><br />
</p>
<p id="mn7c11p2">
<span class="pali m-text">pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
<span class="sujato m-text">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi.</span><br />
</p>
<p id="mn7c12p1">
<span class="pali m-text">Sa kho so, bhikkhave, bhikkhu evaṁsīlo evaṁdhammo evaṁpañño sālīnañcepi piṇḍapātaṁ bhuñjati vicitakāḷakaṁ anekasūpaṁ anekabyañjanaṁ, nevassa taṁ hoti antarāyāya.</span><br />
<span class="sujato m-text">When a mendicant of such ethics, such qualities, and such wisdom eats boiled fine rice with the dark grains picked out and served with many soups and sauces, that is no obstacle for them.</span><br />
</p>
<p id="mn7c12p2">
<span class="pali m-text">Seyyathāpi, bhikkhave, vatthaṁ saṅkiliṭṭhaṁ malaggahitaṁ acchodakaṁ āgamma parisuddhaṁ hoti pariyodātaṁ, ukkāmukhaṁ vā panāgamma jātarūpaṁ parisuddhaṁ hoti pariyodātaṁ;</span><br />
<span class="sujato m-text">Compare with cloth that is dirty and soiled; it can be made pure and clean by pure water. Or unrefined gold, which can be made pure and bright by a forge.</span><br />
</p>
<p id="mn7c12p3">
<span class="pali m-text">evameva kho, bhikkhave, bhikkhu evaṁsīlo evaṁdhammo evaṁpañño sālīnañcepi piṇḍapātaṁ bhuñjati vicitakāḷakaṁ anekasūpaṁ anekabyañjanaṁ, nevassa taṁ hoti antarāyāya.</span><br />
<span class="sujato m-text">In the same way, when a mendicant of such ethics, such qualities, and such wisdom eats boiled fine rice with the dark grains picked out and served with many soups and sauces, that is no obstacle for them.</span><br />
</p>
<p id="mn7c13p1">
<span class="pali m-text">So mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati;</span><br />
<span class="sujato m-text">They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="mn7c14p1">
<span class="pali m-text">karuṇāsahagatena cetasā …pe…</span><br />
<span class="sujato m-text">They meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, they spread a heart full of compassion to the whole world—abundant, expansive, limitless, free of enmity and ill will.</span><br />
</p>
<p id="mn7c15p1">
<span class="pali m-text">muditāsahagatena cetasā …pe…</span><br />
<span class="sujato m-text">They meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, they spread a heart full of rejoicing to the whole world—abundant, expansive, limitless, free of enmity and ill will.</span><br />
</p>
<p id="mn7c16p1">
<span class="pali m-text">upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="sujato m-text">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="mn7c17p1">
<span class="pali m-text">So ‘atthi idaṁ, atthi hīnaṁ, atthi paṇītaṁ, atthi imassa saññāgatassa uttari nissaraṇan’ti pajānāti.</span><br />
<span class="sujato m-text">They understand: ‘There is this, there is what is worse than this, there is what is better than this, and there is an escape beyond the scope of perception.’</span><br />
</p>
<p id="mn7c18p1">
<span class="pali m-text">Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.</span><br />
<span class="sujato m-text">Knowing and seeing like this, their mind is freed from the defilements of sensuality, desire to be reborn, and ignorance.</span><br />
</p>
<p id="mn7c18p2">
<span class="pali m-text">Vimuttasmiṁ vimuttamiti ñāṇaṁ hoti.</span><br />
<span class="sujato m-text">When they’re freed, they know they’re freed.</span><br />
</p>
<p id="mn7c18p3">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="sujato m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="mn7c18p4">
<span class="pali m-text">Ayaṁ vuccati, bhikkhave:</span><br />
<span class="sujato m-text">This is called</span><br />
</p>
<p id="mn7c18p5">
<span class="pali m-text">‘bhikkhu sināto antarena sinānenā’”ti.</span><br />
<span class="sujato m-text">a mendicant who is bathed with the inner bathing.”</span><br />
</p>
<p id="mn7c19p1">
<span class="pali m-text">Tena kho pana samayena sundarikabhāradvājo brāhmaṇo bhagavato avidūre nisinno hoti.</span><br />
<span class="sujato m-text">Now at that time the brahmin Sundarika Bhāradvāja was sitting not far from the Buddha.</span><br />
</p>
<p id="mn7c19p2">
<span class="pali m-text">Atha kho sundarikabhāradvājo brāhmaṇo bhagavantaṁ etadavoca:</span><br />
<span class="sujato m-text">He said to the Buddha,</span><br />
</p>
<p id="mn7c19p3">
<span class="pali m-text">“gacchati pana bhavaṁ gotamo bāhukaṁ nadiṁ sināyitun”ti?</span><br />
<span class="sujato m-text">“But does Master Gotama go to the river Bāhuka to bathe?”</span><br />
</p>
<p id="mn7c19p4">
<span class="pali m-text">“Kiṁ, brāhmaṇa, bāhukāya nadiyā?</span><br />
<span class="sujato m-text">“Brahmin, why go to the river Bāhuka?</span><br />
</p>
<p id="mn7c19p5">
<span class="pali m-text">Kiṁ bāhukā nadī karissatī”ti?</span><br />
<span class="sujato m-text">What can the river Bāhuka do?”</span><br />
</p>
<p id="mn7c19p6">
<span class="pali m-text">“Lokkhasammatā hi, bho gotama, bāhukā nadī bahujanassa, puññasammatā hi, bho gotama, bāhukā nadī bahujanassa, bāhukāya pana nadiyā bahujano pāpakammaṁ kataṁ pavāhetī”ti.</span><br />
<span class="sujato m-text">“Many people agree that the river Bāhuka bestows cleanliness and merit. And many people wash off their bad deeds in the river Bāhuka.”</span><br />
</p>
<p id="mn7c20p1">
<span class="pali m-text">Atha kho bhagavā sundarikabhāradvājaṁ brāhmaṇaṁ gāthāhi ajjhabhāsi:</span><br />
<span class="sujato m-text">Then the Buddha addressed Sundarika in verse:</span><br />
</p>
<p id="mn7c20p2">
<span class="pali m-text">“Bāhukaṁ adhikakkañca,</span><br />
<span class="sujato m-text">“The Bāhuka and the Adhikakka,</span><br />
</p>
<p id="mn7c20p3">
<span class="pali m-text">gayaṁ sundarikaṁ mapi;</span><br />
<span class="sujato m-text">the Gayā and the Sundarika too,</span><br />
</p>
<p id="mn7c20p4">
<span class="pali m-text">Sarassatiṁ payāgañca,</span><br />
<span class="sujato m-text">Sarasvatī and Payāga,</span><br />
</p>
<p id="mn7c20p5">
<span class="pali m-text">atho bāhumatiṁ nadiṁ;</span><br />
<span class="sujato m-text">and the river Bāhumati:</span><br />
</p>
<p id="mn7c20p6">
<span class="pali m-text">Niccampi bālo pakkhando,</span><br />
<span class="sujato m-text">a fool can constantly plunge into them</span><br />
</p>
<p id="mn7c20p7">
<span class="pali m-text">kaṇhakammo na sujjhati.</span><br />
<span class="sujato m-text">but it won’t purify their dark deeds.</span><br />
</p>
<p id="mn7c20p8">
<span class="pali m-text">Kiṁ sundarikā karissati,</span><br />
<span class="sujato m-text">What can the Sundarika do?</span><br />
</p>
<p id="mn7c20p9">
<span class="pali m-text">Kiṁ payāgā kiṁ bāhukā nadī;</span><br />
<span class="sujato m-text">What the Payāga or the Bāhuka?</span><br />
</p>
<p id="mn7c20p10">
<span class="pali m-text">Veriṁ katakibbisaṁ naraṁ,</span><br />
<span class="sujato m-text">They can’t cleanse a cruel and criminal person</span><br />
</p>
<p id="mn7c20p11">
<span class="pali m-text">Na hi naṁ sodhaye pāpakamminaṁ.</span><br />
<span class="sujato m-text">from their bad deeds.</span><br />
</p>
<p id="mn7c20p12">
<span class="pali m-text">Suddhassa ve sadā phaggu,</span><br />
<span class="sujato m-text">For the pure in heart it’s always</span><br />
</p>
<p id="mn7c20p13">
<span class="pali m-text">Suddhassuposatho sadā;</span><br />
<span class="sujato m-text">the spring festival or the sabbath.</span><br />
</p>
<p id="mn7c20p14">
<span class="pali m-text">Suddhassa sucikammassa,</span><br />
<span class="sujato m-text">For the pure in heart and clean of deed,</span><br />
</p>
<p id="mn7c20p15">
<span class="pali m-text">Sadā sampajjate vataṁ;</span><br />
<span class="sujato m-text">their vows will always be fulfilled.</span><br />
</p>
<p id="mn7c20p16">
<span class="pali m-text">Idheva sināhi brāhmaṇa,</span><br />
<span class="sujato m-text">It’s here alone that you should bathe, brahmin,</span><br />
</p>
<p id="mn7c20p17">
<span class="pali m-text">Sabbabhūtesu karohi khemataṁ.</span><br />
<span class="sujato m-text">making yourself a sanctuary for all creatures.</span><br />
</p>
<p id="mn7c20p18">
<span class="pali m-text">Sace musā na bhaṇasi,</span><br />
<span class="sujato m-text">And if you speak no lies,</span><br />
</p>
<p id="mn7c20p19">
<span class="pali m-text">sace pāṇaṁ na hiṁsasi;</span><br />
<span class="sujato m-text">nor harm any living creature,</span><br />
</p>
<p id="mn7c20p20">
<span class="pali m-text">Sace adinnaṁ nādiyasi,</span><br />
<span class="sujato m-text">nor steal anything not given,</span><br />
</p>
<p id="mn7c20p21">
<span class="pali m-text">saddahāno amaccharī;</span><br />
<span class="sujato m-text">and you’re faithful and not stingy:</span><br />
</p>
<p id="mn7c20p22">
<span class="pali m-text">Kiṁ kāhasi gayaṁ gantvā,</span><br />
<span class="sujato m-text">what’s the point of going to Gayā?</span><br />
</p>
<p id="mn7c20p23">
<span class="pali m-text">udapānopi te gayā”ti.</span><br />
<span class="sujato m-text">For any well may be your Gayā!”</span><br />
</p>
<p id="mn7c21p1">
<span class="pali m-text">Evaṁ vutte, sundarikabhāradvājo brāhmaṇo bhagavantaṁ etadavoca:</span><br />
<span class="sujato m-text">When he had spoken, the brahmin Sundarika Bhāradvāja said to the Buddha,</span><br />
</p>
<p id="mn7c21p2">
<span class="pali m-text">“abhikkantaṁ, bho gotama, abhikkantaṁ, bho gotama.</span><br />
<span class="sujato m-text">“Excellent, Master Gotama! Excellent!</span><br />
</p>
<p id="mn7c21p3">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya—cakkhumanto rūpāni dakkhantīti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways.</span><br />
</p>
<p id="mn7c21p4">
<span class="pali m-text">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="mn7c21p5">
<span class="pali m-text">Labheyyāhaṁ bhoto gotamassa santike pabbajjaṁ, labheyyaṁ upasampadan”ti.</span><br />
<span class="sujato m-text">Sir, may I receive the going forth, the ordination in the Buddha’s presence?”</span><br />
</p>
<p id="mn7c22p1">
<span class="pali m-text">Alattha kho sundarikabhāradvājo brāhmaṇo bhagavato santike pabbajjaṁ, alattha upasampadaṁ.</span><br />
<span class="sujato m-text">And the brahmin Sundarika Bhāradvāja received the going forth, the ordination in the Buddha’s presence.</span><br />
</p>
<p id="mn7c22p2">
<span class="pali m-text">Acirūpasampanno kho panāyasmā bhāradvājo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="sujato m-text">Not long after his ordination, Venerable Bhāradvāja, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="mn7c22p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="sujato m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn7c22p4">
<span class="pali m-text">Aññataro kho panāyasmā bhāradvājo arahataṁ ahosīti.</span><br />
<span class="sujato m-text">And Venerable Bhāradvāja became one of the perfected.</span><br />
</p>
<p id="mn7c22p5">
<span class="pali m-text">Vatthasuttaṁ niṭṭhitaṁ sattamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>