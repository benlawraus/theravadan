<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0kgz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0kgz.html" />
  <meta property="og:description" content="Paṁsukūlavagga 8. Taraṇiyattheraapadāna “Atthadassī tu bhagavā, sayambhū lokanāyako; Vinatā nadiyā tīraṁ, upāgacchi tathāgato. Udakā abhinikkhamma, kacchapo vārigocaro; Buddhaṁ tāretukāmohaṁ, upesiṁ lokanāyakaṁ. ‘Abhirūhatu maṁ buddho, atthadassī mahāmuni; Ahaṁ taṁ tārayissāmi, dukkhassantakaro tuvaṁ’. Mama saṅkappamaññāya, atthadassī mahāyaso; Abhirūhitvā me piṭṭhiṁ, aṭṭhāsi lokanāyako. Yato sarāmi attānaṁ, yato pattosmi …" />
  <meta name="twitter:description" content="Paṁsukūlavagga 8. Taraṇiyattheraapadāna “Atthadassī tu bhagavā, sayambhū lokanāyako; Vinatā nadiyā tīraṁ, upāgacchi tathāgato. Udakā abhinikkhamma, kacchapo vārigocaro; Buddhaṁ tāretukāmohaṁ, upesiṁ lokanāyakaṁ. ‘Abhirūhatu maṁ buddho, atthadassī mahāmuni; Ahaṁ taṁ tārayissāmi, dukkhassantakaro tuvaṁ’. Mama saṅkappamaññāya, atthadassī mahāyaso; Abhirūhitvā me piṭṭhiṁ, aṭṭhāsi lokanāyako. Yato sarāmi attānaṁ, yato pattosmi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<p id="tha-ap490c0p2">
<span class="pali m-text">Paṁsukūlavagga</span><br />
</p>
<section id="taraniyattheraapadana">
<span id="tha-ap490c0p3"></span><h2><span class="pali m-text">8. Taraṇiyattheraapadāna</span></h2>
<p id="tha-ap490c1p1">
<span class="pali m-text">“Atthadassī tu bhagavā,</span><br />
</p>
<p id="tha-ap490c1p2">
<span class="pali m-text">sayambhū lokanāyako;</span><br />
</p>
<p id="tha-ap490c1p3">
<span class="pali m-text">Vinatā nadiyā tīraṁ,</span><br />
</p>
<p id="tha-ap490c1p4">
<span class="pali m-text">upāgacchi tathāgato.</span><br />
</p>
<p id="tha-ap490c2p1">
<span class="pali m-text">Udakā abhinikkhamma,</span><br />
</p>
<p id="tha-ap490c2p2">
<span class="pali m-text">kacchapo vārigocaro;</span><br />
</p>
<p id="tha-ap490c2p3">
<span class="pali m-text">Buddhaṁ tāretukāmohaṁ,</span><br />
</p>
<p id="tha-ap490c2p4">
<span class="pali m-text">upesiṁ lokanāyakaṁ.</span><br />
</p>
<p id="tha-ap490c3p1">
<span class="pali m-text">‘Abhirūhatu maṁ buddho,</span><br />
</p>
<p id="tha-ap490c3p2">
<span class="pali m-text">atthadassī mahāmuni;</span><br />
</p>
<p id="tha-ap490c3p3">
<span class="pali m-text">Ahaṁ taṁ tārayissāmi,</span><br />
</p>
<p id="tha-ap490c3p4">
<span class="pali m-text">dukkhassantakaro tuvaṁ’.</span><br />
</p>
<p id="tha-ap490c4p1">
<span class="pali m-text">Mama saṅkappamaññāya,</span><br />
</p>
<p id="tha-ap490c4p2">
<span class="pali m-text">atthadassī mahāyaso;</span><br />
</p>
<p id="tha-ap490c4p3">
<span class="pali m-text">Abhirūhitvā me piṭṭhiṁ,</span><br />
</p>
<p id="tha-ap490c4p4">
<span class="pali m-text">aṭṭhāsi lokanāyako.</span><br />
</p>
<p id="tha-ap490c5p1">
<span class="pali m-text">Yato sarāmi attānaṁ,</span><br />
</p>
<p id="tha-ap490c5p2">
<span class="pali m-text">yato pattosmi viññutaṁ;</span><br />
</p>
<p id="tha-ap490c5p3">
<span class="pali m-text">Sukhaṁ me tādisaṁ natthi,</span><br />
</p>
<p id="tha-ap490c5p4">
<span class="pali m-text">phuṭṭhe pādatale yathā.</span><br />
</p>
<p id="tha-ap490c6p1">
<span class="pali m-text">Uttaritvāna sambuddho,</span><br />
</p>
<p id="tha-ap490c6p2">
<span class="pali m-text">atthadassī mahāyaso;</span><br />
</p>
<p id="tha-ap490c6p3">
<span class="pali m-text">Naditīramhi ṭhatvāna,</span><br />
</p>
<p id="tha-ap490c6p4">
<span class="pali m-text">imā gāthā abhāsatha.</span><br />
</p>
<p id="tha-ap490c7p1">
<span class="pali m-text">‘Yāvatā vattate cittaṁ,</span><br />
</p>
<p id="tha-ap490c7p2">
<span class="pali m-text">gaṅgāsotaṁ tarāmahaṁ;</span><br />
</p>
<p id="tha-ap490c7p3">
<span class="pali m-text">Ayañca kacchapo rājā,</span><br />
</p>
<p id="tha-ap490c7p4">
<span class="pali m-text">tāresi mama paññavā.</span><br />
</p>
<p id="tha-ap490c8p1">
<span class="pali m-text">Iminā buddhataraṇena,</span><br />
</p>
<p id="tha-ap490c8p2">
<span class="pali m-text">mettacittavatāya ca;</span><br />
</p>
<p id="tha-ap490c8p3">
<span class="pali m-text">Aṭṭhārase kappasate,</span><br />
</p>
<p id="tha-ap490c8p4">
<span class="pali m-text">devaloke ramissati.</span><br />
</p>
<p id="tha-ap490c9p1">
<span class="pali m-text">Devalokā idhāgantvā,</span><br />
</p>
<p id="tha-ap490c9p2">
<span class="pali m-text">sukkamūlena codito;</span><br />
</p>
<p id="tha-ap490c9p3">
<span class="pali m-text">Ekāsane nisīditvā,</span><br />
</p>
<p id="tha-ap490c9p4">
<span class="pali m-text">kaṅkhāsotaṁ tarissati.</span><br />
</p>
<p id="tha-ap490c10p1">
<span class="pali m-text">Yathāpi bhaddake khette,</span><br />
</p>
<p id="tha-ap490c10p2">
<span class="pali m-text">bījaṁ appampi ropitaṁ;</span><br />
</p>
<p id="tha-ap490c10p3">
<span class="pali m-text">Sammādhāre pavecchante,</span><br />
</p>
<p id="tha-ap490c10p4">
<span class="pali m-text">phalaṁ toseti kassakaṁ’.</span><br />
</p>
<p id="tha-ap490c11p1">
<span class="pali m-text">Tathevidaṁ buddhakhettaṁ,</span><br />
</p>
<p id="tha-ap490c11p2">
<span class="pali m-text">sammāsambuddhadesitaṁ;</span><br />
</p>
<p id="tha-ap490c11p3">
<span class="pali m-text">Sammādhāre pavecchante,</span><br />
</p>
<p id="tha-ap490c11p4">
<span class="pali m-text">phalaṁ maṁ tosayissati.</span><br />
</p>
<p id="tha-ap490c12p1">
<span class="pali m-text">Padhānapahitattomhi,</span><br />
</p>
<p id="tha-ap490c12p2">
<span class="pali m-text">upasanto nirūpadhi;</span><br />
</p>
<p id="tha-ap490c12p3">
<span class="pali m-text">Sabbāsave pariññāya,</span><br />
</p>
<p id="tha-ap490c12p4">
<span class="pali m-text">viharāmi anāsavo.</span><br />
</p>
<p id="tha-ap490c13p1">
<span class="pali m-text">Aṭṭhārase kappasate,</span><br />
</p>
<p id="tha-ap490c13p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap490c13p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap490c13p4">
<span class="pali m-text">taraṇāya idaṁ phalaṁ.</span><br />
</p>
<p id="tha-ap490c14p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap490c14p2">
<span class="pali m-text">…pe…</span><br />
</p>
<p id="tha-ap490c14p3">
<span class="pali m-text">viharāmi anāsavo.</span><br />
</p>
<p id="tha-ap490c15p1">
<span class="pali m-text">Svāgataṁ vata me āsi,</span><br />
</p>
<p id="tha-ap490c15p2">
<span class="pali m-text">…pe…</span><br />
</p>
<p id="tha-ap490c15p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap490c16p1">
<span class="pali m-text">Paṭisambhidā catasso,</span><br />
</p>
<p id="tha-ap490c16p2">
<span class="pali m-text">…pe…</span><br />
</p>
<p id="tha-ap490c16p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap490c17p1">
<span class="pali m-text">Itthaṁ sudaṁ āyasmā taraṇiyo thero imā gāthāyo abhāsitthāti.</span><br />
</p>
<p id="tha-ap490c18p1">
<span class="pali m-text">Taraṇiyattherassāpadānaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>