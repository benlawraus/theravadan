<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn48 &raquo; Saṁyutta Nikāya 48.58 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sn0048p0058.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-sn-index.html">sn</a> &raquo;
            <a href="../pages/sutta-sn-sn48-index.html">sn48</a> &raquo;
          </span>
          Saṁyutta Nikāya 48.58
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/sn0048p0057.html">Previous</a></div>
<div class="m-col-t-6 m-text-right">
<a href="../pages/sn0048p0059.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 48.58</span></p>
<p id="sn48p58c0p2">
<span class="pali m-text">6. Sūkarakhatavagga</span><br />
<span class="sujato m-text">6. The Boar’s Cave</span><br />
</p>
<section id="sukarakhatasutta">
<span id="sn48p58c0p3"></span><h2><span class="pali m-text">Sūkarakhatasutta</span></h2>
<p><span class="sujato m-text">The Boar’s Cave</span></p>
<p id="sn48p58c1p1">
<span class="pali m-text">Ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ.</span><br />
<span class="sujato m-text">At one time the Buddha was staying near Rājagaha, on the Vulture’s Peak Mountain in the Boar’s Cave.</span><br />
</p>
<p id="sn48p58c1p2">
<span class="pali m-text">Tatra kho bhagavā āyasmantaṁ sāriputtaṁ āmantesi:</span><br />
<span class="sujato m-text">Then the Buddha said to Venerable Sāriputta:</span><br />
</p>
<p id="sn48p58c1p3">
<span class="pali m-text">“kiṁ nu kho, sāriputta, atthavasaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti?</span><br />
<span class="sujato m-text">“Sāriputta, considering what benefit does a mendicant with defilements ended, while still alive, continue to show utmost devotion for the Realized One or his instructions?”</span><br />
</p>
<p id="sn48p58c1p4">
<span class="pali m-text">“Anuttarañhi, bhante, yogakkhemaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti.</span><br />
<span class="sujato m-text">“Sir, it is considering the supreme sanctuary from the yoke that a mendicant with defilements ended, while still alive, continues to show utmost devotion for the Realized One or his instructions.”</span><br />
</p>
<p id="sn48p58c1p5">
<span class="pali m-text">“Sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="sn48p58c1p6">
<span class="pali m-text">Anuttarañhi, sāriputta, yogakkhemaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattati.</span><br />
<span class="sujato m-text">For it is considering the supreme sanctuary from the yoke that a mendicant whose defilements are ended, while still alive, continues to show utmost devotion for the Realized One or his instructions.</span><br />
</p>
<p id="sn48p58c2p1">
<span class="pali m-text">Katamo ca, sāriputta, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti?</span><br />
<span class="sujato m-text">And what is that supreme sanctuary from the yoke?”</span><br />
</p>
<p id="sn48p58c2p2">
<span class="pali m-text">“Idha, bhante, khīṇāsavo bhikkhu saddhindriyaṁ bhāveti upasamagāmiṁ sambodhagāmiṁ,</span><br />
<span class="sujato m-text">“It’s when a mendicant with defilements ended develops the faculties of faith,</span><br />
</p>
<p id="sn48p58c2p3">
<span class="pali m-text">vīriyindriyaṁ bhāveti …pe…</span><br />
<span class="sujato m-text">energy,</span><br />
</p>
<p id="sn48p58c2p4">
<span class="pali m-text">satindriyaṁ bhāveti …</span><br />
<span class="sujato m-text">mindfulness,</span><br />
</p>
<p id="sn48p58c2p5">
<span class="pali m-text">samādhindriyaṁ bhāveti …</span><br />
<span class="sujato m-text">immersion,</span><br />
</p>
<p id="sn48p58c2p6">
<span class="pali m-text">paññindriyaṁ bhāveti upasamagāmiṁ sambodhagāmiṁ.</span><br />
<span class="sujato m-text">and wisdom, which lead to peace and awakening.</span><br />
</p>
<p id="sn48p58c2p7">
<span class="pali m-text">Ayaṁ kho, bhante, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti.</span><br />
<span class="sujato m-text">It is considering this supreme sanctuary from the yoke that a mendicant with defilements ended, while still alive, continues to show utmost devotion for the Realized One or his instructions.”</span><br />
</p>
<p id="sn48p58c2p8">
<span class="pali m-text">“Sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="sn48p58c2p9">
<span class="pali m-text">Eso hi, sāriputta, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatīti.</span><br />
<span class="sujato m-text">For this is that supreme sanctuary from the yoke.</span><br />
</p>
<p id="sn48p58c3p1">
<span class="pali m-text">Katamo ca, sāriputta, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti?</span><br />
<span class="sujato m-text">And what is that utmost devotion that a mendicant with defilements ended, while still alive, continues to show towards the Realized One or his instructions?”</span><br />
</p>
<p id="sn48p58c3p2">
<span class="pali m-text">“Idha, bhante, khīṇāsavo bhikkhu satthari sagāravo viharati sappatisso, dhamme sagāravo viharati sappatisso, saṅghe sagāravo viharati sappatisso, sikkhāya sagāravo viharati sappatisso, samādhismiṁ sagāravo viharati sappatisso.</span><br />
<span class="sujato m-text">“It’s when a mendicant with defilements ended maintains respect and reverence for the Teacher, the teaching, the Saṅgha, the training, and immersion.</span><br />
</p>
<p id="sn48p58c3p3">
<span class="pali m-text">Ayaṁ kho, bhante, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti.</span><br />
<span class="sujato m-text">This is that utmost devotion.”</span><br />
</p>
<p id="sn48p58c3p4">
<span class="pali m-text">“Sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="sn48p58c3p5">
<span class="pali m-text">Eso hi, sāriputta, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti.</span><br />
<span class="sujato m-text">For this is that utmost devotion that a mendicant with defilements ended, while still alive, continues to show towards the Realized One or his instructions.”</span><br />
</p>
<p id="sn48p58c3p6">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/sn0048p0057.html">Previous</a></div>
<div class="m-col-t-6 m-text-right">
<a href="../pages/sn0048p0059.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>