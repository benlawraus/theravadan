<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cndy00lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="https://theravadan.org/pages/cndy00lz.html" />
  <meta property="og:description" content="Pārāyanavagganiddesa Pucchāniddesa 14. Posālamāṇavapucchāniddesa **Yo atītaṁ ādisati,** (iccāyasmā posālo) **Anejo chinnasaṁsayo;** **Pāraguṁ sabbadhammānaṁ,** **Atthi pañhena āgamaṁ. ** **Yo atītaṁ ādisatī**ti. **Yo**ti yo so bhagavā sayambhū. Anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto, balesu ca vasībhāvaṁ. **Atītaṁ ādisatī**ti bhagavā attano ca paresañca atītampi …" />
  <meta name="twitter:description" content="Pārāyanavagganiddesa Pucchāniddesa 14. Posālamāṇavapucchāniddesa **Yo atītaṁ ādisati,** (iccāyasmā posālo) **Anejo chinnasaṁsayo;** **Pāraguṁ sabbadhammānaṁ,** **Atthi pañhena āgamaṁ. ** **Yo atītaṁ ādisatī**ti. **Yo**ti yo so bhagavā sayambhū. Anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto, balesu ca vasībhāvaṁ. **Atītaṁ ādisatī**ti bhagavā attano ca paresañca atītampi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavagganiddesa">
<h2><a href="#parayanavagganiddesa">Pārāyanavagganiddesa</a></h2>
<section id="pucchaniddesa">
<h3><a href="#pucchaniddesa">Pucchāniddesa</a></h3>
<section id="posalamanavapucchaniddesa">
<h4><a href="#posalamanavapucchaniddesa">14. Posālamāṇavapucchāniddesa</a></h4>
<p id="cnd18c1p1">
<span class="m-text m-primary">**Yo atītaṁ ādisati,**</span><br />
</p>
<p id="cnd18c1p2">
<span class="m-text m-primary">(iccāyasmā posālo)</span><br />
</p>
<p id="cnd18c1p3">
<span class="m-text m-primary">**Anejo chinnasaṁsayo;**</span><br />
</p>
<p id="cnd18c1p4">
<span class="m-text m-primary">**Pāraguṁ sabbadhammānaṁ,**</span><br />
</p>
<p id="cnd18c1p5">
<span class="m-text m-primary">**Atthi pañhena āgamaṁ. **</span><br />
</p>
<p id="cnd18c2p1">
<span class="m-text m-primary">**Yo atītaṁ ādisatī**ti.</span><br />
</p>
<p id="cnd18c2p2">
<span class="m-text m-primary">**Yo**ti yo so bhagavā sayambhū.</span><br />
</p>
<p id="cnd18c2p3">
<span class="m-text m-primary">Anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto, balesu ca vasībhāvaṁ.</span><br />
</p>
<p id="cnd18c2p4">
<span class="m-text m-primary">**Atītaṁ ādisatī**ti bhagavā attano ca paresañca atītampi ādisati, anāgatampi ādisati, paccuppannampi ādisati.</span><br />
</p>
<p id="cnd18c3p1">
<span class="m-text m-primary">Kathaṁ bhagavā attano atītaṁ ādisati?</span><br />
</p>
<p id="cnd18c3p2">
<span class="m-text m-primary">Bhagavā attano atītaṁ ekampi jātiṁ ādisati, dvepi jātiyo ādisati, tissopi jātiyo ādisati, catassopi jātiyo ādisati, pañcapi jātiyo ādisati, dasapi jātiyo ādisati, vīsampi jātiyo ādisati, tiṁsampi jātiyo ādisati, cattālīsampi jātiyo ādisati, paññāsampi jātiyo ādisati, jātisatampi …pe…</span><br />
</p>
<p id="cnd18c3p3">
<span class="m-text m-primary">jātisahassampi …</span><br />
</p>
<p id="cnd18c3p4">
<span class="m-text m-primary">jātisatasahassampi …</span><br />
</p>
<p id="cnd18c3p5">
<span class="m-text m-primary">anekepi saṁvaṭṭakappe …</span><br />
</p>
<p id="cnd18c3p6">
<span class="m-text m-primary">anekepi vivaṭṭakappe …</span><br />
</p>
<p id="cnd18c3p7">
<span class="m-text m-primary">anekepi saṁvaṭṭavivaṭṭakappe ādisati—</span><br />
</p>
<p id="cnd18c3p8">
<span class="m-text m-primary">“amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ;</span><br />
</p>
<p id="cnd18c3p9">
<span class="m-text m-primary">tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti.</span><br />
</p>
<p id="cnd18c3p10">
<span class="m-text m-primary">Iti sākāraṁ sauddesaṁ anekavihitaṁ pubbenivāsaṁ ādisati.</span><br />
</p>
<p id="cnd18c3p11">
<span class="m-text m-primary">Evaṁ bhagavā attano atītaṁ ādisati.</span><br />
</p>
<p id="cnd18c4p1">
<span class="m-text m-primary">Kathaṁ bhagavā paresaṁ atītaṁ ādisati?</span><br />
</p>
<p id="cnd18c4p2">
<span class="m-text m-primary">Bhagavā paresaṁ atītaṁ ekampi jātiṁ ādisati, dvepi jātiyo ādisati …pe…</span><br />
</p>
<p id="cnd18c4p3">
<span class="m-text m-primary">anekepi saṁvaṭṭavivaṭṭakappe ādisati—</span><br />
</p>
<p id="cnd18c4p4">
<span class="m-text m-primary">“amutrāsi evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādi;</span><br />
</p>
<p id="cnd18c4p5">
<span class="m-text m-primary">tatrāpāsi evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti.</span><br />
</p>
<p id="cnd18c4p6">
<span class="m-text m-primary">Iti sākāraṁ sauddesaṁ anekavihitaṁ pubbenivāsaṁ ādisati.</span><br />
</p>
<p id="cnd18c4p7">
<span class="m-text m-primary">Evaṁ bhagavā paresaṁ atītaṁ ādisati.</span><br />
</p>
<p id="cnd18c5p1">
<span class="m-text m-primary">Bhagavā pañca jātakasatāni bhāsanto attano ca paresañca atītaṁ ādisati, mahāpadāniyasuttantaṁ bhāsanto attano ca paresañca atītaṁ ādisati, mahāsudassaniyasuttantaṁ bhāsanto attano ca paresañca atītaṁ ādisati, mahāgovindiyasuttantaṁ bhāsanto attano ca paresañca atītaṁ ādisati, maghadeviyasuttantaṁ bhāsanto attano ca paresañca atītaṁ ādisati.</span><br />
</p>
<p id="cnd18c6p1">
<span class="m-text m-primary">Vuttañhetaṁ bhagavatā—</span><br />
</p>
<p id="cnd18c6p2">
<span class="m-text m-primary">“atītaṁ kho, cunda, addhānaṁ ārabbha tathāgatassa satānusāriñāṇaṁ hoti.</span><br />
</p>
<p id="cnd18c6p3">
<span class="m-text m-primary">So yāvatakaṁ ākaṅkhati tāvatakaṁ anussarati.</span><br />
</p>
<p id="cnd18c6p4">
<span class="m-text m-primary">Anāgatañca kho, cunda …pe…</span><br />
</p>
<p id="cnd18c6p5">
<span class="m-text m-primary">paccuppannañca kho, cunda, addhānaṁ ārabbha tathāgatassa bodhijaṁ ñāṇaṁ uppajjati—</span><br />
</p>
<p id="cnd18c6p6">
<span class="m-text m-primary">‘ayamantimā jāti, natthi dāni punabbhavo’”ti.</span><br />
</p>
<p id="cnd18c7p1">
<span class="m-text m-primary">Indriyaparopariyattañāṇaṁ tathāgatassa tathāgatabalaṁ, sattānaṁ āsayānusayañāṇaṁ tathāgatassa tathāgatabalaṁ, yamakapāṭihīre ñāṇaṁ tathāgatassa tathāgatabalaṁ, mahākaruṇāsamāpattiyā ñāṇaṁ tathāgatassa tathāgatabalaṁ, sabbaññutañāṇaṁ tathāgatassa tathāgatabalaṁ, anāvaraṇañāṇaṁ tathāgatassa tathāgatabalaṁ, sabbattha asaṅgamappaṭihatamanāvaraṇañāṇaṁ tathāgatassa tathāgatabalaṁ.</span><br />
</p>
<p id="cnd18c7p2">
<span class="m-text m-primary">Evaṁ bhagavā attano ca paresañca atītampi ādisati anāgatampi ādisati paccuppannampi ādisati ācikkhati deseti paññapeti paṭṭhapeti vivarati vibhajati uttānīkaroti pakāsetīti—</span><br />
</p>
<p id="cnd18c7p3">
<span class="m-text m-primary">yo atītaṁ ādisati.</span><br />
</p>
<p id="cnd18c8p1">
<span class="m-text m-primary">**Iccāyasmā posālo**ti.</span><br />
</p>
<p id="cnd18c8p2">
<span class="m-text m-primary">**Iccā**ti padasandhi …pe…</span><br />
</p>
<p id="cnd18c8p3">
<span class="m-text m-primary">**āyasmā**ti piyavacanaṁ …pe…</span><br />
</p>
<p id="cnd18c8p4">
<span class="m-text m-primary">**posālo**ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd18c8p5">
<span class="m-text m-primary">iccāyasmā posālo.</span><br />
</p>
<p id="cnd18c9p1">
<span class="m-text m-primary">**Anejo chinnasaṁsayo**ti ejā vuccati taṇhā.</span><br />
</p>
<p id="cnd18c9p2">
<span class="m-text m-primary">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd18c9p3">
<span class="m-text m-primary">Sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
</p>
<p id="cnd18c9p4">
<span class="m-text m-primary">Tasmā buddho anejo.</span><br />
</p>
<p id="cnd18c9p5">
<span class="m-text m-primary">Ejāya pahīnattā anejo.</span><br />
</p>
<p id="cnd18c9p6">
<span class="m-text m-primary">Bhagavā lābhepi na iñjati …pe…</span><br />
</p>
<p id="cnd18c9p7">
<span class="m-text m-primary">dukkhepi na iñjati na calati na vedhati nappavedhati na sampavedhatīti anejo.</span><br />
</p>
<p id="cnd18c9p8">
<span class="m-text m-primary">**Chinnasaṁsayo**ti saṁsayo vuccati vicikicchā.</span><br />
</p>
<p id="cnd18c9p9">
<span class="m-text m-primary">Dukkhe kaṅkhā …pe… chambhitattaṁ cittassa manovilekho.</span><br />
</p>
<p id="cnd18c9p10">
<span class="m-text m-primary">So saṁsayo buddhassa bhagavato pahīno chinno ucchinno samucchinno vūpasanto paṭinissaggo paṭippassaddho abhabbuppattiko ñāṇagginā daḍḍho.</span><br />
</p>
<p id="cnd18c9p11">
<span class="m-text m-primary">Tasmā buddho chinnasaṁsayoti—</span><br />
</p>
<p id="cnd18c9p12">
<span class="m-text m-primary">anejo chinnasaṁsayo.</span><br />
</p>
<p id="cnd18c10p1">
<span class="m-text m-primary">**Pāraguṁ sabbadhammānan**ti bhagavā sabbadhammānaṁ abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū abhiññāpāragū sabbadhammānaṁ …pe…</span><br />
</p>
<p id="cnd18c10p2">
<span class="m-text m-primary">jātimaraṇasaṁsāro natthi tassa punabbhavoti—</span><br />
</p>
<p id="cnd18c10p3">
<span class="m-text m-primary">pāragū sabbadhammānaṁ.</span><br />
</p>
<p id="cnd18c11p1">
<span class="m-text m-primary">**Atthi pañhena āgaman**ti pañhena atthiko āgatomhi …pe…</span><br />
</p>
<p id="cnd18c11p2">
<span class="m-text m-primary">“vahassetaṁ bhāran”ti—</span><br />
</p>
<p id="cnd18c11p3">
<span class="m-text m-primary">atthi pañhena āgamaṁ.</span><br />
</p>
<p id="cnd18c11p4">
<span class="m-text m-primary">Tenāha so brāhmaṇo—</span><br />
</p>
<p id="cnd18c12p1">
<span class="m-text m-primary">“Yo atītaṁ ādisati,</span><br />
</p>
<p id="cnd18c12p2">
<span class="m-text m-primary">(iccāyasmā posālo)</span><br />
</p>
<p id="cnd18c12p3">
<span class="m-text m-primary">Anejo chinnasaṁsayo;</span><br />
</p>
<p id="cnd18c12p4">
<span class="m-text m-primary">Pāraguṁ sabbadhammānaṁ,</span><br />
</p>
<p id="cnd18c12p5">
<span class="m-text m-primary">Atthi pañhena āgaman”ti.</span><br />
</p>
<p id="cnd18c13p1">
<span class="m-text m-primary">**Vibhūtarūpasaññissa,**</span><br />
</p>
<p id="cnd18c13p2">
<span class="m-text m-primary">**sabbakāyappahāyino;**</span><br />
</p>
<p id="cnd18c13p3">
<span class="m-text m-primary">**Ajjhattañca bahiddhā ca,**</span><br />
</p>
<p id="cnd18c13p4">
<span class="m-text m-primary">**natthi kiñcīti passato;**</span><br />
</p>
<p id="cnd18c13p5">
<span class="m-text m-primary">**Ñāṇaṁ sakkānupucchāmi,**</span><br />
</p>
<p id="cnd18c13p6">
<span class="m-text m-primary">**kathaṁ neyyo tathāvidho. **</span><br />
</p>
<p id="cnd18c14p1">
<span class="m-text m-primary">**Vibhūtarūpasaññissā**ti katamā rūpasaññā?</span><br />
</p>
<p id="cnd18c14p2">
<span class="m-text m-primary">Rūpāvacarasamāpattiṁ samāpannassa vā upapannassa vā diṭṭhadhammasukhavihārissa vā saññā sañjānanā sañjānitattaṁ—</span><br />
</p>
<p id="cnd18c14p3">
<span class="m-text m-primary">ayaṁ rūpasaññā.</span><br />
</p>
<p id="cnd18c14p4">
<span class="m-text m-primary">**Vibhūtarūpasaññissā**ti catasso arūpasamāpattiyo paṭiladdhassa rūpasaññā vibhūtā honti vigatā atikkantā samatikkantā vītivattāti—</span><br />
</p>
<p id="cnd18c14p5">
<span class="m-text m-primary">vibhūtarūpasaññissa.</span><br />
</p>
<p id="cnd18c15p1">
<span class="m-text m-primary">**Sabbakāyappahāyino**ti sabbo tassa paṭisandhiko rūpakāyo pahīno, tadaṅgasamatikkamā vikkhambhanappahānena pahīno tassa rūpakāyoti—</span><br />
</p>
<p id="cnd18c15p2">
<span class="m-text m-primary">sabbakāyappahāyino.</span><br />
</p>
<p id="cnd18c16p1">
<span class="m-text m-primary">**Ajjhattañca bahiddhā ca, natthi kiñcīti passato**ti.</span><br />
</p>
<p id="cnd18c16p2">
<span class="m-text m-primary">**Natthi kiñcī**ti ākiñcaññāyatanasamāpatti.</span><br />
</p>
<p id="cnd18c16p3">
<span class="m-text m-primary">Kiṅkāraṇā?</span><br />
</p>
<p id="cnd18c16p4">
<span class="m-text m-primary">Natthi kiñcīti ākiñcaññāyatanasamāpatti.</span><br />
</p>
<p id="cnd18c16p5">
<span class="m-text m-primary">Yaṁ viññāṇañcāyatanasamāpattiṁ sato samāpajjitvā tato vuṭṭhahitvā taññeva viññāṇaṁ abhāveti, vibhāveti, antaradhāpeti, “natthi kiñcī”ti passati—</span><br />
</p>
<p id="cnd18c16p6">
<span class="m-text m-primary">taṅkāraṇā natthi kiñcīti ākiñcaññāyatanasamāpattīti—</span><br />
</p>
<p id="cnd18c16p7">
<span class="m-text m-primary">ajjhattañca bahiddhā ca natthi kiñcīti passato.</span><br />
</p>
<p id="cnd18c17p1">
<span class="m-text m-primary">**Ñāṇaṁ sakkānupucchāmī**ti.</span><br />
</p>
<p id="cnd18c17p2">
<span class="m-text m-primary">**Sakkā**ti—</span><br />
</p>
<p id="cnd18c17p3">
<span class="m-text m-primary">sakko.</span><br />
</p>
<p id="cnd18c17p4">
<span class="m-text m-primary">Bhagavā sakyakulā pabbajitotipi sakko …pe… pahīnabhayabheravo vigatalomahaṁsotipi sakko.</span><br />
</p>
<p id="cnd18c17p5">
<span class="m-text m-primary">**Ñāṇaṁ sakkānupucchāmī**ti tassa ñāṇaṁ pucchāmi, paññaṁ pucchāmi, sambuddhaṁ pucchāmi.</span><br />
</p>
<p id="cnd18c17p6">
<span class="m-text m-primary">“Kīdisaṁ kiṁsaṇṭhitaṁ kiṁpakāraṁ kiṁpaṭibhāgaṁ ñāṇaṁ icchitabban”ti—</span><br />
</p>
<p id="cnd18c17p7">
<span class="m-text m-primary">ñāṇaṁ sakkānupucchāmi.</span><br />
</p>
<p id="cnd18c18p1">
<span class="m-text m-primary">**Kathaṁ neyyo tathāvidho**ti kathaṁ so netabbo vinetabbo anunetabbo paññāpetabbo nijjhāpetabbo pekkhetabbo pasādetabbo?</span><br />
</p>
<p id="cnd18c18p2">
<span class="m-text m-primary">Kathaṁ tena uttari ñāṇaṁ uppādetabbaṁ?</span><br />
</p>
<p id="cnd18c18p3">
<span class="m-text m-primary">**Tathāvidho**ti tathāvidho tādiso tassaṇṭhito tappakāro tappaṭibhāgo yo so ākiñcaññāyatanasamāpattilābhīti—</span><br />
</p>
<p id="cnd18c18p4">
<span class="m-text m-primary">kathaṁ neyyo tathāvidho.</span><br />
</p>
<p id="cnd18c18p5">
<span class="m-text m-primary">Tenāha so brāhmaṇo—</span><br />
</p>
<p id="cnd18c19p1">
<span class="m-text m-primary">“Vibhūtarūpasaññissa,</span><br />
</p>
<p id="cnd18c19p2">
<span class="m-text m-primary">sabbakāyappahāyino;</span><br />
</p>
<p id="cnd18c19p3">
<span class="m-text m-primary">Ajjhattañca bahiddhā ca,</span><br />
</p>
<p id="cnd18c19p4">
<span class="m-text m-primary">natthi kiñcīti passato;</span><br />
</p>
<p id="cnd18c19p5">
<span class="m-text m-primary">Ñāṇaṁ sakkānupucchāmi,</span><br />
</p>
<p id="cnd18c19p6">
<span class="m-text m-primary">kathaṁ neyyo tathāvidho”ti.</span><br />
</p>
<p id="cnd18c20p1">
<span class="m-text m-primary">**Viññāṇaṭṭhitiyo sabbā,**</span><br />
</p>
<p id="cnd18c20p2">
<span class="m-text m-primary">(posālāti bhagavā)</span><br />
</p>
<p id="cnd18c20p3">
<span class="m-text m-primary">**Abhijānaṁ tathāgato;**</span><br />
</p>
<p id="cnd18c20p4">
<span class="m-text m-primary">**Tiṭṭhantamenaṁ jānāti,**</span><br />
</p>
<p id="cnd18c20p5">
<span class="m-text m-primary">**Dhimuttaṁ tapparāyaṇaṁ. **</span><br />
</p>
<p id="cnd18c21p1">
<span class="m-text m-primary">**Viññāṇaṭṭhitiyo sabbā**ti bhagavā abhisaṅkhāravasena catasso viññāṇaṭṭhitiyo jānāti, paṭisandhivasena satta viññāṇaṭṭhitiyo jānāti.</span><br />
</p>
<p id="cnd18c21p2">
<span class="m-text m-primary">Kathaṁ bhagavā abhisaṅkhāravasena catasso viññāṇaṭṭhitiyo jānāti?</span><br />
</p>
<p id="cnd18c21p3">
<span class="m-text m-primary">Vuttañhetaṁ bhagavatā—</span><br />
</p>
<p id="cnd18c21p4">
<span class="m-text m-primary">“rūpupayaṁ vā, bhikkhave, viññāṇaṁ tiṭṭhamānaṁ tiṭṭheyya, rūpārammaṇaṁ rūpappatiṭṭhaṁ nandūpasecanaṁ vuddhiṁ virūḷhiṁ vepullaṁ āpajjeyya.</span><br />
</p>
<p id="cnd18c21p5">
<span class="m-text m-primary">Vedanupayaṁ vā, bhikkhave …pe…</span><br />
</p>
<p id="cnd18c21p6">
<span class="m-text m-primary">saññupayaṁ vā, bhikkhave …pe…</span><br />
</p>
<p id="cnd18c21p7">
<span class="m-text m-primary">saṅkhārupayaṁ vā, bhikkhave, viññāṇaṁ tiṭṭhamānaṁ tiṭṭheyya, saṅkhārārammaṇaṁ saṅkhārappatiṭṭhaṁ nandūpasecanaṁ vuddhiṁ virūḷhiṁ vepullaṁ āpajjeyyā”ti.</span><br />
</p>
<p id="cnd18c21p8">
<span class="m-text m-primary">Evaṁ bhagavā abhisaṅkhāravasena catasso viññāṇaṭṭhitiyo jānāti.</span><br />
</p>
<p id="cnd18c22p1">
<span class="m-text m-primary">Kathaṁ bhagavā paṭisandhivasena satta viññāṇaṭṭhitiyo jānāti?</span><br />
</p>
<p id="cnd18c22p2">
<span class="m-text m-primary">Vuttañhetaṁ bhagavatā—</span><br />
</p>
<p id="cnd18c22p3">
<span class="m-text m-primary">“santi, bhikkhave, sattā nānattakāyā nānattasaññino—</span><br />
</p>
<p id="cnd18c22p4">
<span class="m-text m-primary">seyyathāpi manussā ekacce ca devā ekacce ca vinipātikā.</span><br />
</p>
<p id="cnd18c22p5">
<span class="m-text m-primary">Ayaṁ paṭhamā viññāṇaṭṭhiti.</span><br />
</p>
<p id="cnd18c23p1">
<span class="m-text m-primary">Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā.</span><br />
</p>
<p id="cnd18c23p2">
<span class="m-text m-primary">Ayaṁ dutiyā viññāṇaṭṭhiti.</span><br />
</p>
<p id="cnd18c24p1">
<span class="m-text m-primary">Santi, bhikkhave, sattā ekattakāyā nānattasaññino, seyyathāpi devā ābhassarā.</span><br />
</p>
<p id="cnd18c24p2">
<span class="m-text m-primary">Ayaṁ tatiyā viññāṇaṭṭhiti.</span><br />
</p>
<p id="cnd18c25p1">
<span class="m-text m-primary">Santi, bhikkhave, sattā ekattakāyā ekattasaññino, seyyathāpi devā subhakiṇhā.</span><br />
</p>
<p id="cnd18c25p2">
<span class="m-text m-primary">Ayaṁ catutthī viññāṇaṭṭhiti.</span><br />
</p>
<p id="cnd18c26p1">
<span class="m-text m-primary">Santi, bhikkhave, sattā sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā, ananto ākāsoti ākāsānañcāyatanūpagā.</span><br />
</p>
<p id="cnd18c26p2">
<span class="m-text m-primary">Ayaṁ pañcamī viññāṇaṭṭhiti.</span><br />
</p>
<p id="cnd18c27p1">
<span class="m-text m-primary">Santi, bhikkhave, sattā sabbaso ākāsānañcāyatanaṁ samatikkamma, anantaṁ viññāṇanti viññāṇañcāyatanūpagā.</span><br />
</p>
<p id="cnd18c27p2">
<span class="m-text m-primary">Ayaṁ chaṭṭhī viññāṇaṭṭhiti.</span><br />
</p>
<p id="cnd18c28p1">
<span class="m-text m-primary">Santi, bhikkhave, sattā sabbaso viññāṇañcāyatanaṁ samatikkamma, natthi kiñcīti ākiñcaññāyatanūpagā.</span><br />
</p>
<p id="cnd18c28p2">
<span class="m-text m-primary">Ayaṁ sattamī viññāṇaṭṭhiti”.</span><br />
</p>
<p id="cnd18c28p3">
<span class="m-text m-primary">Evaṁ bhagavā paṭisandhivasena satta viññāṇaṭṭhitiyo jānātīti—</span><br />
</p>
<p id="cnd18c28p4">
<span class="m-text m-primary">viññāṇaṭṭhitiyo sabbā.</span><br />
</p>
<p id="cnd18c29p1">
<span class="m-text m-primary">**Posālāti bhagavā**ti.</span><br />
</p>
<p id="cnd18c29p2">
<span class="m-text m-primary">**Posālā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd18c29p3">
<span class="m-text m-primary">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd18c29p4">
<span class="m-text m-primary">posālāti bhagavā.</span><br />
</p>
<p id="cnd18c30p1">
<span class="m-text m-primary">**Abhijānaṁ tathāgato**ti.</span><br />
</p>
<p id="cnd18c30p2">
<span class="m-text m-primary">**Abhijānan**ti abhijānanto vijānanto paṭivijānanto paṭivijjhanto tathāgato.</span><br />
</p>
<p id="cnd18c30p3">
<span class="m-text m-primary">Vuttañhetaṁ bhagavatā—</span><br />
</p>
<p id="cnd18c30p4">
<span class="m-text m-primary">“atītañcepi kho, cunda, hoti abhūtaṁ atacchaṁ anatthasañhitaṁ, na taṁ tathāgato byākaroti.</span><br />
</p>
<p id="cnd18c30p5">
<span class="m-text m-primary">Atītañcepi, cunda, hoti bhūtaṁ tacchaṁ anatthasañhitaṁ, tampi tathāgato na byākaroti.</span><br />
</p>
<p id="cnd18c30p6">
<span class="m-text m-primary">Atītañcepi kho, cunda, hoti bhūtaṁ tacchaṁ atthasañhitaṁ, tatra kālaññū tathāgato hoti tasseva pañhassa veyyākaraṇāya.</span><br />
</p>
<p id="cnd18c30p7">
<span class="m-text m-primary">Anāgatañcepi, cunda, hoti …pe…</span><br />
</p>
<p id="cnd18c30p8">
<span class="m-text m-primary">paccuppannañcepi, cunda, hoti abhūtaṁ atacchaṁ anatthasañhitaṁ, na taṁ tathāgato byākaroti.</span><br />
</p>
<p id="cnd18c30p9">
<span class="m-text m-primary">Paccuppannañcepi, cunda, hoti bhūtaṁ tacchaṁ anatthasañhitaṁ, tampi tathāgato na byākaroti.</span><br />
</p>
<p id="cnd18c30p10">
<span class="m-text m-primary">Paccuppannañcepi, cunda, hoti bhūtaṁ tacchaṁ atthasañhitaṁ, tatra kālaññū tathāgato hoti tassa pañhassa veyyākaraṇāya.</span><br />
</p>
<p id="cnd18c30p11">
<span class="m-text m-primary">Iti kho, cunda, atītānāgatapaccuppannesu dhammesu tathāgato kālavādī bhūtavādī atthavādī dhammavādī vinayavādī.</span><br />
</p>
<p id="cnd18c30p12">
<span class="m-text m-primary">Tasmā ‘tathāgato’ti vuccati.</span><br />
</p>
<p id="cnd18c31p1">
<span class="m-text m-primary">Yaṁ kho, cunda, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, sabbaṁ taṁ tathāgatena abhisambuddhaṁ.</span><br />
</p>
<p id="cnd18c31p2">
<span class="m-text m-primary">Tasmā ‘tathāgato’ti vuccati.</span><br />
</p>
<p id="cnd18c31p3">
<span class="m-text m-primary">Yañca, cunda, rattiṁ tathāgato anuttaraṁ sammāsambodhiṁ abhisambujjhati, yañca rattiṁ anupādisesāya nibbānadhātuyā parinibbāyati, yaṁ etasmiṁ antare bhāsati lapati niddisati sabbaṁ taṁ tatheva hoti no aññathā.</span><br />
</p>
<p id="cnd18c31p4">
<span class="m-text m-primary">Tasmā ‘tathāgato’ti vuccati.</span><br />
</p>
<p id="cnd18c31p5">
<span class="m-text m-primary">Yathāvādī, cunda, tathāgato tathākārī;</span><br />
</p>
<p id="cnd18c31p6">
<span class="m-text m-primary">yathākārī tathāvādī.</span><br />
</p>
<p id="cnd18c31p7">
<span class="m-text m-primary">Iti yathāvādī tathākārī, yathākārī tathāvādī.</span><br />
</p>
<p id="cnd18c31p8">
<span class="m-text m-primary">Tasmā ‘tathāgato’ti vuccati.</span><br />
</p>
<p id="cnd18c31p9">
<span class="m-text m-primary">Sadevake, cunda, loke samārake sabrahmake sassamaṇabrāhmaṇiyā pajāya sadevamanussāya tathāgato abhibhū anabhibhūto aññadatthudaso vasavattī.</span><br />
</p>
<p id="cnd18c31p10">
<span class="m-text m-primary">Tasmā tathāgatoti vuccatī”ti—</span><br />
</p>
<p id="cnd18c31p11">
<span class="m-text m-primary">abhijānaṁ tathāgato.</span><br />
</p>
<p id="cnd18c32p1">
<span class="m-text m-primary">**Tiṭṭhantamenaṁ jānātī**ti bhagavā idhatthaññeva jānāti kammābhisaṅkhāravasena—</span><br />
</p>
<p id="cnd18c32p2">
<span class="m-text m-primary">“ayaṁ puggalo kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatī”ti.</span><br />
</p>
<p id="cnd18c32p3">
<span class="m-text m-primary">Bhagavā idhatthaññeva jānāti kammābhisaṅkhāravasena—</span><br />
</p>
<p id="cnd18c32p4">
<span class="m-text m-primary">“ayaṁ puggalo kāyassa bhedā paraṁ maraṇā tiracchānayoniṁ upapajjissatī”ti.</span><br />
</p>
<p id="cnd18c32p5">
<span class="m-text m-primary">Bhagavā idhatthaññeva jānāti kammābhisaṅkhāravasena—</span><br />
</p>
<p id="cnd18c32p6">
<span class="m-text m-primary">“ayaṁ puggalo kāyassa bhedā paraṁ maraṇā pettivisayaṁ upapajjissatī”ti.</span><br />
</p>
<p id="cnd18c32p7">
<span class="m-text m-primary">Bhagavā idhatthaññeva jānāti kammābhisaṅkhāravasena—</span><br />
</p>
<p id="cnd18c32p8">
<span class="m-text m-primary">“ayaṁ puggalo kāyassa bhedā paraṁ maraṇā manussesu uppajjissatī”ti.</span><br />
</p>
<p id="cnd18c32p9">
<span class="m-text m-primary">Bhagavā idhatthaññeva jānāti kammābhisaṅkhāravasena—</span><br />
</p>
<p id="cnd18c32p10">
<span class="m-text m-primary">“ayaṁ puggalo suppaṭipanno kāyassa bhedā paraṁ maraṇā sugatiṁ saggaṁ lokaṁ upapajjissatī”ti.</span><br />
</p>
<p id="cnd18c33p1">
<span class="m-text m-primary">Vuttañhetaṁ bhagavatā—</span><br />
</p>
<p id="cnd18c33p2">
<span class="m-text m-primary">“idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c33p3">
<span class="m-text m-primary">‘tathāyaṁ puggalo paṭipanno, tathā ca iriyati, tañca maggaṁ samārūḷho, yathā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatī’ti.</span><br />
</p>
<p id="cnd18c34p1">
<span class="m-text m-primary">Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c34p2">
<span class="m-text m-primary">‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā tiracchānayoniṁ upapajjissatī’ti.</span><br />
</p>
<p id="cnd18c35p1">
<span class="m-text m-primary">Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c35p2">
<span class="m-text m-primary">‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā pettivisayaṁ upapajjissatī’ti.</span><br />
</p>
<p id="cnd18c36p1">
<span class="m-text m-primary">Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c36p2">
<span class="m-text m-primary">‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā manussesu uppajjissatī’ti.</span><br />
</p>
<p id="cnd18c37p1">
<span class="m-text m-primary">Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c37p2">
<span class="m-text m-primary">‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā sugatiṁ saggaṁ lokaṁ upapajjissatī’ti.</span><br />
</p>
<p id="cnd18c38p1">
<span class="m-text m-primary">Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br />
</p>
<p id="cnd18c38p2">
<span class="m-text m-primary">‘tathāyaṁ puggalo paṭipanno tathā ca iriyati tañca maggaṁ samārūḷho, yathā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī’”ti—</span><br />
</p>
<p id="cnd18c38p3">
<span class="m-text m-primary">tiṭṭhantamenaṁ jānāti.</span><br />
</p>
<p id="cnd18c39p1">
<span class="m-text m-primary">**Dhimuttaṁ tapparāyaṇan**ti.</span><br />
</p>
<p id="cnd18c39p2">
<span class="m-text m-primary">**Dhimuttan**ti ākiñcaññāyatanaṁ.</span><br />
</p>
<p id="cnd18c39p3">
<span class="m-text m-primary">Dhimuttanti vimokkhena dhimuttaṁ tatrādhimuttaṁ tadadhimuttaṁ tadādhipateyyaṁ.</span><br />
</p>
<p id="cnd18c39p4">
<span class="m-text m-primary">Atha vā bhagavā jānāti—</span><br />
</p>
<p id="cnd18c39p5">
<span class="m-text m-primary">“ayaṁ puggalo rūpādhimutto saddādhimutto gandhādhimutto rasādhimutto phoṭṭhabbādhimutto kulādhimutto gaṇādhimutto āvāsādhimutto lābhādhimutto yasādhimutto pasaṁsādhimutto sukhādhimutto cīvarādhimutto piṇḍapātādhimutto senāsanādhimutto gilānapaccayabhesajjaparikkhārādhimutto suttantādhimutto vinayādhimutto abhidhammādhimutto āraññakaṅgādhimutto piṇḍapātikaṅgādhimutto paṁsukūlikaṅgādhimutto tecīvarikaṅgādhimutto sapadānacārikaṅgādhimutto khalupacchābhattikaṅgādhimutto nesajjikaṅgādhimutto yathāsanthatikaṅgādhimutto paṭhamajjhānādhimutto dutiyajjhānādhimutto tatiyajjhānādhimutto catutthajjhānādhimutto ākāsānañcāyatanasamāpattādhimutto viññāṇañcāyatanasamāpattādhimutto ākiñcaññāyatanasamāpattādhimutto nevasaññānāsaññāyatanasamāpattādhimutto”ti dhimuttaṁ.</span><br />
</p>
<p id="cnd18c40p1">
<span class="m-text m-primary">**Tapparāyaṇan**ti ākiñcaññāyatanamayaṁ tapparāyaṇaṁ kammaparāyaṇaṁ vipākaparāyaṇaṁ kammagarukaṁ paṭisandhigarukaṁ.</span><br />
</p>
<p id="cnd18c40p2">
<span class="m-text m-primary">Atha vā bhagavā jānāti—</span><br />
</p>
<p id="cnd18c40p3">
<span class="m-text m-primary">“ayaṁ puggalo rūpaparāyaṇo …pe…</span><br />
</p>
<p id="cnd18c40p4">
<span class="m-text m-primary">nevasaññānāsaññāyatanasamāpattiparāyaṇo”ti—</span><br />
</p>
<p id="cnd18c40p5">
<span class="m-text m-primary">dhimuttaṁ tapparāyaṇaṁ.</span><br />
</p>
<p id="cnd18c40p6">
<span class="m-text m-primary">Tenāha bhagavā—</span><br />
</p>
<p id="cnd18c41p1">
<span class="m-text m-primary">“Viññāṇaṭṭhitiyo sabbā,</span><br />
</p>
<p id="cnd18c41p2">
<span class="m-text m-primary">(posālāti bhagavā)</span><br />
</p>
<p id="cnd18c41p3">
<span class="m-text m-primary">Abhijānaṁ tathāgato;</span><br />
</p>
<p id="cnd18c41p4">
<span class="m-text m-primary">Tiṭṭhantamenaṁ jānāti,</span><br />
</p>
<p id="cnd18c41p5">
<span class="m-text m-primary">Dhimuttaṁ tapparāyaṇan”ti.</span><br />
</p>
<p id="cnd18c42p1">
<span class="m-text m-primary">**Ākiñcaññasambhavaṁ ñatvā,**</span><br />
</p>
<p id="cnd18c42p2">
<span class="m-text m-primary">**Nandisaṁyojanaṁ iti;**</span><br />
</p>
<p id="cnd18c42p3">
<span class="m-text m-primary">**Evametaṁ abhiññāya,**</span><br />
</p>
<p id="cnd18c42p4">
<span class="m-text m-primary">**Tato tattha vipassati;**</span><br />
</p>
<p id="cnd18c42p5">
<span class="m-text m-primary">**Etaṁ ñāṇaṁ tathaṁ tassa,**</span><br />
</p>
<p id="cnd18c42p6">
<span class="m-text m-primary">**Brāhmaṇassa vusīmato. **</span><br />
</p>
<p id="cnd18c43p1">
<span class="m-text m-primary">**Ākiñcaññasambhavaṁ ñatvā**ti ākiñcaññasambhavoti vuccati ākiñcaññāyatanasaṁvattaniko kammābhisaṅkhāro.</span><br />
</p>
<p id="cnd18c43p2">
<span class="m-text m-primary">Ākiñcaññāyatanasaṁvattanikaṁ kammābhisaṅkhāraṁ ākiñcaññasambhavoti ñatvā, laggananti ñatvā, bandhananti ñatvā, palibodhoti ñatvā jānitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="cnd18c43p3">
<span class="m-text m-primary">ākiñcaññasambhavaṁ ñatvā.</span><br />
</p>
<p id="cnd18c44p1">
<span class="m-text m-primary">**Nandisaṁyojanaṁ itī**ti **nandisaṁyojanaṁ** vuccati arūparāgo.</span><br />
</p>
<p id="cnd18c44p2">
<span class="m-text m-primary">Arūparāgena taṁ kammaṁ laggaṁ laggitaṁ palibuddhaṁ arūparāgaṁ nandisaṁyojananti ñatvā, laggananti ñatvā, bandhananti ñatvā, palibodhoti ñatvā jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd18c44p3">
<span class="m-text m-primary">**Itī**ti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ itīti—</span><br />
</p>
<p id="cnd18c44p4">
<span class="m-text m-primary">nandisaṁyojanaṁ iti.</span><br />
</p>
<p id="cnd18c45p1">
<span class="m-text m-primary">**Evametaṁ abhiññāyā**ti evaṁ etaṁ abhiññāya jānitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="cnd18c45p2">
<span class="m-text m-primary">evametaṁ abhiññāya.</span><br />
</p>
<p id="cnd18c46p1">
<span class="m-text m-primary">**Tato tattha vipassatī**ti.</span><br />
</p>
<p id="cnd18c46p2">
<span class="m-text m-primary">**Tatthā**ti ākiñcaññāyatanaṁ samāpajjitvā tato vuṭṭhahitvā tattha jāte cittacetasike dhamme aniccato vipassati, dukkhato vipassati, rogato …pe…</span><br />
</p>
<p id="cnd18c46p3">
<span class="m-text m-primary">nissaraṇato vipassati dakkhati oloketi nijjhāyati upaparikkhatīti—</span><br />
</p>
<p id="cnd18c46p4">
<span class="m-text m-primary">tato tattha vipassati.</span><br />
</p>
<p id="cnd18c47p1">
<span class="m-text m-primary">**Etaṁ ñāṇaṁ tathaṁ tassā**ti etaṁ ñāṇaṁ tacchaṁ bhūtaṁ yāthāvaṁ aviparītaṁ tassāti—</span><br />
</p>
<p id="cnd18c47p2">
<span class="m-text m-primary">etaṁ ñāṇaṁ tathaṁ tassa.</span><br />
</p>
<p id="cnd18c48p1">
<span class="m-text m-primary">**Brāhmaṇassa vusīmato**ti.</span><br />
</p>
<p id="cnd18c48p2">
<span class="m-text m-primary">**Brāhmaṇo**ti sattannaṁ dhammānaṁ bāhitattā brāhmaṇo …pe… asito tādi pavuccate sa brahmāti.</span><br />
</p>
<p id="cnd18c48p3">
<span class="m-text m-primary">**Brāhmaṇassa vusīmato**ti puthujjanakalyāṇaṁ upādāya satta sekkhā appattassa pattiyā anadhigatassa adhigamāya asacchikatassa sacchikiriyāya vasanti saṁvasanti āvasanti parivasanti;</span><br />
</p>
<p id="cnd18c48p4">
<span class="m-text m-primary">arahā vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto,</span><br />
</p>
<p id="cnd18c48p5">
<span class="m-text m-primary">so vutthavāso ciṇṇacaraṇo …pe… jātimaraṇasaṁsāro;</span><br />
</p>
<p id="cnd18c48p6">
<span class="m-text m-primary">natthi tassa punabbhavoti—</span><br />
</p>
<p id="cnd18c48p7">
<span class="m-text m-primary">brāhmaṇassa vusīmato.</span><br />
</p>
<p id="cnd18c48p8">
<span class="m-text m-primary">Tenāha bhagavā—</span><br />
</p>
<p id="cnd18c49p1">
<span class="m-text m-primary">“Ākiñcaññasambhavaṁ ñatvā,</span><br />
</p>
<p id="cnd18c49p2">
<span class="m-text m-primary">nandisaṁyojanaṁ iti;</span><br />
</p>
<p id="cnd18c49p3">
<span class="m-text m-primary">Evametaṁ abhiññāya,</span><br />
</p>
<p id="cnd18c49p4">
<span class="m-text m-primary">tato tattha vipassati;</span><br />
</p>
<p id="cnd18c49p5">
<span class="m-text m-primary">Etaṁ ñāṇaṁ tathaṁ tassa,</span><br />
</p>
<p id="cnd18c49p6">
<span class="m-text m-primary">brāhmaṇassa vusīmato”ti.</span><br />
</p>
<p id="cnd18c50p1">
<span class="m-text m-primary">Saha gāthāpariyosānā …pe…</span><br />
</p>
<p id="cnd18c50p2">
<span class="m-text m-primary">satthā me, bhante bhagavā, sāvakohamasmīti.</span><br />
</p>
<p id="cnd18c50p3">
<span class="m-text m-primary">Posālamāṇavapucchāniddeso cuddasamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>