<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0g5z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0g5z.html" />
  <meta property="og:description" content="Sattakanipāta Kukkuvagga 2. Manojajātaka “Yathā cāpo ninnamati, jiyā cāpi nikūjati; Haññate nūna manojo, migarājā sakhā mama. Handa dāni vanantāni, pakkamāmi yathāsukhaṁ; Netādisā sakhā honti, labbhā me jīvato sakhā”. “Na pāpajanasaṁsevī, accantaṁ sukhamedhati; Manojaṁ passa semānaṁ, giriyassānusāsanī”. “Na pāpasampavaṅkena, mātā puttena nandati; Manojaṁ passa semānaṁ, acchannaṁ samhi lohite”. “Evamāpajjate …" />
  <meta name="twitter:description" content="Sattakanipāta Kukkuvagga 2. Manojajātaka “Yathā cāpo ninnamati, jiyā cāpi nikūjati; Haññate nūna manojo, migarājā sakhā mama. Handa dāni vanantāni, pakkamāmi yathāsukhaṁ; Netādisā sakhā honti, labbhā me jīvato sakhā”. “Na pāpajanasaṁsevī, accantaṁ sukhamedhati; Manojaṁ passa semānaṁ, giriyassānusāsanī”. “Na pāpasampavaṅkena, mātā puttena nandati; Manojaṁ passa semānaṁ, acchannaṁ samhi lohite”. “Evamāpajjate …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="sattakanipata">
<h2><a href="#sattakanipata">Sattakanipāta</a></h2>
<section id="kukkuvagga">
<h3><a href="#kukkuvagga">Kukkuvagga</a></h3>
<section id="manojajataka">
<h4><a href="#manojajataka">2. Manojajātaka</a></h4>
<p id="ja397c1p1">
<span class="pali m-text">“Yathā cāpo ninnamati,</span><br />
</p>
<p id="ja397c1p2">
<span class="pali m-text">jiyā cāpi nikūjati;</span><br />
</p>
<p id="ja397c1p3">
<span class="pali m-text">Haññate nūna manojo,</span><br />
</p>
<p id="ja397c1p4">
<span class="pali m-text">migarājā sakhā mama.</span><br />
</p>
<p id="ja397c2p1">
<span class="pali m-text">Handa dāni vanantāni,</span><br />
</p>
<p id="ja397c2p2">
<span class="pali m-text">pakkamāmi yathāsukhaṁ;</span><br />
</p>
<p id="ja397c2p3">
<span class="pali m-text">Netādisā sakhā honti,</span><br />
</p>
<p id="ja397c2p4">
<span class="pali m-text">labbhā me jīvato sakhā”.</span><br />
</p>
<p id="ja397c3p1">
<span class="pali m-text">“Na pāpajanasaṁsevī,</span><br />
</p>
<p id="ja397c3p2">
<span class="pali m-text">accantaṁ sukhamedhati;</span><br />
</p>
<p id="ja397c3p3">
<span class="pali m-text">Manojaṁ passa semānaṁ,</span><br />
</p>
<p id="ja397c3p4">
<span class="pali m-text">giriyassānusāsanī”.</span><br />
</p>
<p id="ja397c4p1">
<span class="pali m-text">“Na pāpasampavaṅkena,</span><br />
</p>
<p id="ja397c4p2">
<span class="pali m-text">mātā puttena nandati;</span><br />
</p>
<p id="ja397c4p3">
<span class="pali m-text">Manojaṁ passa semānaṁ,</span><br />
</p>
<p id="ja397c4p4">
<span class="pali m-text">acchannaṁ samhi lohite”.</span><br />
</p>
<p id="ja397c5p1">
<span class="pali m-text">“Evamāpajjate poso,</span><br />
</p>
<p id="ja397c5p2">
<span class="pali m-text">pāpiyo ca nigacchati;</span><br />
</p>
<p id="ja397c5p3">
<span class="pali m-text">Yo ve hitānaṁ vacanaṁ,</span><br />
</p>
<p id="ja397c5p4">
<span class="pali m-text">na karoti atthadassinaṁ”.</span><br />
</p>
<p id="ja397c6p1">
<span class="pali m-text">“Evañca so hoti tato ca pāpiyo,</span><br />
</p>
<p id="ja397c6p2">
<span class="pali m-text">Yo uttamo adhamajanūpasevī;</span><br />
</p>
<p id="ja397c6p3">
<span class="pali m-text">Passuttamaṁ adhamajanūpasevitaṁ,</span><br />
</p>
<p id="ja397c6p4">
<span class="pali m-text">Migādhipaṁ saravaraveganiddhutaṁ”.</span><br />
</p>
<p id="ja397c7p1">
<span class="pali m-text">“Nihīyati puriso nihīnasevī,</span><br />
</p>
<p id="ja397c7p2">
<span class="pali m-text">Na ca hāyetha kadāci tulyasevī;</span><br />
</p>
<p id="ja397c7p3">
<span class="pali m-text">Seṭṭhamupagamaṁ udeti khippaṁ,</span><br />
</p>
<p id="ja397c7p4">
<span class="pali m-text">Tasmāttanā uttaritaraṁ bhajethā”ti.</span><br />
</p>
<p id="ja397c8p1">
<span class="pali m-text">Manojajātakaṁ dutiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>