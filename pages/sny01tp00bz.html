<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn51 &raquo; Saṁyutta Nikāya 51 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny01tp00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 51" />
  <meta name="twitter:title" content="Saṁyutta Nikāya 51" />
  <meta property="og:url" content="/pages/sny01tp00bz.html" />
  <meta property="og:description" content="Translators: sujato Linked Discourses 51.10 1. Cāpālavagga 1. At the Cāpāla Shrine 10. Cetiyasutta At the Cāpāla Shrine Evaṁ me sutaṁ— So I have heard. ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. At one time the Buddha was staying near Vesālī, at the Great Wood, in the hall …" />
  <meta name="twitter:description" content="Translators: sujato Linked Discourses 51.10 1. Cāpālavagga 1. At the Cāpāla Shrine 10. Cetiyasutta At the Cāpāla Shrine Evaṁ me sutaṁ— So I have heard. ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. At one time the Buddha was staying near Vesālī, at the Great Wood, in the hall …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn51-index.html">sn51</a> &raquo;
          </span>
          Saṁyutta Nikāya 51
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 51.10</span></p>
<section id="capalavagga">
<h2><a href="#capalavagga">1. Cāpālavagga</a></h2>
<p><span class="sujato m-text">1. At the Cāpāla Shrine</span></p>
<section id="cetiyasutta">
<h3><a href="#cetiyasutta">10. Cetiyasutta</a></h3>
<p><span class="sujato m-text">At the Cāpāla Shrine</span></p>
<p id="sn51p10c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="sn51p10c1p2">
<span class="pali m-text">ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="sn51p10c1p3">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi.</span><br />
<span class="sujato m-text">Then the Buddha robed up in the morning and, taking his bowl and robe, entered Vesālī for alms.</span><br />
</p>
<p id="sn51p10c1p4">
<span class="pali m-text">Vesāliyaṁ piṇḍāya caritvā pacchābhattaṁ piṇḍapātapaṭikkanto āyasmantaṁ ānandaṁ āmantesi:</span><br />
<span class="sujato m-text">Then, after the meal, on his return from almsround, he addressed Venerable Ānanda:</span><br />
</p>
<p id="sn51p10c1p5">
<span class="pali m-text">“gaṇhāhi, ānanda, nisīdanaṁ.</span><br />
<span class="sujato m-text">“Ānanda, get your sitting cloth.</span><br />
</p>
<p id="sn51p10c1p6">
<span class="pali m-text">Yena cāpālaṁ cetiyaṁ tenupasaṅkamissāma divāvihārāyā”ti.</span><br />
<span class="sujato m-text">Let’s go to the Cāpāla shrine for the day’s meditation.”</span><br />
</p>
<p id="sn51p10c1p7">
<span class="pali m-text">“Evaṁ, bhante”ti kho āyasmā ānando bhagavato paṭissutvā nisīdanaṁ ādāya bhagavantaṁ piṭṭhito piṭṭhito anubandhi.</span><br />
<span class="sujato m-text">“Yes, sir,” replied Ānanda. Taking his sitting cloth he followed behind the Buddha.</span><br />
</p>
<p id="sn51p10c2p1">
<span class="pali m-text">Atha kho bhagavā yena cāpālaṁ cetiyaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then the Buddha went up to the Cāpāla shrine, and sat down on the seat spread out.</span><br />
</p>
<p id="sn51p10c2p2">
<span class="pali m-text">Āyasmāpi kho ānando bhagavantaṁ abhivādetvā ekamantaṁ nisīdi.</span><br />
<span class="sujato m-text">Ānanda bowed to the Buddha and sat down to one side.</span><br />
</p>
<p id="sn51p10c2p3">
<span class="pali m-text">Ekamantaṁ nisinnaṁ kho āyasmantaṁ ānandaṁ bhagavā etadavoca:</span><br />
<span class="sujato m-text">The Buddha said to him:</span><br />
</p>
<p id="sn51p10c3p1">
<span class="pali m-text">“Ramaṇīyā, ānanda, vesālī, ramaṇīyaṁ udenaṁ cetiyaṁ, ramaṇīyaṁ gotamakaṁ cetiyaṁ, ramaṇīyaṁ sattambaṁ cetiyaṁ, ramaṇīyaṁ bahuputtaṁ cetiyaṁ, ramaṇīyaṁ sārandadaṁ cetiyaṁ, ramaṇīyaṁ cāpālaṁ cetiyaṁ.</span><br />
<span class="sujato m-text">“Ānanda, Vesālī is lovely. And the Udena, Gotamaka, Sattamba, Bahuputta, Sārandada, and Cāpāla shrines are all lovely.</span><br />
</p>
<p id="sn51p10c3p2">
<span class="pali m-text">Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā.</span><br />
<span class="sujato m-text">Whoever has developed and cultivated the four bases of psychic power—made them a vehicle and a basis, kept them up, consolidated them, and properly implemented them—may, if they wish, live on for the eon or what’s left of the eon.</span><br />
</p>
<p id="sn51p10c3p3">
<span class="pali m-text">Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti.</span><br />
<span class="sujato m-text">The Realized One has developed and cultivated the four bases of psychic power, made them a vehicle and a basis, kept them up, consolidated them, and properly implemented them. If he wished, the Realized One could live on for the eon or what’s left of the eon.”</span><br />
</p>
<p id="sn51p10c4p1">
<span class="pali m-text">Evampi kho āyasmā ānando bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṁ;</span><br />
<span class="sujato m-text">But Ānanda didn’t get it, even though the Buddha dropped such an obvious hint, such a clear sign.</span><br />
</p>
<p id="sn51p10c4p2">
<span class="pali m-text">na bhagavantaṁ yāci:</span><br />
<span class="sujato m-text">He didn’t beg the Buddha,</span><br />
</p>
<p id="sn51p10c4p3">
<span class="pali m-text">“tiṭṭhatu, bhante, bhagavā kappaṁ, tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti yathā taṁ mārena pariyuṭṭhitacitto.</span><br />
<span class="sujato m-text">“Sir, may the Blessed One please remain for the eon! May the Holy One please remain for the eon! That would be for the welfare and happiness of the people, for the benefit, welfare, and happiness of gods and humans.” For his mind was as if possessed by Māra.</span><br />
</p>
<p id="sn51p10c5p1">
<span class="pali m-text">Dutiyampi kho bhagavā …pe…</span><br />
<span class="sujato m-text">For a second time …</span><br />
</p>
<p id="sn51p10c5p2">
<span class="pali m-text">tatiyampi kho bhagavā āyasmantaṁ ānandaṁ āmantesi:</span><br />
<span class="sujato m-text">and for a third time, the Buddha said to Ānanda:</span><br />
</p>
<p id="sn51p10c5p3">
<span class="pali m-text">“ramaṇīyā, ānanda, vesālī, ramaṇīyaṁ udenaṁ cetiyaṁ, ramaṇīyaṁ gotamakaṁ cetiyaṁ, ramaṇīyaṁ sattambaṁ cetiyaṁ, ramaṇīyaṁ bahuputtaṁ cetiyaṁ, ramaṇīyaṁ sārandadaṁ cetiyaṁ, ramaṇīyaṁ cāpālaṁ cetiyaṁ.</span><br />
<span class="sujato m-text">“Ānanda, Vesālī is lovely. And the Udena, Gotamaka, Sattamba, Bahuputta, Sārandada, and Cāpāla shrines are all lovely.</span><br />
</p>
<p id="sn51p10c5p4">
<span class="pali m-text">Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā.</span><br />
<span class="sujato m-text">Whoever has developed and cultivated the four bases of psychic power—made them a vehicle and a basis, kept them up, consolidated them, and properly implemented them—may, if they wish, live on for the eon or what’s left of the eon.</span><br />
</p>
<p id="sn51p10c5p5">
<span class="pali m-text">Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti.</span><br />
<span class="sujato m-text">The Realized One has developed and cultivated the four bases of psychic power, made them a vehicle and a basis, kept them up, consolidated them, and properly implemented them. If he wished, the Realized One could live on for the eon or what’s left of the eon.”</span><br />
</p>
<p id="sn51p10c6p1">
<span class="pali m-text">Evampi kho āyasmā ānando bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṁ;</span><br />
<span class="sujato m-text">But Ānanda didn’t get it, even though the Buddha dropped such an obvious hint, such a clear sign.</span><br />
</p>
<p id="sn51p10c6p2">
<span class="pali m-text">na bhagavantaṁ yāci:</span><br />
<span class="sujato m-text">He didn’t beg the Buddha,</span><br />
</p>
<p id="sn51p10c6p3">
<span class="pali m-text">“tiṭṭhatu, bhante, bhagavā kappaṁ, tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti yathā taṁ mārena pariyuṭṭhitacitto.</span><br />
<span class="sujato m-text">“Sir, may the Blessed One please remain for the eon! May the Holy One please remain for the eon! That would be for the welfare and happiness of the people, for the benefit, welfare, and happiness of gods and humans.” For his mind was as if possessed by Māra.</span><br />
</p>
<p id="sn51p10c7p1">
<span class="pali m-text">Atha kho bhagavā āyasmantaṁ ānandaṁ āmantesi:</span><br />
<span class="sujato m-text">Then the Buddha said to him,</span><br />
</p>
<p id="sn51p10c7p2">
<span class="pali m-text">“gaccha kho tvaṁ, ānanda,</span><br />
<span class="sujato m-text">“Go now, Ānanda,</span><br />
</p>
<p id="sn51p10c7p3">
<span class="pali m-text">yassadāni kālaṁ maññasī”ti.</span><br />
<span class="sujato m-text">at your convenience.”</span><br />
</p>
<p id="sn51p10c7p4">
<span class="pali m-text">“Evaṁ, bhante”ti kho āyasmā ānando bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ katvā avidūre aññatarasmiṁ rukkhamūle nisīdi.</span><br />
<span class="sujato m-text">“Yes, sir,” replied Ānanda. He rose from his seat, bowed, and respectfully circled the Buddha, keeping him on his right, before sitting at the root of a tree close by.</span><br />
</p>
<p id="sn51p10c8p1">
<span class="pali m-text">Atha kho māro pāpimā, acirapakkante āyasmante ānande, yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">And then, not long after Ānanda had left, Māra the Wicked went up to the the Buddha and said to him:</span><br />
</p>
<p id="sn51p10c9p1">
<span class="pali m-text">“Parinibbātu dāni, bhante, bhagavā, parinibbātu dāni sugato. Parinibbānakālo dāni, bhante, bhagavato.</span><br />
<span class="sujato m-text">“Sir, may the Blessed One now become fully extinguished! May the Holy One now become fully extinguished! Now is the time for the Buddha to become fully extinguished.</span><br />
</p>
<p id="sn51p10c9p2">
<span class="pali m-text">Bhāsitā kho panesā, bhante, bhagavatā vācā:</span><br />
<span class="sujato m-text">Sir, you once made this statement:</span><br />
</p>
<p id="sn51p10c9p3">
<span class="pali m-text">‘na tāvāhaṁ, pāpima, parinibbāyissāmi yāva me bhikkhū na sāvakā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino, sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti.</span><br />
<span class="sujato m-text">‘Wicked One, I will not become fully extinguished until I have monk disciples who are competent, educated, assured, learned, have memorized the teachings, and practice in line with the teachings. Not until they practice properly, living in line with the teaching. Not until they’ve learned their own tradition, and explain, teach, assert, establish, disclose, analyze, and make it clear. Not until they can legitimately and completely refute the doctrines of others that come up, and teach with a demonstrable basis.’</span><br />
</p>
<p id="sn51p10c10p1">
<span class="pali m-text">Santi kho pana, bhante, etarahi bhikkhū bhagavato sāvakā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino, sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti.</span><br />
<span class="sujato m-text">Today you do have such monk disciples.</span><br />
</p>
<p id="sn51p10c10p2">
<span class="pali m-text">Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.</span><br />
<span class="sujato m-text">May the Blessed One now become fully extinguished! May the Holy One now become fully extinguished! Now is the time for the Buddha to become fully extinguished.</span><br />
</p>
<p id="sn51p10c11p1">
<span class="pali m-text">Bhāsitā kho panesā, bhante, bhagavatā vācā:</span><br />
<span class="sujato m-text">Sir, you once made this statement:</span><br />
</p>
<p id="sn51p10c11p2">
<span class="pali m-text">‘na tāvāhaṁ, pāpima, parinibbāyissāmi yāva me bhikkhuniyo na sāvikā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo, sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti.</span><br />
<span class="sujato m-text">‘Wicked One, I will not become fully extinguished until I have nun disciples who are competent, educated, assured, learned …’ …</span><br />
</p>
<p id="sn51p10c12p1">
<span class="pali m-text">Santi kho pana, bhante, etarahi bhikkhuniyo bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo, sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti.</span><br />
<span class="sujato m-text">Today you do have such nun disciples.</span><br />
</p>
<p id="sn51p10c12p2">
<span class="pali m-text">Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.</span><br />
<span class="sujato m-text">May the Blessed One now become fully extinguished! May the Holy One now become fully extinguished! Now is the time for the Buddha to become fully extinguished.</span><br />
</p>
<p id="sn51p10c13p1">
<span class="pali m-text">Bhāsitā kho panesā, bhante, bhagavatā vācā:</span><br />
<span class="sujato m-text">Sir, you once made this statement:</span><br />
</p>
<p id="sn51p10c13p2">
<span class="pali m-text">‘na tāvāhaṁ, pāpima, parinibbāyissāmi yāva me upāsakā …pe…</span><br />
<span class="sujato m-text">‘Wicked One, I will not become fully extinguished until I have layman disciples …</span><br />
</p>
<p id="sn51p10c13p3">
<span class="pali m-text">yāva me upāsikā na sāvikā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo, sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti.</span><br />
<span class="sujato m-text">and laywoman disciples who are competent, educated, assured, learned …’ …</span><br />
</p>
<p id="sn51p10c14p1">
<span class="pali m-text">Santi kho pana, bhante, etarahi upāsakā …</span><br />
<span class="sujato m-text">Today you do have such layman</span><br />
</p>
<p id="sn51p10c14p2">
<span class="pali m-text">upāsikā bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo, sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti.</span><br />
<span class="sujato m-text">and laywoman disciples.</span><br />
</p>
<p id="sn51p10c14p3">
<span class="pali m-text">Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.</span><br />
<span class="sujato m-text">May the Blessed One now become fully extinguished! May the Holy One now become fully extinguished! Now is the time for the Buddha to become fully extinguished.</span><br />
</p>
<p id="sn51p10c15p1">
<span class="pali m-text">Bhāsitā kho panesā, bhante, bhagavatā vācā:</span><br />
<span class="sujato m-text">Sir, you once made this statement:</span><br />
</p>
<p id="sn51p10c15p2">
<span class="pali m-text">‘na tāvāhaṁ, pāpima, parinibbāyissāmi yāva me idaṁ brahmacariyaṁ na iddhañceva bhavissati phītañca vitthāritaṁ bāhujaññaṁ puthubhūtaṁ yāva devamanussehi suppakāsitan’ti.</span><br />
<span class="sujato m-text">‘Wicked One, I will not become fully extinguished until my spiritual path is successful and prosperous, extensive, popular, widespread, and well proclaimed wherever there are gods and humans.’</span><br />
</p>
<p id="sn51p10c15p3">
<span class="pali m-text">Tayidaṁ, bhante, bhagavato brahmacariyaṁ iddhañceva phītañca vitthāritaṁ bāhujaññaṁ puthubhūtaṁ yāva devamanussehi suppakāsitaṁ.</span><br />
<span class="sujato m-text">Today your spiritual path is successful and prosperous, extensive, popular, widespread, and well proclaimed wherever there are gods and humans.</span><br />
</p>
<p id="sn51p10c15p4">
<span class="pali m-text">Parinibbātu dāni, bhante, bhagavā, parinibbātu dāni sugato. Parinibbānakālo dāni, bhante, bhagavato”ti.</span><br />
<span class="sujato m-text">May the Blessed One now become fully extinguished! May the Holy One now become fully extinguished! Now is the time for the Buddha to become fully extinguished.”</span><br />
</p>
<p id="sn51p10c16p1">
<span class="pali m-text">Evaṁ vutte, bhagavā māraṁ pāpimantaṁ etadavoca:</span><br />
<span class="sujato m-text">When this was said, the Buddha said to Māra,</span><br />
</p>
<p id="sn51p10c16p2">
<span class="pali m-text">“appossukko tvaṁ, pāpima, hohi. Na ciraṁ tathāgatassa parinibbānaṁ bhavissati.</span><br />
<span class="sujato m-text">“Relax, Wicked One. The final extinguishment of the Realized One will be soon.</span><br />
</p>
<p id="sn51p10c16p3">
<span class="pali m-text">Ito tiṇṇaṁ māsānaṁ accayena tathāgato parinibbāyissatī”ti.</span><br />
<span class="sujato m-text">Three months from now the Realized One will finally be extinguished.”</span><br />
</p>
<p id="sn51p10c17p1">
<span class="pali m-text">Atha kho bhagavā cāpāle cetiye sato sampajāno āyusaṅkhāraṁ ossaji.</span><br />
<span class="sujato m-text">So at the Cāpāla tree shrine the Buddha, mindful and aware, surrendered the life force.</span><br />
</p>
<p id="sn51p10c17p2">
<span class="pali m-text">Ossaṭṭhe ca bhagavatā āyusaṅkhāre mahābhūmicālo ahosi bhiṁsanako lomahaṁso, devadundubhiyo ca phaliṁsu.</span><br />
<span class="sujato m-text">When he did so there was a great earthquake, awe-inspiring and hair-raising, and thunder cracked the sky.</span><br />
</p>
<p id="sn51p10c17p3">
<span class="pali m-text">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="sujato m-text">Then, understanding this matter, on that occasion the Buddha expressed this heartfelt sentiment:</span><br />
</p>
<p id="sn51p10c18p1">
<span class="pali m-text">“Tulamatulañca sambhavaṁ,</span><br />
<span class="sujato m-text">“Weighing up the incomparable against an extension of life,</span><br />
</p>
<p id="sn51p10c18p2">
<span class="pali m-text">Bhavasaṅkhāramavassaji muni;</span><br />
<span class="sujato m-text">the sage surrendered the life force.</span><br />
</p>
<p id="sn51p10c18p3">
<span class="pali m-text">Ajjhattarato samāhito,</span><br />
<span class="sujato m-text">Happy inside, serene,</span><br />
</p>
<p id="sn51p10c18p4">
<span class="pali m-text">Abhindi kavacamivattasambhavan”ti.</span><br />
<span class="sujato m-text">he burst out of this self-made chain like a suit of armor.”</span><br />
</p>
<p id="sn51p10c18p5">
<span class="pali m-text">Dasamaṁ.</span><br />
</p>
<p id="sn51p10c18p6">
<span class="pali m-text">Cāpālavaggo paṭhamo.</span><br />
</p>
<p id="sn51p10c19p0">
<span class="pali m-text">Tassuddānaṁ</span><br />
</p>
<p id="sn51p10c19p1">
<span class="pali m-text">Apārāpi viraddho ca,</span><br />
</p>
<p id="sn51p10c19p2">
<span class="pali m-text">ariyā nibbidāpi ca;</span><br />
</p>
<p id="sn51p10c19p3">
<span class="pali m-text">Padesaṁ samattaṁ bhikkhu,</span><br />
</p>
<p id="sn51p10c19p4">
<span class="pali m-text">buddhaṁ ñāṇañca cetiyanti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>