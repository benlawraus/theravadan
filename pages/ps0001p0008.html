<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ps0001p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ps0001p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0001p0009.html">Next</a></div>
</div>
<p id="ps1p8c0p2">
<span class="pali m-text">1 Mahāvagga</span><br />
</p>
<section id="vipallasakatha">
<span id="ps1p8c0p3"></span><h2><span class="pali m-text">1.8. Vipallāsakathā</span></h2>
<p id="ps1p8c1p1">
<span class="pali m-text">Purimanidānaṁ.</span><br />
</p>
<p id="ps1p8c1p2">
<span class="pali m-text">“Cattārome, bhikkhave, saññāvipallāsā cittavipallāsā diṭṭhivipallāsā.</span><br />
</p>
<p id="ps1p8c1p3">
<span class="pali m-text">Katame cattāro?</span><br />
</p>
<p id="ps1p8c1p4">
<span class="pali m-text">Anicce, bhikkhave, niccanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p5">
<span class="pali m-text">Dukkhe, bhikkhave, sukhanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p6">
<span class="pali m-text">Anattani, bhikkhave, attāti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p7">
<span class="pali m-text">Asubhe, bhikkhave, subhanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p8">
<span class="pali m-text">Ime kho, bhikkhave, cattāro saññāvipallāsā cittavipallāsā diṭṭhivipallāsā.</span><br />
</p>
<p id="ps1p8c2p1">
<span class="pali m-text">Cattārome, bhikkhave, nasaññāvipallāsā nacittavipallāsā nadiṭṭhivipallāsā.</span><br />
</p>
<p id="ps1p8c2p2">
<span class="pali m-text">Katame cattāro?</span><br />
</p>
<p id="ps1p8c2p3">
<span class="pali m-text">Anicce, bhikkhave, aniccanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p4">
<span class="pali m-text">Dukkhe, bhikkhave, dukkhanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p5">
<span class="pali m-text">Anattani, bhikkhave, anattāti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p6">
<span class="pali m-text">Asubhe, bhikkhave, asubhanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p7">
<span class="pali m-text">Ime kho, bhikkhave, cattāro nasaññāvipallāsā nacittavipallāsā nadiṭṭhivipallāsā”ti.</span><br />
</p>
<p id="ps1p8c3p1">
<span class="pali m-text">“Anicce niccasaññino,</span><br />
</p>
<p id="ps1p8c3p2">
<span class="pali m-text">dukkhe ca sukhasaññino;</span><br />
</p>
<p id="ps1p8c3p3">
<span class="pali m-text">Anattani ca attāti,</span><br />
</p>
<p id="ps1p8c3p4">
<span class="pali m-text">asubhe subhasaññino;</span><br />
</p>
<p id="ps1p8c3p5">
<span class="pali m-text">Micchādiṭṭhihatā sattā,</span><br />
</p>
<p id="ps1p8c3p6">
<span class="pali m-text">khittacittā visaññino.</span><br />
</p>
<p id="ps1p8c4p1">
<span class="pali m-text">Te yogayuttā mārassa,</span><br />
</p>
<p id="ps1p8c4p2">
<span class="pali m-text">ayogakkhemino janā;</span><br />
</p>
<p id="ps1p8c4p3">
<span class="pali m-text">Sattā gacchanti saṁsāraṁ,</span><br />
</p>
<p id="ps1p8c4p4">
<span class="pali m-text">jātimaraṇagāmino.</span><br />
</p>
<p id="ps1p8c5p1">
<span class="pali m-text">Yadā ca buddhā lokasmiṁ,</span><br />
</p>
<p id="ps1p8c5p2">
<span class="pali m-text">uppajjanti pabhaṅkarā;</span><br />
</p>
<p id="ps1p8c5p3">
<span class="pali m-text">Te imaṁ dhammaṁ pakāsenti,</span><br />
</p>
<p id="ps1p8c5p4">
<span class="pali m-text">dukkhūpasamagāminaṁ.</span><br />
</p>
<p id="ps1p8c6p1">
<span class="pali m-text">Tesaṁ sutvāna sappaññā,</span><br />
</p>
<p id="ps1p8c6p2">
<span class="pali m-text">sacittaṁ paccaladdhu te;</span><br />
</p>
<p id="ps1p8c6p3">
<span class="pali m-text">Aniccaṁ aniccato dakkhuṁ,</span><br />
</p>
<p id="ps1p8c6p4">
<span class="pali m-text">dukkhamaddakkhu dukkhato.</span><br />
</p>
<p id="ps1p8c7p1">
<span class="pali m-text">Anattani anattāti,</span><br />
</p>
<p id="ps1p8c7p2">
<span class="pali m-text">asubhaṁ asubhataddasuṁ;</span><br />
</p>
<p id="ps1p8c7p3">
<span class="pali m-text">Sammādiṭṭhisamādānā,</span><br />
</p>
<p id="ps1p8c7p4">
<span class="pali m-text">sabbaṁ dukkhaṁ upaccagun”ti.</span><br />
</p>
<p id="ps1p8c8p1">
<span class="pali m-text">Ime cattāro vipallāsā diṭṭhisampannassa puggalassa pahīnā, appahīnāti.</span><br />
</p>
<p id="ps1p8c8p2">
<span class="pali m-text">Keci pahīnā, keci appahīnā?</span><br />
</p>
<p id="ps1p8c8p3">
<span class="pali m-text">Anicce niccanti saññāvipallāso cittavipallāso diṭṭhivipallāso pahīno.</span><br />
</p>
<p id="ps1p8c8p4">
<span class="pali m-text">Dukkhe sukhanti saññā uppajjati, cittaṁ uppajjati, diṭṭhivipallāso pahīno.</span><br />
</p>
<p id="ps1p8c8p5">
<span class="pali m-text">Anattani attāti saññāvipallāso cittavipallāso diṭṭhivipallāso pahīno.</span><br />
</p>
<p id="ps1p8c8p6">
<span class="pali m-text">Asubhe subhanti saññā uppajjati, cittaṁ uppajjati, diṭṭhivipallāso pahīno.</span><br />
</p>
<p id="ps1p8c8p7">
<span class="pali m-text">Dvīsu vatthūsu cha vipallāsā pahīnā.</span><br />
</p>
<p id="ps1p8c8p8">
<span class="pali m-text">Dvīsu vatthūsu dve vipallāsā pahīnā, cattāro vipallāsā appahīnā.</span><br />
</p>
<p id="ps1p8c8p9">
<span class="pali m-text">Catūsu vatthūsu aṭṭha vipallāsā pahīnā, cattāro vipallāsā appahīnāti.</span><br />
</p>
<p id="ps1p8c8p10">
<span class="pali m-text">Vipallāsakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ps0001p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0001p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>