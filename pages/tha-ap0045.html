<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0045.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0044.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0046.html">Next</a></div>
</div>
<p id="tha-ap45c0p2">
<span class="pali m-text">Upālivagga</span><br />
</p>
<section id="kaligodhaputtabhaddiyattheraapadana">
<span id="tha-ap45c0p3"></span><h2><span class="pali m-text">3 Kāḷigodhāputtabhaddiyattheraapadāna</span></h2>
<p id="tha-ap45c1p1">
<span class="pali m-text">“Padumuttarasambuddhaṁ,</span><br />
</p>
<p id="tha-ap45c1p2">
<span class="pali m-text">mettacittaṁ mahāmuniṁ;</span><br />
</p>
<p id="tha-ap45c1p3">
<span class="pali m-text">Upeti janatā sabbā,</span><br />
</p>
<p id="tha-ap45c1p4">
<span class="pali m-text">sabbalokagganāyakaṁ.</span><br />
</p>
<p id="tha-ap45c2p1">
<span class="pali m-text">Sattukañca baddhakañca,</span><br />
</p>
<p id="tha-ap45c2p2">
<span class="pali m-text">āmisaṁ pānabhojanaṁ;</span><br />
</p>
<p id="tha-ap45c2p3">
<span class="pali m-text">Dadanti satthuno sabbe,</span><br />
</p>
<p id="tha-ap45c2p4">
<span class="pali m-text">puññakkhette anuttare.</span><br />
</p>
<p id="tha-ap45c3p1">
<span class="pali m-text">Ahampi dānaṁ dassāmi,</span><br />
</p>
<p id="tha-ap45c3p2">
<span class="pali m-text">devadevassa tādino;</span><br />
</p>
<p id="tha-ap45c3p3">
<span class="pali m-text">Buddhaseṭṭhaṁ nimantetvā,</span><br />
</p>
<p id="tha-ap45c3p4">
<span class="pali m-text">saṅghampi ca anuttaraṁ.</span><br />
</p>
<p id="tha-ap45c4p1">
<span class="pali m-text">Uyyojitā mayā cete,</span><br />
</p>
<p id="tha-ap45c4p2">
<span class="pali m-text">nimantesuṁ tathāgataṁ;</span><br />
</p>
<p id="tha-ap45c4p3">
<span class="pali m-text">Kevalaṁ bhikkhusaṅghañca,</span><br />
</p>
<p id="tha-ap45c4p4">
<span class="pali m-text">puññakkhettaṁ anuttaraṁ.</span><br />
</p>
<p id="tha-ap45c5p1">
<span class="pali m-text">Satasahassapallaṅkaṁ,</span><br />
</p>
<p id="tha-ap45c5p2">
<span class="pali m-text">sovaṇṇaṁ gonakatthataṁ;</span><br />
</p>
<p id="tha-ap45c5p3">
<span class="pali m-text">Tūlikāpaṭalikāya,</span><br />
</p>
<p id="tha-ap45c5p4">
<span class="pali m-text">khomakappāsikehi ca;</span><br />
</p>
<p id="tha-ap45c5p5">
<span class="pali m-text">Mahārahaṁ paññāpayiṁ,</span><br />
</p>
<p id="tha-ap45c5p6">
<span class="pali m-text">āsanaṁ buddhayuttakaṁ.</span><br />
</p>
<p id="tha-ap45c6p1">
<span class="pali m-text">Padumuttaro lokavidū,</span><br />
</p>
<p id="tha-ap45c6p2">
<span class="pali m-text">devadevo narāsabho;</span><br />
</p>
<p id="tha-ap45c6p3">
<span class="pali m-text">Bhikkhusaṅghaparibyūḷho,</span><br />
</p>
<p id="tha-ap45c6p4">
<span class="pali m-text">mama dvāramupāgami.</span><br />
</p>
<p id="tha-ap45c7p1">
<span class="pali m-text">Paccuggantvāna sambuddhaṁ,</span><br />
</p>
<p id="tha-ap45c7p2">
<span class="pali m-text">lokanāthaṁ yasassinaṁ;</span><br />
</p>
<p id="tha-ap45c7p3">
<span class="pali m-text">Pasannacitto sumano,</span><br />
</p>
<p id="tha-ap45c7p4">
<span class="pali m-text">abhināmayiṁ saṅgharaṁ.</span><br />
</p>
<p id="tha-ap45c8p1">
<span class="pali m-text">Bhikkhūnaṁ satasahassaṁ,</span><br />
</p>
<p id="tha-ap45c8p2">
<span class="pali m-text">buddhañca lokanāyakaṁ;</span><br />
</p>
<p id="tha-ap45c8p3">
<span class="pali m-text">Pasannacitto sumano,</span><br />
</p>
<p id="tha-ap45c8p4">
<span class="pali m-text">paramannena tappayiṁ.</span><br />
</p>
<p id="tha-ap45c9p1">
<span class="pali m-text">Padumuttaro lokavidū,</span><br />
</p>
<p id="tha-ap45c9p2">
<span class="pali m-text">āhutīnaṁ paṭiggaho;</span><br />
</p>
<p id="tha-ap45c9p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap45c9p4">
<span class="pali m-text">imā gāthā abhāsatha.</span><br />
</p>
<p id="tha-ap45c10p1">
<span class="pali m-text">‘Yenidaṁ āsanaṁ dinnaṁ,</span><br />
</p>
<p id="tha-ap45c10p2">
<span class="pali m-text">sovaṇṇaṁ gonakatthataṁ;</span><br />
</p>
<p id="tha-ap45c10p3">
<span class="pali m-text">Tamahaṁ kittayissāmi,</span><br />
</p>
<p id="tha-ap45c10p4">
<span class="pali m-text">suṇātha mama bhāsato.</span><br />
</p>
<p id="tha-ap45c11p1">
<span class="pali m-text">Catusattatikkhattuṁ so,</span><br />
</p>
<p id="tha-ap45c11p2">
<span class="pali m-text">devarajjaṁ karissati;</span><br />
</p>
<p id="tha-ap45c11p3">
<span class="pali m-text">Anubhossati sampattiṁ,</span><br />
</p>
<p id="tha-ap45c11p4">
<span class="pali m-text">accharāhi purakkhato.</span><br />
</p>
<p id="tha-ap45c12p1">
<span class="pali m-text">Padesarajjaṁ sahassaṁ,</span><br />
</p>
<p id="tha-ap45c12p2">
<span class="pali m-text">vasudhaṁ āvasissati;</span><br />
</p>
<p id="tha-ap45c12p3">
<span class="pali m-text">Ekapaññāsakkhattuñca,</span><br />
</p>
<p id="tha-ap45c12p4">
<span class="pali m-text">cakkavattī bhavissati.</span><br />
</p>
<p id="tha-ap45c13p1">
<span class="pali m-text">Sabbāsu bhavayonīsu,</span><br />
</p>
<p id="tha-ap45c13p2">
<span class="pali m-text">uccākulī bhavissati;</span><br />
</p>
<p id="tha-ap45c13p3">
<span class="pali m-text">So ca pacchā pabbajitvā,</span><br />
</p>
<p id="tha-ap45c13p4">
<span class="pali m-text">sukkamūlena codito;</span><br />
</p>
<p id="tha-ap45c13p5">
<span class="pali m-text">Bhaddiyo nāma nāmena,</span><br />
</p>
<p id="tha-ap45c13p6">
<span class="pali m-text">hessati satthu sāvako’.</span><br />
</p>
<p id="tha-ap45c14p1">
<span class="pali m-text">Vivekamanuyuttomhi,</span><br />
</p>
<p id="tha-ap45c14p2">
<span class="pali m-text">pantasenanivāsahaṁ;</span><br />
</p>
<p id="tha-ap45c14p3">
<span class="pali m-text">Phalañcādhigataṁ sabbaṁ,</span><br />
</p>
<p id="tha-ap45c14p4">
<span class="pali m-text">cattaklesomhi ajjahaṁ.</span><br />
</p>
<p id="tha-ap45c15p1">
<span class="pali m-text">Mama sabbaṁ abhiññāya,</span><br />
</p>
<p id="tha-ap45c15p2">
<span class="pali m-text">sabbaññū lokanāyako;</span><br />
</p>
<p id="tha-ap45c15p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap45c15p4">
<span class="pali m-text">etadagge ṭhapesi maṁ.</span><br />
</p>
<p id="tha-ap45c16p1">
<span class="pali m-text">Paṭisambhidā catasso,</span><br />
</p>
<p id="tha-ap45c16p2">
<span class="pali m-text">…pe…</span><br />
</p>
<p id="tha-ap45c16p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap45c17p1">
<span class="pali m-text">Itthaṁ sudaṁ āyasmā bhaddiyo kāḷigodhāya putto thero imā gāthāyo abhāsitthāti.</span><br />
</p>
<p id="tha-ap45c18p1">
<span class="pali m-text">Bhaddiyassa kāḷigodhāya puttattherassāpadānaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0044.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0046.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>