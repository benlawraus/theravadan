<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn55 &raquo; Saṁyutta Nikāya 55.21 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0055p0021.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn55-index.html">sn55</a> &raquo;
          </span>
          Saṁyutta Nikāya 55.21
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0055p0020.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0055p0022.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 55.21</span></p>
<p id="sn55p21c0p2">
<span class="pali m-text">3. Saraṇānivagga</span><br />
<span class="sujato m-text">3. About Sarakāni</span><br />
</p>
<section id="pathamamahanamasutta">
<span id="sn55p21c0p3"></span><h2><span class="pali m-text">Paṭhamamahānāmasutta</span></h2>
<p><span class="sujato m-text">With Mahānāma (1st)</span></p>
<p id="sn55p21c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="sn55p21c1p2">
<span class="pali m-text">ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="sujato m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="sn55p21c1p3">
<span class="pali m-text">Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca:</span><br />
<span class="sujato m-text">Then Mahānāma the Sakyan went up to the Buddha, bowed, sat down to one side, and said to him:</span><br />
</p>
<p id="sn55p21c1p4">
<span class="pali m-text">“idaṁ, bhante, kapilavatthu iddhañceva phītañca bāhujaññaṁ ākiṇṇamanussaṁ sambādhabyūhaṁ.</span><br />
<span class="sujato m-text">“Sir, this Kapilavatthu is successful and prosperous and full of people, with cramped cul-de-sacs.</span><br />
</p>
<p id="sn55p21c1p5">
<span class="pali m-text">So khvāhaṁ, bhante, bhagavantaṁ vā payirupāsitvā manobhāvanīye vā bhikkhū sāyanhasamayaṁ kapilavatthuṁ pavisanto;</span><br />
<span class="sujato m-text">In the late afternoon, after paying homage to the Buddha or an esteemed mendicant, I enter Kapilavatthu.</span><br />
</p>
<p id="sn55p21c1p6">
<span class="pali m-text">bhantenapi hatthinā samāgacchāmi;</span><br />
<span class="sujato m-text">I encounter a stray elephant,</span><br />
</p>
<p id="sn55p21c1p7">
<span class="pali m-text">bhantenapi assena samāgacchāmi;</span><br />
<span class="sujato m-text">horse,</span><br />
</p>
<p id="sn55p21c1p8">
<span class="pali m-text">bhantenapi rathena samāgacchāmi;</span><br />
<span class="sujato m-text">chariot,</span><br />
</p>
<p id="sn55p21c1p9">
<span class="pali m-text">bhantenapi sakaṭena samāgacchāmi;</span><br />
<span class="sujato m-text">cart,</span><br />
</p>
<p id="sn55p21c1p10">
<span class="pali m-text">bhantenapi purisena samāgacchāmi.</span><br />
<span class="sujato m-text">or person.</span><br />
</p>
<p id="sn55p21c1p11">
<span class="pali m-text">Tassa mayhaṁ, bhante, tasmiṁ samaye mussateva bhagavantaṁ ārabbha sati, mussati dhammaṁ ārabbha sati, mussati saṅghaṁ ārabbha sati.</span><br />
<span class="sujato m-text">At that time I lose mindfulness regarding the Buddha, the teaching, and the Saṅgha.</span><br />
</p>
<p id="sn55p21c1p12">
<span class="pali m-text">Tassa mayhaṁ, bhante, evaṁ hoti:</span><br />
<span class="sujato m-text">I think:</span><br />
</p>
<p id="sn55p21c1p13">
<span class="pali m-text">‘imamhi cāhaṁ samaye kālaṁ kareyyaṁ, kā mayhaṁ gati, ko abhisamparāyo’”ti?</span><br />
<span class="sujato m-text">‘If I were to die at this time, where would I be reborn in my next life?’”</span><br />
</p>
<p id="sn55p21c2p1">
<span class="pali m-text">“Mā bhāyi, mahānāma, mā bhāyi, mahānāma.</span><br />
<span class="sujato m-text">“Do not fear, Mahānāma, do not fear!</span><br />
</p>
<p id="sn55p21c2p2">
<span class="pali m-text">Apāpakaṁ te maraṇaṁ bhavissati apāpikā kālaṅkiriyā.</span><br />
<span class="sujato m-text">Your death will not be a bad one; your passing will not be a bad one.</span><br />
</p>
<p id="sn55p21c2p3">
<span class="pali m-text">Yassa kassaci, mahānāma, dīgharattaṁ saddhāparibhāvitaṁ cittaṁ sīlaparibhāvitaṁ cittaṁ sutaparibhāvitaṁ cittaṁ cāgaparibhāvitaṁ cittaṁ paññāparibhāvitaṁ cittaṁ, tassa yo hi khvāyaṁ kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo.</span><br />
<span class="sujato m-text">Take someone whose mind has for a long time been imbued with faith, ethics, learning, generosity, and wisdom. Their body consists of form, made up of the four primary elements, produced by mother and father, built up from rice and porridge, liable to impermanence, to wearing away and erosion, to breaking up and destruction.</span><br />
</p>
<p id="sn55p21c2p4">
<span class="pali m-text">Taṁ idheva kākā vā khādanti gijjhā vā khādanti kulalā vā khādanti sunakhā vā khādanti siṅgālā vā khādanti vividhā vā pāṇakajātā khādanti;</span><br />
<span class="sujato m-text">Right here the crows, vultures, hawks, dogs, jackals, and many kinds of little creatures devour it.</span><br />
</p>
<p id="sn55p21c2p5">
<span class="pali m-text">yañca khvassa cittaṁ dīgharattaṁ saddhāparibhāvitaṁ …pe… paññāparibhāvitaṁ taṁ uddhagāmi hoti visesagāmi.</span><br />
<span class="sujato m-text">But their mind rises up, headed for a higher place.</span><br />
</p>
<p id="sn55p21c3p1">
<span class="pali m-text">Seyyathāpi, mahānāma, puriso sappikumbhaṁ vā telakumbhaṁ vā gambhīraṁ udakarahadaṁ ogāhitvā bhindeyya.</span><br />
<span class="sujato m-text">Suppose a person was to sink a pot of ghee or oil into a deep lake and break it open.</span><br />
</p>
<p id="sn55p21c3p2">
<span class="pali m-text">Tatra yā assa sakkharā vā kaṭhalā vā sā adhogāmī assa, yañca khvassa tatra sappi vā telaṁ vā taṁ uddhagāmi assa visesagāmi.</span><br />
<span class="sujato m-text">Its shards and chips would sink down, while the ghee or oil in it would rise up, headed for a higher place.</span><br />
</p>
<p id="sn55p21c3p3">
<span class="pali m-text">Evameva kho, mahānāma, yassa kassaci dīgharattaṁ saddhāparibhāvitaṁ cittaṁ …pe…</span><br />
<span class="sujato m-text">In the same way, take someone whose mind has for a long time been imbued with faith, ethics, learning, generosity, and wisdom. Their body consists of form, made up of the four elements, produced by mother and father, built up from rice and porridge, liable to impermanence, to wearing away and erosion, to breaking up and destruction.</span><br />
</p>
<p id="sn55p21c3p4">
<span class="pali m-text">paññāparibhāvitaṁ cittaṁ tassa yo hi khvāyaṁ kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo taṁ idheva kākā vā khādanti gijjhā vā khādanti kulalā vā khādanti sunakhā vā khādanti siṅgālā vā khādanti vividhā vā pāṇakajātā khādanti;</span><br />
<span class="sujato m-text">Right here the crows, vultures, hawks, dogs, jackals, and many kinds of little creatures devour it.</span><br />
</p>
<p id="sn55p21c3p5">
<span class="pali m-text">yañca khvassa cittaṁ dīgharattaṁ saddhāparibhāvitaṁ …pe… paññāparibhāvitaṁ taṁ uddhagāmi hoti visesagāmi.</span><br />
<span class="sujato m-text">But their mind rises up, headed for a higher place.</span><br />
</p>
<p id="sn55p21c3p6">
<span class="pali m-text">Tuyhaṁ kho pana, mahānāma, dīgharattaṁ saddhāparibhāvitaṁ cittaṁ …pe… paññāparibhāvitaṁ cittaṁ.</span><br />
<span class="sujato m-text">Your mind, Mahānāma, has for a long time been imbued with faith, ethics, learning, generosity, and wisdom.</span><br />
</p>
<p id="sn55p21c3p7">
<span class="pali m-text">Mā bhāyi, mahānāma, mā bhāyi, mahānāma.</span><br />
<span class="sujato m-text">Do not fear, Mahānāma, do not fear!</span><br />
</p>
<p id="sn55p21c3p8">
<span class="pali m-text">Apāpakaṁ te maraṇaṁ bhavissati, apāpikā kālaṅkiriyā”ti.</span><br />
<span class="sujato m-text">Your death will not be a bad one; your passing will not be a bad one.”</span><br />
</p>
<p id="sn55p21c3p9">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0055p0020.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0055p0022.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>