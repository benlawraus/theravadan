<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn16 &raquo; Saṁyutta Nikāya 16 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny00jp001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 16" />
  <meta name="twitter:title" content="Saṁyutta Nikāya 16" />
  <meta property="og:url" content="/pages/sny00jp001z.html" />
  <meta property="og:description" content="Translators: sujato Linked Discourses 16.1 1. Kassapavagga 1. Kassapa 1. Santuṭṭhasutta Content Sāvatthiyaṁ viharati. At Sāvatthī. “Santuṭṭhāyaṁ, bhikkhave, kassapo itarītarena cīvarena, itarītaracīvarasantuṭṭhiyā ca vaṇṇavādī; “Mendicants, Kassapa is content with any kind of robe, and praises such contentment. na ca cīvarahetu anesanaṁ appatirūpaṁ āpajjati; aladdhā ca …" />
  <meta name="twitter:description" content="Translators: sujato Linked Discourses 16.1 1. Kassapavagga 1. Kassapa 1. Santuṭṭhasutta Content Sāvatthiyaṁ viharati. At Sāvatthī. “Santuṭṭhāyaṁ, bhikkhave, kassapo itarītarena cīvarena, itarītaracīvarasantuṭṭhiyā ca vaṇṇavādī; “Mendicants, Kassapa is content with any kind of robe, and praises such contentment. na ca cīvarahetu anesanaṁ appatirūpaṁ āpajjati; aladdhā ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn16-index.html">sn16</a> &raquo;
          </span>
          Saṁyutta Nikāya 16
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 16.1</span></p>
<section id="kassapavagga">
<h2><a href="#kassapavagga">1. Kassapavagga</a></h2>
<p><span class="sujato m-text">1. Kassapa</span></p>
<section id="santutthasutta">
<h3><a href="#santutthasutta">1. Santuṭṭhasutta</a></h3>
<p><span class="sujato m-text">Content</span></p>
<p id="sn16p1c1p1">
<span class="pali m-text">Sāvatthiyaṁ viharati.</span><br />
<span class="sujato m-text">At Sāvatthī.</span><br />
</p>
<p id="sn16p1c1p2">
<span class="pali m-text">“Santuṭṭhāyaṁ, bhikkhave, kassapo itarītarena cīvarena, itarītaracīvarasantuṭṭhiyā ca vaṇṇavādī;</span><br />
<span class="sujato m-text">“Mendicants, Kassapa is content with any kind of robe, and praises such contentment.</span><br />
</p>
<p id="sn16p1c1p3">
<span class="pali m-text">na ca cīvarahetu anesanaṁ appatirūpaṁ āpajjati; aladdhā ca cīvaraṁ na paritassati; laddhā ca cīvaraṁ agadhito amucchito anajjhāpanno ādīnavadassāvī nissaraṇapañño paribhuñjati.</span><br />
<span class="sujato m-text">He doesn’t try to get hold of a robe in an improper way. He doesn’t get upset if he doesn’t get a robe. And if he does get a robe, he uses it untied, uninfatuated, unattached, seeing the drawback, and understanding the escape.</span><br />
</p>
<p id="sn16p1c2p1">
<span class="pali m-text">Santuṭṭhāyaṁ, bhikkhave, kassapo itarītarena piṇḍapātena, itarītarapiṇḍapātasantuṭṭhiyā ca vaṇṇavādī; na ca piṇḍapātahetu anesanaṁ appatirūpaṁ āpajjati; aladdhā ca piṇḍapātaṁ na paritassati; laddhā ca piṇḍapātaṁ agadhito amucchito anajjhāpanno ādīnavadassāvī nissaraṇapañño paribhuñjati.</span><br />
<span class="sujato m-text">Kassapa is content with any kind of almsfood …</span><br />
</p>
<p id="sn16p1c3p1">
<span class="pali m-text">Santuṭṭhāyaṁ, bhikkhave, kassapo itarītarena senāsanena, itarītarasenāsanasantuṭṭhiyā ca vaṇṇavādī; na ca senāsanahetu anesanaṁ appatirūpaṁ āpajjati; aladdhā ca senāsanaṁ na paritassati; laddhā ca senāsanaṁ agadhito amucchito anajjhāpanno ādīnavadassāvī nissaraṇapañño paribhuñjati.</span><br />
<span class="sujato m-text">Kassapa is content with any kind of lodging …</span><br />
</p>
<p id="sn16p1c4p1">
<span class="pali m-text">Santuṭṭhāyaṁ, bhikkhave, kassapo itarītarena gilānappaccayabhesajjaparikkhārena, itarītaragilānappaccayabhesajjaparikkhārasantuṭṭhiyā ca vaṇṇavādī; na ca gilānappaccayabhesajjaparikkhārahetu anesanaṁ appatirūpaṁ āpajjati; aladdhā ca gilānappaccayabhesajjaparikkhāraṁ na paritassati; laddhā ca gilānappaccayabhesajjaparikkhāraṁ agadhito amucchito anajjhāpanno ādīnavadassāvī nissaraṇapañño paribhuñjati.</span><br />
<span class="sujato m-text">Kassapa is content with any kind of medicines and supplies for the sick …</span><br />
</p>
<p id="sn16p1c5p1">
<span class="pali m-text">Tasmātiha, bhikkhave, evaṁ sikkhitabbaṁ: ‘santuṭṭhā bhavissāma itarītarena cīvarena, itarītaracīvarasantuṭṭhiyā ca vaṇṇavādino; na ca cīvarahetu anesanaṁ appatirūpaṁ āpajjissāma;</span><br />
<span class="sujato m-text">So you should train like this: ‘We will be content with any kind of robe, and praise such contentment. We won’t try to get hold of a robe in an improper way.</span><br />
</p>
<p id="sn16p1c5p2">
<span class="pali m-text">aladdhā ca cīvaraṁ na ca paritassissāma; laddhā ca cīvaraṁ agadhitā amucchitā anajjhāpannā ādīnavadassāvino nissaraṇapaññā paribhuñjissāma’.</span><br />
<span class="sujato m-text">We won’t get upset if we don’t get a robe. And if we do get a robe, we’ll use it untied, uninfatuated, unattached, seeing the drawback, and understanding the escape.’</span><br />
</p>
<p id="sn16p1c5p3">
<span class="pali m-text">(Evaṁ sabbaṁ kātabbaṁ.)</span><br />
<span class="sujato m-text">(All should be treated the same way.)</span><br />
</p>
<p id="sn16p1c6p1">
<span class="pali m-text">‘Santuṭṭhā bhavissāma itarītarena piṇḍapātena …pe…</span><br />
<span class="sujato m-text">‘We will be content with any kind of almsfood …’</span><br />
</p>
<p id="sn16p1c6p2">
<span class="pali m-text">santuṭṭhā bhavissāma itarītarena senāsanena …pe…</span><br />
<span class="sujato m-text">‘We will be content with any kind of lodging …’</span><br />
</p>
<p id="sn16p1c6p3">
<span class="pali m-text">santuṭṭhā bhavissāma itarītarena gilānappaccayabhesajjaparikkhārena, itarītaragilānappaccayabhesajjaparikkhārasantuṭṭhiyā ca vaṇṇavādino; na ca gilānappaccayabhesajjaparikkhārahetu anesanaṁ appatirūpaṁ āpajjissāma aladdhā ca gilānappaccayabhesajjaparikkhāraṁ na paritassissāma; laddhā ca gilānappaccayabhesajjaparikkhāraṁ agadhitā amucchitā anajjhāpannā ādīnavadassāvino nissaraṇapaññā paribhuñjissāmā’ti.</span><br />
<span class="sujato m-text">‘We will be content with any kind of medicines and supplies for the sick …’</span><br />
</p>
<p id="sn16p1c6p4">
<span class="pali m-text">Evañhi vo, bhikkhave, sikkhitabbaṁ.</span><br />
<span class="sujato m-text">That’s how you should train.</span><br />
</p>
<p id="sn16p1c6p5">
<span class="pali m-text">Kassapena vā hi vo, bhikkhave, ovadissāmi yo vā panassa kassapasadiso, ovaditehi ca pana vo tathattāya paṭipajjitabban”ti.</span><br />
<span class="sujato m-text">I will exhort you with the example of Kassapa or someone like him. You should practice accordingly.”</span><br />
</p>
<p id="sn16p1c6p6">
<span class="pali m-text">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>