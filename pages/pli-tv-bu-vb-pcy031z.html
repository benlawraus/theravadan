<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-pc &raquo; Theravāda Vinaya | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-bu-vb-pcy031z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://www.theravadan.org/pages/pli-tv-bu-vb-pcy031z.html" />
  <meta property="og:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Ratanavagga The sub-chapter on precious things 85. Vikālagāmappavisanasikkhāpada 85. The training rule on entering an inhabited area at the wrong time Tena samayena buddho bhagavā sāvatthiyaṁ viharati …" />
  <meta name="twitter:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Ratanavagga The sub-chapter on precious things 85. Vikālagāmappavisanasikkhāpada 85. The training rule on entering an inhabited area at the wrong time Tena samayena buddho bhagavā sāvatthiyaṁ viharati …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://www.theravadan.org/pages/ms-vinaya-pli-tv-bu-vb-pli-tv-bu-vb-pc-index.html">pli-tv-bu-vb-pc</a> &raquo;
          </span>
          Theravāda Vinaya
        </h1>
<!-- content -->
<p>Translators: <span class="m-text m-success">brahmali</span></p>
<p><span class="m-text m-success">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text m-success">The monks’ rules and their analysis</span></p>
<section id="pacittiyakanda">
<h3><a href="#pacittiyakanda">Pācittiyakaṇḍa</a></h3>
<p><span class="m-text m-success">The chapter on offenses entailing confession</span></p>
<section id="ratanavagga">
<h4><a href="#ratanavagga">Ratanavagga</a></h4>
<p><span class="m-text m-success">The sub-chapter on precious things</span></p>
<section id="vikalagamappavisanasikkhapada">
<h5><a href="#vikalagamappavisanasikkhapada">85. Vikālagāmappavisanasikkhāpada</a></h5>
<p><span class="m-text m-success">85. The training rule on entering an inhabited area at the wrong time</span></p>
<p id="pli-tv-bu-vb-pc85c1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text m-success">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-pc85c1p2">
<span class="m-text m-primary">Tena kho pana samayena chabbaggiyā bhikkhū vikāle gāmaṁ pavisitvā sabhāyaṁ nisīditvā anekavihitaṁ tiracchānakathaṁ kathenti, seyyathidaṁ—</span><br />
<span class="m-text m-success">At that time the monks from the group of six entered the village at the wrong time, sat down in the public meeting hall, and talked about all sorts of pointless things:</span><br />
</p>
<p id="pli-tv-bu-vb-pc85c1p3">
<span class="m-text m-primary">rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ gāmakathaṁ nigamakathaṁ nagarakathaṁ janapadakathaṁ itthikathaṁ sūrakathaṁ visikhākathaṁ kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ itibhavābhavakathaṁ iti vā.</span><br />
<span class="m-text m-success">about kings, gangsters, and officials; about armies, dangers, and battles; about food, drink, clothes, and beds; about garlands and perfumes; about relatives, vehicles, villages, towns, and countries; about women and heroes; gossip; about the departed; about various trivialities; about the world and the sea; about the various kinds of existence.</span><br />
</p>
<p id="pli-tv-bu-vb-pc85c1p4">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text m-success">People complained and criticized them,</span><br />
</p>
<p id="pli-tv-bu-vb-pc85c1p5">
<span class="m-text m-primary">“kathañhi nāma samaṇā sakyaputtiyā vikāle gāmaṁ pavisitvā sabhāyaṁ nisīditvā anekavihitaṁ tiracchānakathaṁ kathessanti, seyyathidaṁ—</span><br />
<span class="m-text m-success">“How can the Sakyan monastics enter the village at the wrong time, sit down in the public meeting hall, and talk about such pointless things?</span><br />
</p>
<p id="pli-tv-bu-vb-pc85c1p6">
<span class="m-text m-primary">rājakathaṁ corakathaṁ …pe…</span><br />
</p>
<p id="pli-tv-bu-vb-pc85c1p7">
<span class="m-text m-primary">itibhavābhavakathaṁ iti vā, seyyathāpi gihī kāmabhogino”ti.</span><br />
<span class="m-text m-success">They are just like householders who indulge in worldly pleasures!”</span><br />
</p>
<p id="pli-tv-bu-vb-pc85c1p8">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text m-success">The monks heard the complaints of those people,</span><br />
</p>
<p id="pli-tv-bu-vb-pc85c1p9">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text m-success">and the monks of few desires complained and criticized those monks,</span><br />
</p>
<p id="pli-tv-bu-vb-pc85c1p10">
<span class="m-text m-primary">“kathañhi nāma chabbaggiyā bhikkhū vikāle gāmaṁ pavisitvā sabhāyaṁ nisīditvā anekavihitaṁ tiracchānakathaṁ kathessanti, seyyathidaṁ—</span><br />
<span class="m-text m-success">“How can the monks from the group of six do this?”</span><br />
</p>
<p id="pli-tv-bu-vb-pc85c1p11">
<span class="m-text m-primary">rājakathaṁ corakathaṁ …pe…</span><br />
<span class="m-text m-success">…</span><br />
</p>
<p id="pli-tv-bu-vb-pc85c1p12">
<span class="m-text m-primary">itibhavābhavakathaṁ iti vā”ti …pe…</span><br />
</p>
<p id="pli-tv-bu-vb-pc85c1p13">
<span class="m-text m-primary">“saccaṁ kira tumhe, bhikkhave, vikāle gāmaṁ pavisitvā sabhāyaṁ nisīditvā anekavihitaṁ tiracchānakathaṁ kathetha, seyyathidaṁ—</span><br />
<span class="m-text m-success">“Is it true, monks, that you do this?”</span><br />
</p>
<p id="pli-tv-bu-vb-pc85c1p14">
<span class="m-text m-primary">rājakathaṁ corakathaṁ …pe…</span><br />
</p>
<p id="pli-tv-bu-vb-pc85c1p15">
<span class="m-text m-primary">itibhavābhavakathaṁ iti vā”ti?</span><br />
</p>
<p id="pli-tv-bu-vb-pc85c1p16">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bu-vb-pc85c1p17">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha rebuked them …</span><br />
</p>
<p id="pli-tv-bu-vb-pc85c1p18">
<span class="m-text m-primary">kathañhi nāma tumhe, moghapurisā, vikāle gāmaṁ pavisitvā sabhāyaṁ nisīditvā anekavihitaṁ tiracchānakathaṁ kathessatha, seyyathidaṁ—</span><br />
<span class="m-text m-success">“Foolish men, how can you do this?</span><br />
</p>
<p id="pli-tv-bu-vb-pc85c1p19">
<span class="m-text m-primary">rājakathaṁ corakathaṁ …pe…</span><br />
</p>
<p id="pli-tv-bu-vb-pc85c1p20">
<span class="m-text m-primary">itibhavābhavakathaṁ iti vā.</span><br />
</p>
<p id="pli-tv-bu-vb-pc85c1p21">
<span class="m-text m-primary">Netaṁ, moghapurisā, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bu-vb-pc85c1p22">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">“And, monks, this training rule should be recited like this:</span><br />
</p>
<p id="pli-tv-bu-vb-pc85c1p23p1">
<span class="m-text m-primary">“Yo pana bhikkhu vikāle gāmaṁ paviseyya, pācittiyan”ti.</span><br />
<span class="m-text m-success">‘If a monk enters an inhabited area at the wrong time, he commits an offense entailing confession.’”</span><br />
</p>
<p id="pli-tv-bu-vb-pc85c1p24">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc85c2p1">
<span class="m-text m-primary">Tena kho pana samayena sambahulā bhikkhū kosalesu janapade sāvatthiṁ gacchantā sāyaṁ aññataraṁ gāmaṁ upagacchiṁsu.</span><br />
<span class="m-text m-success">Soon afterwards a number of monks were walking through the Kosalan country on their way to Sāvatthī, when one evening they came to a certain village.</span><br />
</p>
<p id="pli-tv-bu-vb-pc85c2p2">
<span class="m-text m-primary">Manussā te bhikkhū passitvā etadavocuṁ—</span><br />
<span class="m-text m-success">People saw them and said,</span><br />
</p>
<p id="pli-tv-bu-vb-pc85c2p3">
<span class="m-text m-primary">“pavisatha, bhante”ti.</span><br />
<span class="m-text m-success">“Venerables, please enter the village.”</span><br />
</p>
<p id="pli-tv-bu-vb-pc85c2p4">
<span class="m-text m-primary">Atha kho te bhikkhū—</span><br />
</p>
<p id="pli-tv-bu-vb-pc85c2p5">
<span class="m-text m-primary">“bhagavatā paṭikkhittaṁ vikāle gāmaṁ pavisitun”ti kukkuccāyantā na pavisiṁsu.</span><br />
<span class="m-text m-success">But knowing that entering a village at the wrong time had been prohibited by the Buddha and being afraid of wrongdoing, they declined.</span><br />
</p>
<p id="pli-tv-bu-vb-pc85c2p6">
<span class="m-text m-primary">Corā te bhikkhū acchindiṁsu.</span><br />
<span class="m-text m-success">And so thieves robbed them.</span><br />
</p>
<p id="pli-tv-bu-vb-pc85c2p7">
<span class="m-text m-primary">Atha kho te bhikkhū sāvatthiṁ gantvā bhikkhūnaṁ etamatthaṁ ārocesuṁ.</span><br />
<span class="m-text m-success">They then went to Sāvatthī and told the monks what had happened,</span><br />
</p>
<p id="pli-tv-bu-vb-pc85c2p8">
<span class="m-text m-primary">Bhikkhū bhagavato etamatthaṁ ārocesuṁ.</span><br />
<span class="m-text m-success">who in turn told the Buddha.</span><br />
</p>
<p id="pli-tv-bu-vb-pc85c2p9">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pc85c2p10">
<span class="m-text m-primary">“anujānāmi, bhikkhave, āpucchā vikāle gāmaṁ pavisituṁ.</span><br />
<span class="m-text m-success">“Monks, I allow you to enter an inhabited area at the wrong time after taking leave.</span><br />
</p>
<p id="pli-tv-bu-vb-pc85c2p11">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc85c2p12p1">
<span class="m-text m-primary">“Yo pana bhikkhu anāpucchā vikāle gāmaṁ paviseyya, pācittiyan”ti.</span><br />
<span class="m-text m-success">‘If a monk, without taking leave, enters an inhabited area at the wrong time, he commits an offense entailing confession.’”</span><br />
</p>
<p id="pli-tv-bu-vb-pc85c2p13">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc85c3p1">
<span class="m-text m-primary">Tena kho pana samayena aññataro bhikkhu kosalesu janapade sāvatthiṁ gacchanto sāyaṁ aññataraṁ gāmaṁ upagacchi.</span><br />
<span class="m-text m-success">Soon afterwards a monk was walking through the Kosalan country on his way to Sāvatthī, when one evening he came to a certain village.</span><br />
</p>
<p id="pli-tv-bu-vb-pc85c3p2">
<span class="m-text m-primary">Manussā taṁ bhikkhuṁ passitvā etadavocuṁ—</span><br />
<span class="m-text m-success">People saw him and said,</span><br />
</p>
<p id="pli-tv-bu-vb-pc85c3p3">
<span class="m-text m-primary">“pavisatha, bhante”ti.</span><br />
<span class="m-text m-success">“Venerable, please enter the village.”</span><br />
</p>
<p id="pli-tv-bu-vb-pc85c3p4">
<span class="m-text m-primary">Atha kho so bhikkhu—</span><br />
</p>
<p id="pli-tv-bu-vb-pc85c3p5">
<span class="m-text m-primary">“bhagavatā paṭikkhittaṁ anāpucchā vikāle gāmaṁ pavisitun”ti kukkuccāyanto na pāvisi.</span><br />
<span class="m-text m-success">But knowing that entering a village at the wrong time without taking leave had been prohibited by the Buddha and being afraid of wrongdoing, he declined.</span><br />
</p>
<p id="pli-tv-bu-vb-pc85c3p6">
<span class="m-text m-primary">Corā taṁ bhikkhuṁ acchindiṁsu.</span><br />
<span class="m-text m-success">And so thieves robbed him.</span><br />
</p>
<p id="pli-tv-bu-vb-pc85c3p7">
<span class="m-text m-primary">Atha kho so bhikkhu sāvatthiṁ gantvā bhikkhūnaṁ etamatthaṁ ārocesi.</span><br />
<span class="m-text m-success">He then went to Sāvatthī and told the monks what had happened,</span><br />
</p>
<p id="pli-tv-bu-vb-pc85c3p8">
<span class="m-text m-primary">Bhikkhū bhagavato etamatthaṁ ārocesuṁ.</span><br />
<span class="m-text m-success">who in turn told the Buddha.</span><br />
</p>
<p id="pli-tv-bu-vb-pc85c3p9">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pc85c3p10">
<span class="m-text m-primary">“anujānāmi, bhikkhave, santaṁ bhikkhuṁ āpucchā vikāle gāmaṁ pavisituṁ.</span><br />
<span class="m-text m-success">“Monks, I allow you to enter an inhabited area at the wrong time after taking leave of an available monk.</span><br />
</p>
<p id="pli-tv-bu-vb-pc85c3p11">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc85c3p12p1">
<span class="m-text m-primary">“Yo pana bhikkhu santaṁ bhikkhuṁ anāpucchā vikāle gāmaṁ paviseyya, pācittiyan”ti.</span><br />
<span class="m-text m-success">‘If a monk, when a monk is available, enters an inhabited area at the wrong time without taking leave of him, he commits an offense entailing confession.’”</span><br />
</p>
<p id="pli-tv-bu-vb-pc85c3p13">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pc85c4p1">
<span class="m-text m-primary">Tena kho pana samayena aññataro bhikkhu ahinā daṭṭho hoti.</span><br />
<span class="m-text m-success">Soon afterwards a monk was bitten by a snake.</span><br />
</p>
<p id="pli-tv-bu-vb-pc85c4p2">
<span class="m-text m-primary">Aññataro bhikkhu “aggiṁ āharissāmī”ti gāmaṁ gacchati.</span><br />
<span class="m-text m-success">Another monk went to the village to get fire.</span><br />
</p>
<p id="pli-tv-bu-vb-pc85c4p3">
<span class="m-text m-primary">Atha kho so bhikkhu—</span><br />
<span class="m-text m-success">He then remembered</span><br />
</p>
<p id="pli-tv-bu-vb-pc85c4p4">
<span class="m-text m-primary">“bhagavatā paṭikkhittaṁ santaṁ bhikkhuṁ anāpucchā vikāle gāmaṁ pavisitun”ti kukkuccāyanto na pāvisi …pe…</span><br />
<span class="m-text m-success">that the Buddha has prohibited entering a village at the wrong time without taking leave of an available monk. And being afraid of wrongdoing, he did not enter.</span><br />
</p>
<p id="pli-tv-bu-vb-pc85c4p5">
<span class="m-text m-primary">bhagavato etamatthaṁ ārocesuṁ.</span><br />
<span class="m-text m-success">They told the Buddha.</span><br />
</p>
<p id="pli-tv-bu-vb-pc85c4p6">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pc85c4p7">
<span class="m-text m-primary">“anujānāmi, bhikkhave, tathārūpe accāyike karaṇīye santaṁ bhikkhuṁ anāpucchā vikāle gāmaṁ pavisituṁ.</span><br />
<span class="m-text m-success">“Monks, I allow you to enter an inhabited area at the wrong time without taking leave of an available monk if there is some appropriate urgent business.</span><br />
</p>
<p id="pli-tv-bu-vb-pc85c4p8">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pc85c4p9p1">
<span class="m-text m-primary">“Yo pana bhikkhu santaṁ bhikkhuṁ anāpucchā vikāle gāmaṁ paviseyya, aññatra tathārūpā accāyikā karaṇīyā, pācittiyan”ti.</span><br />
<span class="m-text m-success">‘If a monk, when another monk is available, enters an inhabited area at the wrong time without taking leave of him, except if there is some appropriate urgent business, he commits an offense entailing confession.’”</span><br />
</p>
<p id="pli-tv-bu-vb-pc85c5p1p1">
<span class="m-text m-primary">Yo panāti</span><br />
<span class="m-text m-success">A:</span><br />
</p>
<p id="pli-tv-bu-vb-pc85c5p1p2">
<span class="m-text m-primary">yo yādiso …pe…</span><br />
<span class="m-text m-success">whoever …</span><br />
</p>
<p id="pli-tv-bu-vb-pc85c5p1p3">
<span class="m-text m-primary">bhikkhūti</span><br />
<span class="m-text m-success">Monk:</span><br />
</p>
<p id="pli-tv-bu-vb-pc85c5p1p4">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text m-success">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-pc85c5p1p5">
<span class="m-text m-primary">Santo nāma bhikkhu</span><br />
<span class="m-text m-success">An available monk:</span><br />
</p>
<p id="pli-tv-bu-vb-pc85c5p1p6">
<span class="m-text m-primary">sakkā hoti āpucchā pavisituṁ.</span><br />
<span class="m-text m-success">he is able to take leave of him and then enter.</span><br />
</p>
<p id="pli-tv-bu-vb-pc85c5p1p7">
<span class="m-text m-primary">Asanto nāma bhikkhu</span><br />
<span class="m-text m-success">No available monk:</span><br />
</p>
<p id="pli-tv-bu-vb-pc85c5p1p8">
<span class="m-text m-primary">na sakkā hoti āpucchā pavisituṁ.</span><br />
<span class="m-text m-success">he is not able to take leave and then enter.</span><br />
</p>
<p id="pli-tv-bu-vb-pc85c5p1p9">
<span class="m-text m-primary">Vikālo nāma</span><br />
<span class="m-text m-success">At the wrong time:</span><br />
</p>
<p id="pli-tv-bu-vb-pc85c5p1p10">
<span class="m-text m-primary">majjhanhike vītivatte yāva aruṇuggamanā.</span><br />
<span class="m-text m-success">when the middle of the day has passed, until dawn.</span><br />
</p>
<p id="pli-tv-bu-vb-pc85c5p1p11">
<span class="m-text m-primary">Gāmaṁ paviseyyāti</span><br />
<span class="m-text m-success">Enters an inhabited area:</span><br />
</p>
<p id="pli-tv-bu-vb-pc85c5p1p12">
<span class="m-text m-primary">parikkhittassa gāmassa parikkhepaṁ atikkamantassa āpatti pācittiyassa.</span><br />
<span class="m-text m-success">if he crosses the boundary of an enclosed inhabited area, he commits an offense entailing confession.</span><br />
</p>
<p id="pli-tv-bu-vb-pc85c5p1p13">
<span class="m-text m-primary">Aparikkhittassa gāmassa upacāraṁ okkamantassa āpatti pācittiyassa.</span><br />
<span class="m-text m-success">If he enters the vicinity of an unenclosed inhabited area, he commits an offense entailing confession.</span><br />
</p>
<p id="pli-tv-bu-vb-pc85c5p1p14">
<span class="m-text m-primary">Aññatra tathārūpā accāyikā karaṇīyāti</span><br />
<span class="m-text m-success">Except if there is some appropriate urgent business:</span><br />
</p>
<p id="pli-tv-bu-vb-pc85c5p1p15">
<span class="m-text m-primary">ṭhapetvā tathārūpaṁ accāyikaṁ karaṇīyaṁ.</span><br />
<span class="m-text m-success">unless there is some appropriate urgent business.</span><br />
</p>
<p id="pli-tv-bu-vb-pc85c5p2p1">
<span class="m-text m-primary">Vikāle vikālasaññī santaṁ bhikkhuṁ anāpucchā gāmaṁ pavisati, aññatra tathārūpā accāyikā karaṇīyā, āpatti pācittiyassa.</span><br />
<span class="m-text m-success">If it is the wrong time, and he perceives it as such, and he enters an inhabited area without taking leave of an available monk, except if there is some appropriate urgent business, he commits an offense entailing confession.</span><br />
</p>
<p id="pli-tv-bu-vb-pc85c5p2p2">
<span class="m-text m-primary">Vikāle vematiko santaṁ bhikkhuṁ anāpucchā gāmaṁ pavisati, aññatra tathārūpā accāyikā karaṇīyā, āpatti pācittiyassa.</span><br />
<span class="m-text m-success">If it is the wrong time, but he is unsure of it, and he enters an inhabited area without taking leave of an available monk, except if there is some appropriate urgent business, he commits an offense entailing confession.</span><br />
</p>
<p id="pli-tv-bu-vb-pc85c5p2p3">
<span class="m-text m-primary">Vikāle kālasaññī santaṁ bhikkhuṁ anāpucchā gāmaṁ pavisati, aññatra tathārūpā accāyikā karaṇīyā, āpatti pācittiyassa.</span><br />
<span class="m-text m-success">If it is the wrong time, but he perceives it as the right time, and he enters an inhabited area without taking leave of an available monk, except if there is some appropriate urgent business, he commits an offense entailing confession.</span><br />
</p>
<p id="pli-tv-bu-vb-pc85c5p2p4">
<span class="m-text m-primary">Kāle vikālasaññī, āpatti dukkaṭassa.</span><br />
<span class="m-text m-success">If it is the right time, but he perceives it as the wrong time, he commits an offense of wrong conduct.</span><br />
</p>
<p id="pli-tv-bu-vb-pc85c5p2p5">
<span class="m-text m-primary">Kāle vematiko, āpatti dukkaṭassa.</span><br />
<span class="m-text m-success">If it is the right time, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-pc85c5p2p6">
<span class="m-text m-primary">Kāle kālasaññī, anāpatti.</span><br />
<span class="m-text m-success">If it is the right time, and he perceives it as such, there is no offense.</span><br />
</p>
<p id="pli-tv-bu-vb-pc85c5p3p1">
<span class="m-text m-primary">Anāpatti—</span><br />
<span class="m-text m-success">There is no offense:</span><br />
</p>
<p id="pli-tv-bu-vb-pc85c5p3p2">
<span class="m-text m-primary">tathārūpe accāyike karaṇīye,</span><br />
<span class="m-text m-success">if there is some appropriate urgent business;</span><br />
</p>
<p id="pli-tv-bu-vb-pc85c5p3p3">
<span class="m-text m-primary">santaṁ bhikkhuṁ āpucchā pavisati,</span><br />
<span class="m-text m-success">if he enters after taking leave of an available monk;</span><br />
</p>
<p id="pli-tv-bu-vb-pc85c5p3p4">
<span class="m-text m-primary">asantaṁ bhikkhuṁ anāpucchā pavisati,</span><br />
<span class="m-text m-success">if he enters without taking leave when there is no available monk;</span><br />
</p>
<p id="pli-tv-bu-vb-pc85c5p3p5">
<span class="m-text m-primary">antarārāmaṁ gacchati,</span><br />
<span class="m-text m-success">if he is going between monasteries;</span><br />
</p>
<p id="pli-tv-bu-vb-pc85c5p3p6">
<span class="m-text m-primary">bhikkhunupassayaṁ gacchati,</span><br />
<span class="m-text m-success">if he is going to the dwelling place of nuns;</span><br />
</p>
<p id="pli-tv-bu-vb-pc85c5p3p7">
<span class="m-text m-primary">titthiyaseyyaṁ gacchati,</span><br />
<span class="m-text m-success">if he is going to the dwelling place of the monastics of another religion;</span><br />
</p>
<p id="pli-tv-bu-vb-pc85c5p3p8">
<span class="m-text m-primary">paṭikkamanaṁ gacchati,</span><br />
<span class="m-text m-success">if he is returning to the monastery;</span><br />
</p>
<p id="pli-tv-bu-vb-pc85c5p3p9">
<span class="m-text m-primary">gāmena maggo hoti,</span><br />
<span class="m-text m-success">if the road goes via an inhabited area;</span><br />
</p>
<p id="pli-tv-bu-vb-pc85c5p3p10">
<span class="m-text m-primary">āpadāsu,</span><br />
<span class="m-text m-success">if there are dangers;</span><br />
</p>
<p id="pli-tv-bu-vb-pc85c5p3p11">
<span class="m-text m-primary">ummattakassa,</span><br />
<span class="m-text m-success">if he is insane;</span><br />
</p>
<p id="pli-tv-bu-vb-pc85c5p3p12">
<span class="m-text m-primary">ādikammikassāti.</span><br />
<span class="m-text m-success">if he is the first offender.</span><br />
</p>
<p id="pli-tv-bu-vb-pc85c5p3p13">
<span class="m-text m-primary">Vikālagāmappavisanasikkhāpadaṁ niṭṭhitaṁ tatiyaṁ.</span><br />
<span class="m-text m-success">The training rule on entering an inhabited area at the wrong time, the third, is finished.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>