<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bv0017.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/bv0016.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0018.html">Next</a></div>
</div>
<section id="dhammadassibuddhavamsa">
<span id="bv17c0p2"></span><h2><span class="pali m-text">17 Dhammadassībuddhavaṁsa</span></h2>
<p id="bv17c1p1">
<span class="pali m-text">“Tattheva maṇḍakappamhi,</span><br />
</p>
<p id="bv17c1p2">
<span class="pali m-text">dhammadassī mahāyaso;</span><br />
</p>
<p id="bv17c1p3">
<span class="pali m-text">Tamandhakāraṁ vidhamitvā,</span><br />
</p>
<p id="bv17c1p4">
<span class="pali m-text">atirocati sadevake.</span><br />
</p>
<p id="bv17c2p1">
<span class="pali m-text">Tassāpi atulatejassa,</span><br />
</p>
<p id="bv17c2p2">
<span class="pali m-text">dhammacakkappavattane;</span><br />
</p>
<p id="bv17c2p3">
<span class="pali m-text">Koṭisatasahassānaṁ,</span><br />
</p>
<p id="bv17c2p4">
<span class="pali m-text">paṭhamābhisamayo ahu.</span><br />
</p>
<p id="bv17c3p1">
<span class="pali m-text">Yadā buddho dhammadassī,</span><br />
</p>
<p id="bv17c3p2">
<span class="pali m-text">vinesi sañjayaṁ isiṁ;</span><br />
</p>
<p id="bv17c3p3">
<span class="pali m-text">Tadā navutikoṭīnaṁ,</span><br />
</p>
<p id="bv17c3p4">
<span class="pali m-text">dutiyābhisamayo ahu.</span><br />
</p>
<p id="bv17c4p1">
<span class="pali m-text">Yadā sakko upāgañchi,</span><br />
</p>
<p id="bv17c4p2">
<span class="pali m-text">sapariso vināyakaṁ;</span><br />
</p>
<p id="bv17c4p3">
<span class="pali m-text">Tadā asītikoṭīnaṁ,</span><br />
</p>
<p id="bv17c4p4">
<span class="pali m-text">tatiyābhisamayo ahu.</span><br />
</p>
<p id="bv17c5p1">
<span class="pali m-text">Tassāpi devadevassa,</span><br />
</p>
<p id="bv17c5p2">
<span class="pali m-text">sannipātā tayo ahuṁ;</span><br />
</p>
<p id="bv17c5p3">
<span class="pali m-text">Khīṇāsavānaṁ vimalānaṁ,</span><br />
</p>
<p id="bv17c5p4">
<span class="pali m-text">santacittāna tādinaṁ.</span><br />
</p>
<p id="bv17c6p1">
<span class="pali m-text">Yadā buddho dhammadassī,</span><br />
</p>
<p id="bv17c6p2">
<span class="pali m-text">Saraṇe vassaṁ upāgami;</span><br />
</p>
<p id="bv17c6p3">
<span class="pali m-text">Tadā koṭisatasahassānaṁ,</span><br />
</p>
<p id="bv17c6p4">
<span class="pali m-text">Paṭhamo āsi samāgamo.</span><br />
</p>
<p id="bv17c7p1">
<span class="pali m-text">Punāparaṁ yadā buddho,</span><br />
</p>
<p id="bv17c7p2">
<span class="pali m-text">devato eti mānusaṁ;</span><br />
</p>
<p id="bv17c7p3">
<span class="pali m-text">Tadāpi satakoṭīnaṁ,</span><br />
</p>
<p id="bv17c7p4">
<span class="pali m-text">dutiyo āsi samāgamo.</span><br />
</p>
<p id="bv17c8p1">
<span class="pali m-text">Punāparaṁ yadā buddho,</span><br />
</p>
<p id="bv17c8p2">
<span class="pali m-text">pakāsesi dhute guṇe;</span><br />
</p>
<p id="bv17c8p3">
<span class="pali m-text">Tadā asītikoṭīnaṁ,</span><br />
</p>
<p id="bv17c8p4">
<span class="pali m-text">tatiyo āsi samāgamo.</span><br />
</p>
<p id="bv17c9p1">
<span class="pali m-text">Ahaṁ tena samayena,</span><br />
</p>
<p id="bv17c9p2">
<span class="pali m-text">sakko āsiṁ purindado;</span><br />
</p>
<p id="bv17c9p3">
<span class="pali m-text">Dibbena gandhamālena,</span><br />
</p>
<p id="bv17c9p4">
<span class="pali m-text">tūriyenābhipūjayiṁ.</span><br />
</p>
<p id="bv17c10p1">
<span class="pali m-text">Sopi maṁ buddho byākāsi,</span><br />
</p>
<p id="bv17c10p2">
<span class="pali m-text">devamajjhe nisīdiya;</span><br />
</p>
<p id="bv17c10p3">
<span class="pali m-text">‘Aṭṭhārase kappasate,</span><br />
</p>
<p id="bv17c10p4">
<span class="pali m-text">ayaṁ buddho bhavissati.</span><br />
</p>
<p id="bv17c11p1">
<span class="pali m-text">Padhānaṁ padahitvāna,</span><br />
</p>
<p id="bv17c11p2">
<span class="pali m-text">…pe…</span><br />
</p>
<p id="bv17c11p3">
<span class="pali m-text">hessāma sammukhā imaṁ’.</span><br />
</p>
<p id="bv17c12p1">
<span class="pali m-text">Tassāpi vacanaṁ sutvā,</span><br />
</p>
<p id="bv17c12p2">
<span class="pali m-text">bhiyyo cittaṁ pasādayiṁ;</span><br />
</p>
<p id="bv17c12p3">
<span class="pali m-text">Uttariṁ vatamadhiṭṭhāsiṁ,</span><br />
</p>
<p id="bv17c12p4">
<span class="pali m-text">dasapāramipūriyā.</span><br />
</p>
<p id="bv17c13p1">
<span class="pali m-text">Saraṇaṁ nāma nagaraṁ,</span><br />
</p>
<p id="bv17c13p2">
<span class="pali m-text">saraṇo nāma khattiyo;</span><br />
</p>
<p id="bv17c13p3">
<span class="pali m-text">Sunandā nāma janikā,</span><br />
</p>
<p id="bv17c13p4">
<span class="pali m-text">dhammadassissa satthuno.</span><br />
</p>
<p id="bv17c14p1">
<span class="pali m-text">Aṭṭhavassasahassāni,</span><br />
</p>
<p id="bv17c14p2">
<span class="pali m-text">Agāraṁ ajjha so vasi;</span><br />
</p>
<p id="bv17c14p3">
<span class="pali m-text">Arajo virajo sudassano,</span><br />
</p>
<p id="bv17c14p4">
<span class="pali m-text">Tayo pāsādamuttamā.</span><br />
</p>
<p id="bv17c15p1">
<span class="pali m-text">Ticattārīsasahassāni,</span><br />
</p>
<p id="bv17c15p2">
<span class="pali m-text">nāriyo samalaṅkatā;</span><br />
</p>
<p id="bv17c15p3">
<span class="pali m-text">Vicikoḷi nāma nārī,</span><br />
</p>
<p id="bv17c15p4">
<span class="pali m-text">atrajo puññavaḍḍhano.</span><br />
</p>
<p id="bv17c16p1">
<span class="pali m-text">Nimitte caturo disvā,</span><br />
</p>
<p id="bv17c16p2">
<span class="pali m-text">pāsādenābhinikkhami;</span><br />
</p>
<p id="bv17c16p3">
<span class="pali m-text">Sattāhaṁ padhānacāraṁ,</span><br />
</p>
<p id="bv17c16p4">
<span class="pali m-text">acarī purisuttamo.</span><br />
</p>
<p id="bv17c17p1">
<span class="pali m-text">Brahmunā yācito santo,</span><br />
</p>
<p id="bv17c17p2">
<span class="pali m-text">dhammadassī narāsabho;</span><br />
</p>
<p id="bv17c17p3">
<span class="pali m-text">Vatti cakkaṁ mahāvīro,</span><br />
</p>
<p id="bv17c17p4">
<span class="pali m-text">migadāye naruttamo.</span><br />
</p>
<p id="bv17c18p1">
<span class="pali m-text">Padumo phussadevo ca,</span><br />
</p>
<p id="bv17c18p2">
<span class="pali m-text">ahesuṁ aggasāvakā;</span><br />
</p>
<p id="bv17c18p3">
<span class="pali m-text">Sunetto nāmupaṭṭhāko,</span><br />
</p>
<p id="bv17c18p4">
<span class="pali m-text">dhammadassissa satthuno.</span><br />
</p>
<p id="bv17c19p1">
<span class="pali m-text">Khemā ca saccanāmā ca,</span><br />
</p>
<p id="bv17c19p2">
<span class="pali m-text">ahesuṁ aggasāvikā;</span><br />
</p>
<p id="bv17c19p3">
<span class="pali m-text">Bodhi tassa bhagavato,</span><br />
</p>
<p id="bv17c19p4">
<span class="pali m-text">bimbijāloti vuccati.</span><br />
</p>
<p id="bv17c20p1">
<span class="pali m-text">Subhaddo kaṭissaho ceva,</span><br />
</p>
<p id="bv17c20p2">
<span class="pali m-text">ahesuṁ aggupaṭṭhakā;</span><br />
</p>
<p id="bv17c20p3">
<span class="pali m-text">Sāḷiyā ca kaḷiyā ca,</span><br />
</p>
<p id="bv17c20p4">
<span class="pali m-text">ahesuṁ aggupaṭṭhikā.</span><br />
</p>
<p id="bv17c21p1">
<span class="pali m-text">Sopi buddho asamasamo,</span><br />
</p>
<p id="bv17c21p2">
<span class="pali m-text">asītihatthamuggato;</span><br />
</p>
<p id="bv17c21p3">
<span class="pali m-text">Atirocati tejena,</span><br />
</p>
<p id="bv17c21p4">
<span class="pali m-text">dasasahassimhi dhātuyā.</span><br />
</p>
<p id="bv17c22p1">
<span class="pali m-text">Suphullo sālarājāva,</span><br />
</p>
<p id="bv17c22p2">
<span class="pali m-text">vijjūva gagane yathā;</span><br />
</p>
<p id="bv17c22p3">
<span class="pali m-text">Majjhanhikeva sūriyo,</span><br />
</p>
<p id="bv17c22p4">
<span class="pali m-text">evaṁ so upasobhatha.</span><br />
</p>
<p id="bv17c23p1">
<span class="pali m-text">Tassāpi atulatejassa,</span><br />
</p>
<p id="bv17c23p2">
<span class="pali m-text">samakaṁ āsi jīvitaṁ;</span><br />
</p>
<p id="bv17c23p3">
<span class="pali m-text">Vassasatasahassāni,</span><br />
</p>
<p id="bv17c23p4">
<span class="pali m-text">loke aṭṭhāsi cakkhumā.</span><br />
</p>
<p id="bv17c24p1">
<span class="pali m-text">Obhāsaṁ dassayitvāna,</span><br />
</p>
<p id="bv17c24p2">
<span class="pali m-text">vimalaṁ katvāna sāsanaṁ;</span><br />
</p>
<p id="bv17c24p3">
<span class="pali m-text">Cavi candova gagane,</span><br />
</p>
<p id="bv17c24p4">
<span class="pali m-text">nibbuto so sasāvako.</span><br />
</p>
<p id="bv17c25p1">
<span class="pali m-text">Dhammadassī mahāvīro,</span><br />
</p>
<p id="bv17c25p2">
<span class="pali m-text">Sālārāmamhi nibbuto;</span><br />
</p>
<p id="bv17c25p3">
<span class="pali m-text">Tatthevassa thūpavaro,</span><br />
</p>
<p id="bv17c25p4">
<span class="pali m-text">Tīṇiyojanamuggato”ti.</span><br />
</p>
<p id="bv17c26p1">
<span class="pali m-text">Dhammadassissa bhagavato vaṁso pannarasamo.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/bv0016.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0018.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>