<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; mnd &raquo; Mahāniddesa | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/mnd0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-mnd-index.html">mnd</a> &raquo;
          </span>
          Mahāniddesa
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/mnd0006.html">Previous</a></div>
<div class="m-col-t-6 m-text-right">
<a href="../pages/mnd0008.html">Next</a></div>
</div>
<p id="mnd7c0p2">
<span class="pali m-text">Aṭṭhakavagga</span><br />
</p>
<section id="tissametteyyasuttaniddesa">
<span id="mnd7c0p3"></span><h2><span class="pali m-text">7. Tissametteyyasuttaniddesa</span></h2>
<p id="mnd7c1p1">
<span class="pali m-text">Atha tissametteyyasuttaniddesaṁ vakkhati—</span><br />
</p>
<p id="mnd7c2p1">
<span class="pali m-text">&lt;b&gt;Methunamanuyuttassa,&lt;/b&gt;</span><br />
</p>
<p id="mnd7c2p2">
<span class="pali m-text">(iccāyasmā tisso metteyyo)</span><br />
</p>
<p id="mnd7c2p3">
<span class="pali m-text">&lt;b&gt;Vighātaṁ brūhi mārisa;&lt;/b&gt;</span><br />
</p>
<p id="mnd7c2p4">
<span class="pali m-text">&lt;b&gt;Sutvāna tava sāsanaṁ,&lt;/b&gt;</span><br />
</p>
<p id="mnd7c2p5">
<span class="pali m-text">&lt;b&gt;Viveke sikkhissāmase.&lt;/b&gt;</span><br />
</p>
<p id="mnd7c3p1">
<span class="pali m-text">&lt;b&gt;Methunamanuyuttassā&lt;/b&gt;ti.</span><br />
</p>
<p id="mnd7c3p2">
<span class="pali m-text">&lt;b&gt;Methunadhammo&lt;/b&gt; nāma yo so asaddhammo gāmadhammo vasaladhammo duṭṭhullo odakantiko rahasso dvayaṁdvayasamāpatti.</span><br />
</p>
<p id="mnd7c3p3">
<span class="pali m-text">Kiṅkāraṇā vuccati methunadhammo?</span><br />
</p>
<p id="mnd7c3p4">
<span class="pali m-text">Ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—</span><br />
</p>
<p id="mnd7c3p5">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c3p6">
<span class="pali m-text">Yathā ubho kalahakārakā methunakāti vuccanti, ubho bhaṇḍanakārakā methunakāti vuccanti, ubho bhassakārakā methunakāti vuccanti, ubho vivādakārakā methunakāti vuccanti, ubho adhikaraṇakārakā methunakāti vuccanti, ubho vādino methunakāti vuccanti, ubho sallāpakā methunakāti vuccanti;</span><br />
</p>
<p id="mnd7c3p7">
<span class="pali m-text">evamevaṁ ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—</span><br />
</p>
<p id="mnd7c3p8">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c4p1">
<span class="pali m-text">&lt;b&gt;Methunamanuyuttassā&lt;/b&gt;ti.</span><br />
</p>
<p id="mnd7c4p2">
<span class="pali m-text">Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti—</span><br />
</p>
<p id="mnd7c4p3">
<span class="pali m-text">methunamanuyuttassa.</span><br />
</p>
<p id="mnd7c5p1">
<span class="pali m-text">&lt;b&gt;Iccāyasmā tisso metteyyo&lt;/b&gt;ti.</span><br />
</p>
<p id="mnd7c5p2">
<span class="pali m-text">&lt;b&gt;Iccā&lt;/b&gt;ti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span><br />
</p>
<p id="mnd7c5p3">
<span class="pali m-text">iccāti.</span><br />
</p>
<p id="mnd7c5p4">
<span class="pali m-text">&lt;b&gt;Āyasmā&lt;/b&gt;ti piyavacanaṁ garuvacanaṁ sagāravavacanaṁ sappatissavacanametaṁ—</span><br />
</p>
<p id="mnd7c5p5">
<span class="pali m-text">āyasmāti.</span><br />
</p>
<p id="mnd7c5p6">
<span class="pali m-text">&lt;b&gt;Tisso&lt;/b&gt;ti tassa therassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo.</span><br />
</p>
<p id="mnd7c5p7">
<span class="pali m-text">&lt;b&gt;Metteyyo&lt;/b&gt;ti tassa therassa gottaṁ saṅkhā samaññā paññatti vohāroti—</span><br />
</p>
<p id="mnd7c5p8">
<span class="pali m-text">iccāyasmā tisso metteyyo.</span><br />
</p>
<p id="mnd7c6p1">
<span class="pali m-text">&lt;b&gt;Vighātaṁ brūhi mārisā&lt;/b&gt;ti.</span><br />
</p>
<p id="mnd7c6p2">
<span class="pali m-text">&lt;b&gt;Vighātan&lt;/b&gt;ti vighātaṁ upaghātaṁ pīḷanaṁ ghaṭṭanaṁ upaddavaṁ upasaggaṁ brūhi ācikkha desehi paññapehi paṭṭhapehi vivara vibhaja uttānīkarohi pakāsehi.</span><br />
</p>
<p id="mnd7c6p3">
<span class="pali m-text">&lt;b&gt;Mārisā&lt;/b&gt;ti piyavacanaṁ garuvacanaṁ sagāravavacanaṁ sappatissavacanametaṁ mārisāti—</span><br />
</p>
<p id="mnd7c6p4">
<span class="pali m-text">vighātaṁ brūhi mārisa.</span><br />
</p>
<p id="mnd7c7p1">
<span class="pali m-text">&lt;b&gt;Sutvāna tava sāsanan&lt;/b&gt;ti.</span><br />
</p>
<p id="mnd7c7p2">
<span class="pali m-text">Tuyhaṁ vacanaṁ byappathaṁ desanaṁ anusāsanaṁ anusiṭṭhiṁ sutvā suṇitvā uggahetvā upadhārayitvā upalakkhayitvāti—</span><br />
</p>
<p id="mnd7c7p3">
<span class="pali m-text">sutvāna tava sāsanaṁ.</span><br />
</p>
<p id="mnd7c8p1">
<span class="pali m-text">&lt;b&gt;Viveke sikkhissāmase&lt;/b&gt;ti.</span><br />
</p>
<p id="mnd7c8p2">
<span class="pali m-text">&lt;b&gt;Viveko&lt;/b&gt;ti tayo vivekā—</span><br />
</p>
<p id="mnd7c8p3">
<span class="pali m-text">kāyaviveko, cittaviveko, upadhiviveko.</span><br />
</p>
<p id="mnd7c8p4">
<span class="pali m-text">Katamo kāyaviveko?</span><br />
</p>
<p id="mnd7c8p5">
<span class="pali m-text">Idha bhikkhu vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palāsapuñjaṁ, kāyena vivitto viharati.</span><br />
</p>
<p id="mnd7c8p6">
<span class="pali m-text">So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya pavisati, eko paṭikkamati, eko raho nisīdati, eko caṅkamaṁ adhiṭṭhāti, eko carati, eko viharati iriyati vattati pāleti yapeti yāpeti—</span><br />
</p>
<p id="mnd7c8p7">
<span class="pali m-text">ayaṁ kāyaviveko.</span><br />
</p>
<p id="mnd7c9p1">
<span class="pali m-text">Katamo cittaviveko?</span><br />
</p>
<p id="mnd7c9p2">
<span class="pali m-text">Paṭhamaṁ jhānaṁ samāpannassa nīvaraṇehi cittaṁ vivittaṁ hoti,</span><br />
</p>
<p id="mnd7c9p3">
<span class="pali m-text">dutiyaṁ jhānaṁ samāpannassa vitakkavicārehi cittaṁ vivittaṁ hoti,</span><br />
</p>
<p id="mnd7c9p4">
<span class="pali m-text">tatiyaṁ jhānaṁ samāpannassa pītiyā cittaṁ vivittaṁ hoti,</span><br />
</p>
<p id="mnd7c9p5">
<span class="pali m-text">catutthaṁ jhānaṁ samāpannassa sukhadukkhehi cittaṁ vivittaṁ hoti,</span><br />
</p>
<p id="mnd7c9p6">
<span class="pali m-text">ākāsānañcāyatanaṁ samāpannassa rūpasaññāya paṭighasaññāya nānattasaññāya cittaṁ vivittaṁ hoti,</span><br />
</p>
<p id="mnd7c9p7">
<span class="pali m-text">viññāṇañcāyatanaṁ samāpannassa ākāsānañcāyatanasaññāya cittaṁ vivittaṁ hoti,</span><br />
</p>
<p id="mnd7c9p8">
<span class="pali m-text">ākiñcaññāyatanaṁ samāpannassa viññāṇañcāyatanasaññāya cittaṁ vivittaṁ hoti,</span><br />
</p>
<p id="mnd7c9p9">
<span class="pali m-text">nevasaññānāsaññāyatanaṁ samāpannassa ākiñcaññāyatanasaññāya cittaṁ vivittaṁ hoti,</span><br />
</p>
<p id="mnd7c9p10">
<span class="pali m-text">sotāpannassa sakkāyadiṭṭhiyā vicikicchāya sīlabbataparāmāsā diṭṭhānusayā vicikicchānusayā tadekaṭṭhehi ca kilesehi cittaṁ vivittaṁ hoti,</span><br />
</p>
<p id="mnd7c9p11">
<span class="pali m-text">sakadāgāmissa oḷārikā kāmarāgasaṁyojanā paṭighasaṁyojanā oḷārikā kāmarāgānusayā paṭighānusayā tadekaṭṭhehi ca kilesehi cittaṁ vivittaṁ hoti,</span><br />
</p>
<p id="mnd7c9p12">
<span class="pali m-text">anāgāmissa anusahagatā kāmarāgasaṁyojanā paṭighasaṁyojanā anusahagatā kāmarāgānusayā paṭighānusayā tadekaṭṭhehi ca kilesehi cittaṁ vivittaṁ hoti,</span><br />
</p>
<p id="mnd7c9p13">
<span class="pali m-text">arahato rūparāgā arūparāgā mānā uddhaccā avijjāya mānānusayā bhavarāgānusayā avijjānusayā tadekaṭṭhehi ca kilesehi bahiddhā ca sabbanimittehi cittaṁ vivittaṁ hoti—</span><br />
</p>
<p id="mnd7c9p14">
<span class="pali m-text">ayaṁ cittaviveko.</span><br />
</p>
<p id="mnd7c10p1">
<span class="pali m-text">Katamo upadhiviveko?</span><br />
</p>
<p id="mnd7c10p2">
<span class="pali m-text">&lt;b&gt;Upadhi&lt;/b&gt; vuccanti kilesā ca khandhā ca abhisaṅkhārā ca.</span><br />
</p>
<p id="mnd7c10p3">
<span class="pali m-text">Upadhiviveko vuccati amataṁ nibbānaṁ.</span><br />
</p>
<p id="mnd7c10p4">
<span class="pali m-text">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ—</span><br />
</p>
<p id="mnd7c10p5">
<span class="pali m-text">ayaṁ upadhiviveko.</span><br />
</p>
<p id="mnd7c10p6">
<span class="pali m-text">Kāyaviveko ca vivekaṭṭhakāyānaṁ nekkhammābhiratānaṁ;</span><br />
</p>
<p id="mnd7c10p7">
<span class="pali m-text">cittaviveko ca parisuddhacittānaṁ paramavodānappattānaṁ;</span><br />
</p>
<p id="mnd7c10p8">
<span class="pali m-text">upadhiviveko ca nirūpadhīnaṁ puggalānaṁ visaṅkhāragatānaṁ.</span><br />
</p>
<p id="mnd7c10p9">
<span class="pali m-text">&lt;b&gt;Viveke sikkhissāmase&lt;/b&gt;ti.</span><br />
</p>
<p id="mnd7c10p10">
<span class="pali m-text">So thero pakatiyā sikkhitasikkho.</span><br />
</p>
<p id="mnd7c10p11">
<span class="pali m-text">Api ca dhammadesanaṁ upādāya dhammadesanaṁ sāvento evamāha—</span><br />
</p>
<p id="mnd7c10p12">
<span class="pali m-text">viveke sikkhissāmaseti.</span><br />
</p>
<p id="mnd7c11p1">
<span class="pali m-text">Tenāha thero tissametteyyo—</span><br />
</p>
<p id="mnd7c12p1">
<span class="pali m-text">“Methunamanuyuttassa,</span><br />
</p>
<p id="mnd7c12p2">
<span class="pali m-text">(iccāyasmā tisso metteyyo)</span><br />
</p>
<p id="mnd7c12p3">
<span class="pali m-text">Vighātaṁ brūhi mārisa;</span><br />
</p>
<p id="mnd7c12p4">
<span class="pali m-text">Sutvāna tava sāsanaṁ,</span><br />
</p>
<p id="mnd7c12p5">
<span class="pali m-text">Viveke sikkhissāmase”ti.</span><br />
</p>
<p id="mnd7c13p1">
<span class="pali m-text">&lt;b&gt;Methunamanuyuttassa&lt;/b&gt;,</span><br />
</p>
<p id="mnd7c13p2">
<span class="pali m-text">(metteyyāti bhagavā)</span><br />
</p>
<p id="mnd7c13p3">
<span class="pali m-text">&lt;b&gt;Mussate vāpi sāsanaṁ;&lt;/b&gt;</span><br />
</p>
<p id="mnd7c13p4">
<span class="pali m-text">&lt;b&gt;Micchā ca paṭipajjati,&lt;/b&gt;</span><br />
</p>
<p id="mnd7c13p5">
<span class="pali m-text">&lt;b&gt;Etaṁ tasmiṁ anāriyaṁ.&lt;/b&gt;</span><br />
</p>
<p id="mnd7c14p1">
<span class="pali m-text">&lt;b&gt;Methunamanuyuttassā&lt;/b&gt;ti.</span><br />
</p>
<p id="mnd7c14p2">
<span class="pali m-text">Methunadhammo nāma yo so asaddhammo gāmadhammo vasaladhammo duṭṭhullo odakantiko rahasso dvayaṁdvayasamāpatti.</span><br />
</p>
<p id="mnd7c14p3">
<span class="pali m-text">Kiṅkāraṇā vuccati methunadhammo?</span><br />
</p>
<p id="mnd7c14p4">
<span class="pali m-text">Ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—</span><br />
</p>
<p id="mnd7c14p5">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c14p6">
<span class="pali m-text">Yathā ubho kalahakārakā methunakāti vuccanti, ubho bhaṇḍanakārakā methunakāti vuccanti, ubho bhassakārakā methunakāti vuccanti, ubho vivādakārakā methunakāti vuccanti, ubho adhikaraṇakārakā methunakāti vuccanti, ubho vādino methunakāti vuccanti, ubho sallāpakā methunakāti vuccanti;</span><br />
</p>
<p id="mnd7c14p7">
<span class="pali m-text">evamevaṁ ubhinnaṁ rattānaṁ sārattānaṁ avassutānaṁ pariyuṭṭhitānaṁ pariyādinnacittānaṁ ubhinnaṁ sadisānaṁ dhammoti—</span><br />
</p>
<p id="mnd7c14p8">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c15p1">
<span class="pali m-text">&lt;b&gt;Methunamanuyuttassā&lt;/b&gt;ti.</span><br />
</p>
<p id="mnd7c15p2">
<span class="pali m-text">Methunadhamme yuttassa payuttassa āyuttassa samāyuttassa taccaritassa tabbahulassa taggarukassa tanninnassa tappoṇassa tappabbhārassa tadadhimuttassa tadadhipateyyassāti—</span><br />
</p>
<p id="mnd7c15p3">
<span class="pali m-text">methunamanuyuttassa.</span><br />
</p>
<p id="mnd7c16p1">
<span class="pali m-text">&lt;b&gt;Metteyyā&lt;/b&gt;ti bhagavā taṁ theraṁ gottena ālapati.</span><br />
</p>
<p id="mnd7c16p2">
<span class="pali m-text">&lt;b&gt;Bhagavā&lt;/b&gt;ti gāravādhivacanaṁ.</span><br />
</p>
<p id="mnd7c16p3">
<span class="pali m-text">Api ca bhaggarāgoti bhagavā,</span><br />
</p>
<p id="mnd7c16p4">
<span class="pali m-text">bhaggadosoti bhagavā,</span><br />
</p>
<p id="mnd7c16p5">
<span class="pali m-text">bhaggamohoti bhagavā,</span><br />
</p>
<p id="mnd7c16p6">
<span class="pali m-text">bhaggamānoti bhagavā,</span><br />
</p>
<p id="mnd7c16p7">
<span class="pali m-text">bhaggadiṭṭhīti bhagavā,</span><br />
</p>
<p id="mnd7c16p8">
<span class="pali m-text">bhaggakaṇḍakoti bhagavā,</span><br />
</p>
<p id="mnd7c16p9">
<span class="pali m-text">bhaggakilesoti bhagavā,</span><br />
</p>
<p id="mnd7c16p10">
<span class="pali m-text">bhaji vibhaji pavibhaji dhammaratananti bhagavā,</span><br />
</p>
<p id="mnd7c16p11">
<span class="pali m-text">bhavānaṁ antakaroti bhagavā,</span><br />
</p>
<p id="mnd7c16p12">
<span class="pali m-text">bhāvitakāyo bhāvitasīlo bhāvitacitto bhāvitapaññoti bhagavā,</span><br />
</p>
<p id="mnd7c16p13">
<span class="pali m-text">bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā,</span><br />
</p>
<p id="mnd7c16p14">
<span class="pali m-text">bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā,</span><br />
</p>
<p id="mnd7c16p15">
<span class="pali m-text">bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā,</span><br />
</p>
<p id="mnd7c16p16">
<span class="pali m-text">bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ arūpasamāpattīnanti bhagavā,</span><br />
</p>
<p id="mnd7c16p17">
<span class="pali m-text">bhāgī vā bhagavā aṭṭhannaṁ vimokkhānaṁ aṭṭhannaṁ abhibhāyatanānaṁ navannaṁ anupubbavihārasamāpattīnanti bhagavā,</span><br />
</p>
<p id="mnd7c16p18">
<span class="pali m-text">bhāgī vā bhagavā dasannaṁ saññābhāvanānaṁ dasannaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā,</span><br />
</p>
<p id="mnd7c16p19">
<span class="pali m-text">bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā,</span><br />
</p>
<p id="mnd7c16p20">
<span class="pali m-text">bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā.</span><br />
</p>
<p id="mnd7c16p21">
<span class="pali m-text">Bhagavāti netaṁ nāmaṁ mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ na samaṇabrāhmaṇehi kataṁ, na devatāhi kataṁ.</span><br />
</p>
<p id="mnd7c16p22">
<span class="pali m-text">Vimokkhantikametaṁ buddhānaṁ bhagavantānaṁ bodhiyā mūle saha sabbaññutaññāṇassa paṭilābhā sacchikā paññatti yadidaṁ bhagavāti—</span><br />
</p>
<p id="mnd7c16p23">
<span class="pali m-text">metteyyāti bhagavā.</span><br />
</p>
<p id="mnd7c17p1">
<span class="pali m-text">&lt;b&gt;Mussate vāpi sāsanan&lt;/b&gt;ti.</span><br />
</p>
<p id="mnd7c17p2">
<span class="pali m-text">Dvīhi kāraṇehi sāsanaṁ mussati—</span><br />
</p>
<p id="mnd7c17p3">
<span class="pali m-text">pariyattisāsanampi mussati, paṭipattisāsanampi mussati.</span><br />
</p>
<p id="mnd7c17p4">
<span class="pali m-text">Katamaṁ pariyattisāsanaṁ?</span><br />
</p>
<p id="mnd7c17p5">
<span class="pali m-text">Yaṁ tassa pariyāpuṭaṁ—</span><br />
</p>
<p id="mnd7c17p6">
<span class="pali m-text">suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ—</span><br />
</p>
<p id="mnd7c17p7">
<span class="pali m-text">idaṁ pariyattisāsanaṁ.</span><br />
</p>
<p id="mnd7c17p8">
<span class="pali m-text">Tampi mussati sammussati pamussati sampamussati paribāhiro hotīti—</span><br />
</p>
<p id="mnd7c17p9">
<span class="pali m-text">evampi mussate vāpi sāsanaṁ.</span><br />
</p>
<p id="mnd7c18p1">
<span class="pali m-text">Katamaṁ paṭipattisāsanaṁ?</span><br />
</p>
<p id="mnd7c18p2">
<span class="pali m-text">Sammāpaṭipadā anulomapaṭipadā apaccanīkapaṭipadā anvatthapaṭipadā dhammānudhammapaṭipadā sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo—</span><br />
</p>
<p id="mnd7c18p3">
<span class="pali m-text">idaṁ paṭipattisāsanaṁ.</span><br />
</p>
<p id="mnd7c18p4">
<span class="pali m-text">Tampi mussati sammussati pamussati sampamussati paribāhiro hotīti.</span><br />
</p>
<p id="mnd7c18p5">
<span class="pali m-text">Evampi mussate vāpi sāsanaṁ.</span><br />
</p>
<p id="mnd7c19p1">
<span class="pali m-text">&lt;b&gt;Micchā ca paṭipajjatī&lt;/b&gt;ti.</span><br />
</p>
<p id="mnd7c19p2">
<span class="pali m-text">Pāṇampi hanati, adinnampi ādiyati, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇatīti—</span><br />
</p>
<p id="mnd7c19p3">
<span class="pali m-text">micchā ca paṭipajjati.</span><br />
</p>
<p id="mnd7c20p1">
<span class="pali m-text">&lt;b&gt;Etaṁ tasmiṁ anāriyan&lt;/b&gt;ti.</span><br />
</p>
<p id="mnd7c20p2">
<span class="pali m-text">Etaṁ tasmiṁ puggale anariyadhammo bāladhammo mūḷhadhammo aññāṇadhammo amarāvikkhepadhammo, yadidaṁ micchāpaṭipadāti—</span><br />
</p>
<p id="mnd7c20p3">
<span class="pali m-text">etaṁ tasmiṁ anāriyaṁ.</span><br />
</p>
<p id="mnd7c21p1">
<span class="pali m-text">Tenāha bhagavā—</span><br />
</p>
<p id="mnd7c22p1">
<span class="pali m-text">“Methunamanuyuttassa,</span><br />
</p>
<p id="mnd7c22p2">
<span class="pali m-text">(metteyyāti bhagavā)</span><br />
</p>
<p id="mnd7c22p3">
<span class="pali m-text">Mussate vāpi sāsanaṁ;</span><br />
</p>
<p id="mnd7c22p4">
<span class="pali m-text">Micchā ca paṭipajjati,</span><br />
</p>
<p id="mnd7c22p5">
<span class="pali m-text">Etaṁ tasmiṁ anāriyan”ti.</span><br />
</p>
<p id="mnd7c23p1">
<span class="pali m-text">&lt;b&gt;Eko pubbe caritvāna,&lt;/b&gt;</span><br />
</p>
<p id="mnd7c23p2">
<span class="pali m-text">&lt;b&gt;methunaṁ yo nisevati;&lt;/b&gt;</span><br />
</p>
<p id="mnd7c23p3">
<span class="pali m-text">&lt;b&gt;Yānaṁ bhantaṁva taṁ loke,&lt;/b&gt;</span><br />
</p>
<p id="mnd7c23p4">
<span class="pali m-text">&lt;b&gt;hīnamāhu puthujjanaṁ.&lt;/b&gt;</span><br />
</p>
<p id="mnd7c24p1">
<span class="pali m-text">&lt;b&gt;Eko pubbe caritvānā&lt;/b&gt;ti.</span><br />
</p>
<p id="mnd7c24p2">
<span class="pali m-text">Dvīhi kāraṇehi eko pubbe caritvāna—</span><br />
</p>
<p id="mnd7c24p3">
<span class="pali m-text">pabbajjāsaṅkhātena vā gaṇāvavassaggaṭṭhena vā.</span><br />
</p>
<p id="mnd7c24p4">
<span class="pali m-text">Kathaṁ pabbajjāsaṅkhātena eko pubbe caritvāna?</span><br />
</p>
<p id="mnd7c24p5">
<span class="pali m-text">Sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ upagantvā eko carati viharati iriyati vattati pāleti yapeti yāpeti.</span><br />
</p>
<p id="mnd7c24p6">
<span class="pali m-text">Evaṁ pabbajjāsaṅkhātena eko pubbe caritvāna.</span><br />
</p>
<p id="mnd7c25p1">
<span class="pali m-text">Kathaṁ gaṇāvavassaggaṭṭhena eko pubbe caritvāna?</span><br />
</p>
<p id="mnd7c25p2">
<span class="pali m-text">So evaṁ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni.</span><br />
</p>
<p id="mnd7c25p3">
<span class="pali m-text">So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya pavisati, eko paṭikkamati, eko raho nisīdati, eko caṅkamaṁ adhiṭṭhāti, eko carati viharati iriyati vattati pāleti yapeti yāpeti.</span><br />
</p>
<p id="mnd7c25p4">
<span class="pali m-text">Evaṁ gaṇāvavassaggaṭṭhena eko pubbe caritvāna.</span><br />
</p>
<p id="mnd7c26p1">
<span class="pali m-text">&lt;b&gt;Methunaṁ yo nisevatī&lt;/b&gt;ti.</span><br />
</p>
<p id="mnd7c26p2">
<span class="pali m-text">&lt;b&gt;Methunadhammo&lt;/b&gt; nāma yo so asaddhammo …pe…</span><br />
</p>
<p id="mnd7c26p3">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c26p4">
<span class="pali m-text">&lt;b&gt;Methunaṁ yo nisevatī&lt;/b&gt;ti.</span><br />
</p>
<p id="mnd7c26p5">
<span class="pali m-text">Yo aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattitvā methunaṁ dhammaṁ sevati nisevati saṁsevati paṭisevatīti—</span><br />
</p>
<p id="mnd7c26p6">
<span class="pali m-text">methunaṁ yo nisevati.</span><br />
</p>
<p id="mnd7c27p1">
<span class="pali m-text">&lt;b&gt;Yānaṁ bhantaṁva taṁ loke&lt;/b&gt;ti.</span><br />
</p>
<p id="mnd7c27p2">
<span class="pali m-text">&lt;b&gt;Yānan&lt;/b&gt;ti hatthiyānaṁ assayānaṁ goyānaṁ ajayānaṁ meṇḍayānaṁ oṭṭhayānaṁ kharayānaṁ bhantaṁ adantaṁ akāritaṁ avinītaṁ uppathaṁ gaṇhāti, visamaṁ khāṇumpi pāsāṇampi abhiruhati, yānampi ārohanakampi bhañjati, papātepi papatati.</span><br />
</p>
<p id="mnd7c27p3">
<span class="pali m-text">Yathā taṁ bhantaṁ yānaṁ adantaṁ akāritaṁ avinītaṁ uppathaṁ gaṇhāti;</span><br />
</p>
<p id="mnd7c27p4">
<span class="pali m-text">evamevaṁ so vibbhantako bhantayānapaṭibhāgo uppathaṁ gaṇhāti, micchādiṭṭhiṁ gaṇhāti …pe… micchāsamādhiṁ gaṇhāti.</span><br />
</p>
<p id="mnd7c27p5">
<span class="pali m-text">Yathā taṁ bhantaṁ yānaṁ adantaṁ akāritaṁ avinītaṁ visamaṁ khāṇumpi pāsāṇampi abhiruhati;</span><br />
</p>
<p id="mnd7c27p6">
<span class="pali m-text">evamevaṁ so vibbhantako bhantayānapaṭibhāgo visamaṁ kāyakammaṁ abhiruhati, visamaṁ vacīkammaṁ abhiruhati, visamaṁ manokammaṁ abhiruhati, visamaṁ pāṇātipātaṁ abhiruhati, visamaṁ adinnādānaṁ abhiruhati, visamaṁ kāmesumicchācāraṁ abhiruhati, visamaṁ musāvādaṁ abhiruhati, visamaṁ pisuṇavācaṁ abhiruhati, visamaṁ pharusavācaṁ abhiruhati, visamaṁ samphappalāpaṁ abhiruhati, visamaṁ abhijjhaṁ abhiruhati, visamaṁ byāpādaṁ abhiruhati, visamaṁ micchādiṭṭhiṁ abhiruhati, visame saṅkhāre abhiruhati, visame pañca kāmaguṇe abhiruhati, visame nīvaraṇe abhiruhati.</span><br />
</p>
<p id="mnd7c27p7">
<span class="pali m-text">Yathā taṁ bhantaṁ yānaṁ adantaṁ akāritaṁ avinītaṁ yānampi ārohanakampi bhañjati;</span><br />
</p>
<p id="mnd7c27p8">
<span class="pali m-text">evamevaṁ so vibbhantako bhantayānapaṭibhāgo niraye attānaṁ bhañjati, tiracchānayoniyaṁ attānaṁ bhañjati, pettivisaye attānaṁ bhañjati, manussaloke attānaṁ bhañjati, devaloke attānaṁ bhañjati.</span><br />
</p>
<p id="mnd7c27p9">
<span class="pali m-text">Yathā taṁ bhantaṁ yānaṁ adantaṁ akāritaṁ avinītaṁ papāte papatati;</span><br />
</p>
<p id="mnd7c27p10">
<span class="pali m-text">evamevaṁ so vibbhantako bhantayānapaṭibhāgo jātipapātampi papatati, jarāpapātampi papatati, byādhipapātampi papatati, maraṇapapātampi papatati, sokaparidevadukkhadomanassupāyāsapapātampi papatati.</span><br />
</p>
<p id="mnd7c27p11">
<span class="pali m-text">&lt;b&gt;Loke&lt;/b&gt;ti apāyaloke manussaloketi—</span><br />
</p>
<p id="mnd7c27p12">
<span class="pali m-text">yānaṁ bhantaṁva taṁ loke.</span><br />
</p>
<p id="mnd7c28p1">
<span class="pali m-text">&lt;b&gt;Hīnamāhu puthujjanan&lt;/b&gt;ti.</span><br />
</p>
<p id="mnd7c28p2">
<span class="pali m-text">&lt;b&gt;Puthujjanā&lt;/b&gt;ti kenaṭṭhena puthujjanā?</span><br />
</p>
<p id="mnd7c28p3">
<span class="pali m-text">Puthu kilese janentīti puthujjanā, puthu avihatasakkāyadiṭṭhikāti puthujjanā, puthu satthārānaṁ mukhullokikāti puthujjanā, puthu sabbagatīhi avuṭṭhitāti puthujjanā, puthu nānābhisaṅkhāre abhisaṅkharontīti puthujjanā, puthu nānāoghehi vuyhantīti puthujjanā, puthu nānāsantāpehi santapantīti puthujjanā, puthu nānāpariḷāhehi paridayhantīti puthujjanā, puthu pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā paṭicchannā paṭikujjitāti puthujjanā.</span><br />
</p>
<p id="mnd7c28p4">
<span class="pali m-text">&lt;b&gt;Hīnamāhu puthujjanan&lt;/b&gt;ti.</span><br />
</p>
<p id="mnd7c28p5">
<span class="pali m-text">Puthujjanaṁ hīnaṁ nihīnaṁ omakaṁ lāmakaṁ chatukkaṁ parittanti evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd7c28p6">
<span class="pali m-text">hīnamāhu puthujjanaṁ.</span><br />
</p>
<p id="mnd7c29p1">
<span class="pali m-text">Tenāha bhagavā—</span><br />
</p>
<p id="mnd7c30p1">
<span class="pali m-text">“Eko pubbe caritvāna,</span><br />
</p>
<p id="mnd7c30p2">
<span class="pali m-text">methunaṁ yo nisevati;</span><br />
</p>
<p id="mnd7c30p3">
<span class="pali m-text">Yānaṁ bhantaṁva taṁ loke,</span><br />
</p>
<p id="mnd7c30p4">
<span class="pali m-text">hīnamāhu puthujjanan”ti.</span><br />
</p>
<p id="mnd7c31p1">
<span class="pali m-text">&lt;b&gt;Yaso kitti ca yā pubbe,&lt;/b&gt;</span><br />
</p>
<p id="mnd7c31p2">
<span class="pali m-text">&lt;b&gt;hāyate vāpi tassa sā;&lt;/b&gt;</span><br />
</p>
<p id="mnd7c31p3">
<span class="pali m-text">&lt;b&gt;Etampi disvā sikkhetha,&lt;/b&gt;</span><br />
</p>
<p id="mnd7c31p4">
<span class="pali m-text">&lt;b&gt;methunaṁ vippahātave.&lt;/b&gt;</span><br />
</p>
<p id="mnd7c32p1">
<span class="pali m-text">&lt;b&gt;Yaso kitti ca yā pubbe, hāyate vāpi tassa sā&lt;/b&gt;ti.</span><br />
</p>
<p id="mnd7c32p2">
<span class="pali m-text">Katamo &lt;b&gt;yaso&lt;/b&gt;?</span><br />
</p>
<p id="mnd7c32p3">
<span class="pali m-text">Idhekacco pubbe samaṇabhāve sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṁ—</span><br />
</p>
<p id="mnd7c32p4">
<span class="pali m-text">ayaṁ yaso.</span><br />
</p>
<p id="mnd7c32p5">
<span class="pali m-text">Katamā &lt;b&gt;kitti&lt;/b&gt;?</span><br />
</p>
<p id="mnd7c32p6">
<span class="pali m-text">Idhekacco pubbe samaṇabhāve kittivaṇṇagato hoti paṇḍito viyatto medhāvī bahussuto cittakathī kalyāṇapaṭibhāno—</span><br />
</p>
<p id="mnd7c32p7">
<span class="pali m-text">suttantikoti vā vinayadharoti vā dhammakathikoti vā āraññikoti vā piṇḍapātikoti vā paṁsukūlikoti vā tecīvarikoti vā sapadānacārikoti vā khalupacchābhattikoti vā nesajjikoti vā yathāsanthatikoti vā</span><br />
</p>
<p id="mnd7c32p8">
<span class="pali m-text">paṭhamassa jhānassa lābhīti vā dutiyassa jhānassa lābhīti vā tatiyassa jhānassa lābhīti vā catutthassa jhānassa lābhīti vā ākāsānañcāyatanasamāpattiyā lābhīti vā viññāṇañcāyatanasamāpattiyā lābhīti vā ākiñcaññāyatanasamāpattiyā lābhīti vā nevasaññānāsaññāyatanasamāpattiyā lābhīti vā, ayaṁ kittīti—</span><br />
</p>
<p id="mnd7c32p9">
<span class="pali m-text">yaso kitti ca yā pubbe.</span><br />
</p>
<p id="mnd7c33p1">
<span class="pali m-text">&lt;b&gt;Hāyate vāpi tassa sā&lt;/b&gt;ti.</span><br />
</p>
<p id="mnd7c33p2">
<span class="pali m-text">Tassa aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattassa so ca yaso sā ca kitti hāyati parihāyati paridhaṁsati paripatati antaradhāyati vippalujjatīti—</span><br />
</p>
<p id="mnd7c33p3">
<span class="pali m-text">yaso kitti ca yā pubbe hāyate vāpi tassa sā.</span><br />
</p>
<p id="mnd7c34p1">
<span class="pali m-text">&lt;b&gt;Etampi disvā sikkhetha methunaṁ vippahātave&lt;/b&gt;ti.</span><br />
</p>
<p id="mnd7c34p2">
<span class="pali m-text">&lt;b&gt;Etan&lt;/b&gt;ti pubbe samaṇabhāve yaso kitti ca, aparabhāge buddhaṁ dhammaṁ saṅghaṁ sikkhaṁ paccakkhāya hīnāyāvattassa ayaso ca akitti ca;</span><br />
</p>
<p id="mnd7c34p3">
<span class="pali m-text">etaṁ sampattiṁ vipattiṁ.</span><br />
</p>
<p id="mnd7c34p4">
<span class="pali m-text">&lt;b&gt;Disvā&lt;/b&gt;ti passitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="mnd7c34p5">
<span class="pali m-text">etampi disvā.</span><br />
</p>
<p id="mnd7c34p6">
<span class="pali m-text">&lt;b&gt;Sikkhethā&lt;/b&gt;ti tisso sikkhā—</span><br />
</p>
<p id="mnd7c34p7">
<span class="pali m-text">adhisīlasikkhā, adhicittasikkhā, adhipaññāsikkhā.</span><br />
</p>
<p id="mnd7c34p8">
<span class="pali m-text">Katamā adhisīlasikkhā?</span><br />
</p>
<p id="mnd7c34p9">
<span class="pali m-text">Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
</p>
<p id="mnd7c34p10">
<span class="pali m-text">Khuddako sīlakkhandho, mahanto sīlakkhandho.</span><br />
</p>
<p id="mnd7c34p11">
<span class="pali m-text">Sīlaṁ patiṭṭhā ādi caraṇaṁ saṁyamo saṁvaro mukhaṁ pamukhaṁ kusalānaṁ dhammānaṁ samāpattiyā—</span><br />
</p>
<p id="mnd7c34p12">
<span class="pali m-text">ayaṁ adhisīlasikkhā.</span><br />
</p>
<p id="mnd7c35p1">
<span class="pali m-text">Katamā adhicittasikkhā?</span><br />
</p>
<p id="mnd7c35p2">
<span class="pali m-text">Idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati …pe…</span><br />
</p>
<p id="mnd7c35p3">
<span class="pali m-text">dutiyaṁ jhānaṁ …</span><br />
</p>
<p id="mnd7c35p4">
<span class="pali m-text">tatiyaṁ jhānaṁ …</span><br />
</p>
<p id="mnd7c35p5">
<span class="pali m-text">catutthaṁ jhānaṁ upasampajja viharati—</span><br />
</p>
<p id="mnd7c35p6">
<span class="pali m-text">ayaṁ adhicittasikkhā.</span><br />
</p>
<p id="mnd7c36p1">
<span class="pali m-text">Katamā adhipaññāsikkhā?</span><br />
</p>
<p id="mnd7c36p2">
<span class="pali m-text">Idha bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</span><br />
</p>
<p id="mnd7c36p3">
<span class="pali m-text">So idaṁ dukkhanti yathābhūtaṁ pajānāti, ayaṁ dukkhasamudayoti yathābhūtaṁ pajānāti, ayaṁ dukkhanirodhoti yathābhūtaṁ pajānāti, ayaṁ dukkhanirodhagāminī paṭipadāti yathābhūtaṁ pajānāti,</span><br />
</p>
<p id="mnd7c36p4">
<span class="pali m-text">ime āsavāti yathābhūtaṁ pajānāti, ayaṁ āsavasamudayoti yathābhūtaṁ pajānāti, ayaṁ āsavanirodhoti yathābhūtaṁ pajānāti, ayaṁ āsavanirodhagāminī paṭipadāti yathābhūtaṁ pajānāti—</span><br />
</p>
<p id="mnd7c36p5">
<span class="pali m-text">ayaṁ adhipaññāsikkhā.</span><br />
</p>
<p id="mnd7c36p6">
<span class="pali m-text">&lt;b&gt;Methunadhammo&lt;/b&gt; nāma yo so asaddhammo …pe…</span><br />
</p>
<p id="mnd7c36p7">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c37p1">
<span class="pali m-text">&lt;b&gt;Etampi disvā sikkhetha, methunaṁ vippahātave&lt;/b&gt;ti.</span><br />
</p>
<p id="mnd7c37p2">
<span class="pali m-text">Methunadhammassa pahānāya vūpasamāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya.</span><br />
</p>
<p id="mnd7c37p3">
<span class="pali m-text">Imā tisso sikkhāyo āvajjanto sikkheyya, jānanto sikkheyya, passanto sikkheyya, paccavekkhanto sikkheyya, cittaṁ adhiṭṭhahanto sikkheyya, saddhāya adhimuccanto sikkheyya, vīriyaṁ paggaṇhanto sikkheyya, satiṁ upaṭṭhapento sikkheyya, cittaṁ samādahanto sikkheyya, paññāya pajānanto sikkheyya, abhiññeyyaṁ abhijānanto sikkheyya, pariññeyyaṁ parijānanto sikkheyya, pahātabbaṁ pajahanto sikkheyya, bhāvetabbaṁ bhāvento sikkheyya, sacchikātabbaṁ sacchikaronto sikkheyya ācareyya samācareyya samādāya vatteyyāti—</span><br />
</p>
<p id="mnd7c37p4">
<span class="pali m-text">etampi disvā sikkhetha, methunaṁ vippahātave.</span><br />
</p>
<p id="mnd7c38p1">
<span class="pali m-text">Tenāha bhagavā—</span><br />
</p>
<p id="mnd7c39p1">
<span class="pali m-text">“Yaso kitti ca yā pubbe,</span><br />
</p>
<p id="mnd7c39p2">
<span class="pali m-text">hāyate vāpi tassa sā;</span><br />
</p>
<p id="mnd7c39p3">
<span class="pali m-text">Etampi disvā sikkhetha,</span><br />
</p>
<p id="mnd7c39p4">
<span class="pali m-text">methunaṁ vippahātave”ti.</span><br />
</p>
<p id="mnd7c40p1">
<span class="pali m-text">&lt;b&gt;Saṅkappehi pareto so,&lt;/b&gt;</span><br />
</p>
<p id="mnd7c40p2">
<span class="pali m-text">&lt;b&gt;kapaṇo viya jhāyati;&lt;/b&gt;</span><br />
</p>
<p id="mnd7c40p3">
<span class="pali m-text">&lt;b&gt;Sutvā paresaṁ nigghosaṁ,&lt;/b&gt;</span><br />
</p>
<p id="mnd7c40p4">
<span class="pali m-text">&lt;b&gt;maṅku hoti tathāvidho.&lt;/b&gt;</span><br />
</p>
<p id="mnd7c41p1">
<span class="pali m-text">&lt;b&gt;Saṅkappehi pareto so, kapaṇo viya jhāyatī&lt;/b&gt;ti.</span><br />
</p>
<p id="mnd7c41p2">
<span class="pali m-text">Kāmasaṅkappena byāpādasaṅkappena vihiṁsāsaṅkappena diṭṭhisaṅkappena phuṭṭho pareto samohito samannāgato pihito kapaṇo viya mando viya momūho viya jhāyati pajjhāyati nijjhāyati apajjhāyati.</span><br />
</p>
<p id="mnd7c41p3">
<span class="pali m-text">Yathā ulūko rukkhasākhāyaṁ mūsikaṁ magayamāno jhāyati pajjhāyati nijjhāyati apajjhāyati, yathā kotthu nadītīre macche magayamāno jhāyati pajjhāyati nijjhāyati apajjhāyati, yathā biḷāro sandhisamalasaṅkaṭire mūsikaṁ magayamāno jhāyati pajjhāyati nijjhāyati apajjhāyati, yathā gadrabho vahacchinno sandhisamalasaṅkaṭire jhāyati pajjhāyati nijjhāyati apajjhāyati;</span><br />
</p>
<p id="mnd7c41p4">
<span class="pali m-text">evamevaṁ so vibbhantako kāmasaṅkappena byāpādasaṅkappena vihiṁsāsaṅkappena diṭṭhisaṅkappena phuṭṭho pareto samohito samannāgato pihito kapaṇo viya mando viya momūho viya jhāyati pajjhāyati nijjhāyati apajjhāyatīti—</span><br />
</p>
<p id="mnd7c41p5">
<span class="pali m-text">saṅkappehi pareto so kapaṇo viya jhāyati.</span><br />
</p>
<p id="mnd7c42p1">
<span class="pali m-text">&lt;b&gt;Sutvā paresaṁ nigghosaṁ, maṅku hoti tathāvidho&lt;/b&gt;ti.</span><br />
</p>
<p id="mnd7c42p2">
<span class="pali m-text">&lt;b&gt;Paresan&lt;/b&gt;ti upajjhāyā vā ācariyā vā samānupajjhāyakā vā samānācariyakā vā mittā vā sandiṭṭhā vā sambhattā vā sahāyā vā codenti—</span><br />
</p>
<p id="mnd7c42p3">
<span class="pali m-text">“tassa te, āvuso, alābhā, tassa te dulladdhaṁ, yaṁ tvaṁ evarūpaṁ uḷāraṁ satthāraṁ labhitvā evaṁ svākkhāte dhammavinaye pabbajitvā evarūpaṁ ariyagaṇaṁ labhitvā hīnassa methunadhammassa kāraṇā buddhaṁ dhammaṁ saṅghaṁ sikkhaṁ paccakkhāya hīnāyāvattosi.</span><br />
</p>
<p id="mnd7c42p4">
<span class="pali m-text">Saddhāpi nāma te nāhosi kusalesu dhammesu, hirīpi nāma te nāhosi kusalesu dhammesu, ottappampi nāma te nāhosi kusalesu dhammesu, vīriyampi nāma te nāhosi kusalesu dhammesu, satipi nāma te nāhosi kusalesu dhammesu, paññāpi nāma te nāhosi kusalesu dhammesū”ti.</span><br />
</p>
<p id="mnd7c42p5">
<span class="pali m-text">Tesaṁ vacanaṁ byappathaṁ desanaṁ anusāsanaṁ anusiṭṭhiṁ sutvā suṇitvā uggahetvā upadhārayitvā upalakkhayitvā maṅku hoti, pīḷito ghaṭṭito byādhito domanassito hoti.</span><br />
</p>
<p id="mnd7c42p6">
<span class="pali m-text">&lt;b&gt;Tathāvidho&lt;/b&gt;ti tathāvidho tādiso tassaṇṭhito tappakāro tappaṭibhāgo.</span><br />
</p>
<p id="mnd7c42p7">
<span class="pali m-text">Yo so vibbhantakoti—</span><br />
</p>
<p id="mnd7c42p8">
<span class="pali m-text">sutvā paresaṁ nigghosaṁ maṅku hoti tathāvidho.</span><br />
</p>
<p id="mnd7c43p1">
<span class="pali m-text">Tenāha bhagavā—</span><br />
</p>
<p id="mnd7c44p1">
<span class="pali m-text">“Saṅkappehi pareto so,</span><br />
</p>
<p id="mnd7c44p2">
<span class="pali m-text">kapaṇo viya jhāyati;</span><br />
</p>
<p id="mnd7c44p3">
<span class="pali m-text">Sutvā paresaṁ nigghosaṁ,</span><br />
</p>
<p id="mnd7c44p4">
<span class="pali m-text">maṅku hoti tathāvidho”ti.</span><br />
</p>
<p id="mnd7c45p1">
<span class="pali m-text">&lt;b&gt;Atha satthāni kurute,&lt;/b&gt;</span><br />
</p>
<p id="mnd7c45p2">
<span class="pali m-text">&lt;b&gt;paravādehi codito;&lt;/b&gt;</span><br />
</p>
<p id="mnd7c45p3">
<span class="pali m-text">&lt;b&gt;Esa khvassa mahāgedho,&lt;/b&gt;</span><br />
</p>
<p id="mnd7c45p4">
<span class="pali m-text">&lt;b&gt;mosavajjaṁ pagāhati.&lt;/b&gt;</span><br />
</p>
<p id="mnd7c46p1">
<span class="pali m-text">&lt;b&gt;Atha satthāni kurute, paravādehi codito&lt;/b&gt;ti.</span><br />
</p>
<p id="mnd7c46p2">
<span class="pali m-text">&lt;b&gt;Athā&lt;/b&gt;ti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span><br />
</p>
<p id="mnd7c46p3">
<span class="pali m-text">athāti.</span><br />
</p>
<p id="mnd7c46p4">
<span class="pali m-text">&lt;b&gt;Satthānī&lt;/b&gt;ti tīṇi satthāni—</span><br />
</p>
<p id="mnd7c46p5">
<span class="pali m-text">kāyasatthaṁ, vacīsatthaṁ, manosatthaṁ.</span><br />
</p>
<p id="mnd7c46p6">
<span class="pali m-text">Tividhaṁ kāyaduccaritaṁ kāyasatthaṁ, catubbidhaṁ vacīduccaritaṁ vacīsatthaṁ, tividhaṁ manoduccaritaṁ manosatthaṁ.</span><br />
</p>
<p id="mnd7c46p7">
<span class="pali m-text">&lt;b&gt;Paravādehi codito&lt;/b&gt;ti.</span><br />
</p>
<p id="mnd7c46p8">
<span class="pali m-text">Upajjhāyehi vā ācariyehi vā samānupajjhāyakehi vā samānācariyakehi vā mittehi vā sandiṭṭhehi vā sambhattehi vā sahāyehi vā codito sampajānamusā bhāsati.</span><br />
</p>
<p id="mnd7c46p9">
<span class="pali m-text">“Abhirato ahaṁ, bhante, ahosiṁ pabbajjāya.</span><br />
</p>
<p id="mnd7c46p10">
<span class="pali m-text">Mātā me posetabbā, tenamhi vibbhanto”ti bhaṇati.</span><br />
</p>
<p id="mnd7c46p11">
<span class="pali m-text">“Pitā me posetabbo, tenamhi vibbhanto”ti bhaṇati.</span><br />
</p>
<p id="mnd7c46p12">
<span class="pali m-text">“Bhātā me posetabbo …</span><br />
</p>
<p id="mnd7c46p13">
<span class="pali m-text">bhaginī me posetabbā …</span><br />
</p>
<p id="mnd7c46p14">
<span class="pali m-text">putto me posetabbo …</span><br />
</p>
<p id="mnd7c46p15">
<span class="pali m-text">dhītā me posetabbā …</span><br />
</p>
<p id="mnd7c46p16">
<span class="pali m-text">mittā me posetabbā …</span><br />
</p>
<p id="mnd7c46p17">
<span class="pali m-text">amaccā me posetabbā …</span><br />
</p>
<p id="mnd7c46p18">
<span class="pali m-text">ñātakā me posetabbā …</span><br />
</p>
<p id="mnd7c46p19">
<span class="pali m-text">sālohitā me posetabbā, tenamhi vibbhanto”ti bhaṇati.</span><br />
</p>
<p id="mnd7c46p20">
<span class="pali m-text">Vacīsatthaṁ karoti saṅkaroti janeti sañjaneti nibbatteti abhinibbattetīti—</span><br />
</p>
<p id="mnd7c46p21">
<span class="pali m-text">atha satthāni kurute, paravādehi codito.</span><br />
</p>
<p id="mnd7c47p1">
<span class="pali m-text">&lt;b&gt;Esa khvassa mahāgedho&lt;/b&gt;ti.</span><br />
</p>
<p id="mnd7c47p2">
<span class="pali m-text">Eso tassa mahāgedho mahāvanaṁ mahāgahanaṁ mahākantāro mahāvisamo mahākuṭilo mahāpaṅko mahāpalipo mahāpalibodho mahābandhanaṁ, yadidaṁ sampajānamusāvādoti—</span><br />
</p>
<p id="mnd7c47p3">
<span class="pali m-text">esa khvassa mahāgedho.</span><br />
</p>
<p id="mnd7c48p1">
<span class="pali m-text">&lt;b&gt;Mosavajjaṁ pagāhatī&lt;/b&gt;ti.</span><br />
</p>
<p id="mnd7c48p2">
<span class="pali m-text">Mosavajjaṁ vuccati musāvādo.</span><br />
</p>
<p id="mnd7c48p3">
<span class="pali m-text">Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho—</span><br />
</p>
<p id="mnd7c48p4">
<span class="pali m-text">“ehambho purisa, yaṁ jānāsi taṁ vadehī”ti,</span><br />
</p>
<p id="mnd7c48p5">
<span class="pali m-text">so ajānaṁ vā āha—“jānāmī”ti,</span><br />
</p>
<p id="mnd7c48p6">
<span class="pali m-text">jānaṁ vā āha—“na jānāmī”ti,</span><br />
</p>
<p id="mnd7c48p7">
<span class="pali m-text">apassaṁ vā āha—“passāmī”ti,</span><br />
</p>
<p id="mnd7c48p8">
<span class="pali m-text">passaṁ vā āha—“na passāmī”ti.</span><br />
</p>
<p id="mnd7c48p9">
<span class="pali m-text">Iti attahetu vā parahetu vā āmisakiñcikkhahetu vā sampajānamusā bhāsati—</span><br />
</p>
<p id="mnd7c48p10">
<span class="pali m-text">idaṁ vuccati mosavajjaṁ.</span><br />
</p>
<p id="mnd7c49p1">
<span class="pali m-text">Api ca tīhākārehi musāvādo hoti.</span><br />
</p>
<p id="mnd7c49p2">
<span class="pali m-text">Pubbevassa hoti—</span><br />
</p>
<p id="mnd7c49p3">
<span class="pali m-text">“musā bhaṇissan”ti, bhaṇantassa hoti—</span><br />
</p>
<p id="mnd7c49p4">
<span class="pali m-text">“musā bhaṇāmī”ti, bhaṇitassa hoti—</span><br />
</p>
<p id="mnd7c49p5">
<span class="pali m-text">“musā mayā bhaṇitan”ti.</span><br />
</p>
<p id="mnd7c49p6">
<span class="pali m-text">Imehi tīhākārehi musāvādo hoti.</span><br />
</p>
<p id="mnd7c49p7">
<span class="pali m-text">Api ca catūhākārehi musāvādo hoti.</span><br />
</p>
<p id="mnd7c49p8">
<span class="pali m-text">Pubbevassa hoti—</span><br />
</p>
<p id="mnd7c49p9">
<span class="pali m-text">“musā bhaṇissan”ti, bhaṇantassa hoti—</span><br />
</p>
<p id="mnd7c49p10">
<span class="pali m-text">“musā bhaṇāmī”ti, bhaṇitassa hoti—</span><br />
</p>
<p id="mnd7c49p11">
<span class="pali m-text">“musā mayā bhaṇitan”ti, vinidhāya diṭṭhiṁ.</span><br />
</p>
<p id="mnd7c49p12">
<span class="pali m-text">Imehi catūhākārehi musāvādo hoti.</span><br />
</p>
<p id="mnd7c49p13">
<span class="pali m-text">Api ca pañcahākārehi …</span><br />
</p>
<p id="mnd7c49p14">
<span class="pali m-text">chahākārehi …</span><br />
</p>
<p id="mnd7c49p15">
<span class="pali m-text">sattahākārehi …</span><br />
</p>
<p id="mnd7c49p16">
<span class="pali m-text">aṭṭhahākārehi musāvādo hoti.</span><br />
</p>
<p id="mnd7c49p17">
<span class="pali m-text">Pubbevassa hoti—</span><br />
</p>
<p id="mnd7c49p18">
<span class="pali m-text">“musā bhaṇissan”ti, bhaṇantassa hoti—</span><br />
</p>
<p id="mnd7c49p19">
<span class="pali m-text">“musā bhaṇāmī”ti, bhaṇitassa hoti—</span><br />
</p>
<p id="mnd7c49p20">
<span class="pali m-text">“musā mayā bhaṇitan”ti, vinidhāya diṭṭhiṁ, vinidhāya khantiṁ, vinidhāya ruciṁ, vinidhāya saññaṁ, vinidhāya bhāvaṁ.</span><br />
</p>
<p id="mnd7c49p21">
<span class="pali m-text">Imehi aṭṭhahākārehi musāvādo hoti.</span><br />
</p>
<p id="mnd7c49p22">
<span class="pali m-text">&lt;b&gt;Mosavajjaṁ pagāhatī&lt;/b&gt;ti.</span><br />
</p>
<p id="mnd7c49p23">
<span class="pali m-text">Mosavajjaṁ pagāhati ogāhati ajjhogāhati pavisatīti—</span><br />
</p>
<p id="mnd7c49p24">
<span class="pali m-text">mosavajjaṁ pagāhati.</span><br />
</p>
<p id="mnd7c50p1">
<span class="pali m-text">Tenāha bhagavā—</span><br />
</p>
<p id="mnd7c51p1">
<span class="pali m-text">“Atha satthāni kurute,</span><br />
</p>
<p id="mnd7c51p2">
<span class="pali m-text">paravādehi codito;</span><br />
</p>
<p id="mnd7c51p3">
<span class="pali m-text">Esa khvassa mahāgedho,</span><br />
</p>
<p id="mnd7c51p4">
<span class="pali m-text">mosavajjaṁ pagāhatī”ti.</span><br />
</p>
<p id="mnd7c52p1">
<span class="pali m-text">&lt;b&gt;Paṇḍitoti samaññāto,&lt;/b&gt;</span><br />
</p>
<p id="mnd7c52p2">
<span class="pali m-text">&lt;b&gt;ekacariyaṁ adhiṭṭhito;&lt;/b&gt;</span><br />
</p>
<p id="mnd7c52p3">
<span class="pali m-text">&lt;b&gt;Sa cāpi methune yutto,&lt;/b&gt;</span><br />
</p>
<p id="mnd7c52p4">
<span class="pali m-text">&lt;b&gt;mandova parikissati.&lt;/b&gt;</span><br />
</p>
<p id="mnd7c53p1">
<span class="pali m-text">&lt;b&gt;Paṇḍitoti samaññāto&lt;/b&gt;ti.</span><br />
</p>
<p id="mnd7c53p2">
<span class="pali m-text">Idhekacco pubbe samaṇabhāve kitti vaṇṇagato hoti—</span><br />
</p>
<p id="mnd7c53p3">
<span class="pali m-text">“paṇḍito viyatto medhāvī bahussuto cittakathī kalyāṇapaṭibhāno suttantikoti vā vinayadharoti vā dhammakathikoti vā …pe…</span><br />
</p>
<p id="mnd7c53p4">
<span class="pali m-text">nevasaññānāsaññāyatanasamāpattiyā lābhī”ti vā.</span><br />
</p>
<p id="mnd7c53p5">
<span class="pali m-text">Evaṁ ñāto hoti paññāto samaññāto hotīti—</span><br />
</p>
<p id="mnd7c53p6">
<span class="pali m-text">paṇḍitoti samaññāto.</span><br />
</p>
<p id="mnd7c54p1">
<span class="pali m-text">&lt;b&gt;Ekaccariyaṁ adhiṭṭhito&lt;/b&gt;ti.</span><br />
</p>
<p id="mnd7c54p2">
<span class="pali m-text">Dvīhi kāraṇehi ekaccariyaṁ adhiṭṭhito—</span><br />
</p>
<p id="mnd7c54p3">
<span class="pali m-text">pabbajjāsaṅkhātena vā gaṇāvavassaggaṭṭhena vā.</span><br />
</p>
<p id="mnd7c54p4">
<span class="pali m-text">Kathaṁ pabbajjāsaṅkhātena ekacariyaṁ adhiṭṭhito?</span><br />
</p>
<p id="mnd7c54p5">
<span class="pali m-text">Sabbaṁ gharāvāsapalibodhaṁ chinditvā …pe…</span><br />
</p>
<p id="mnd7c54p6">
<span class="pali m-text">evaṁ pabbajjāsaṅkhātena ekaccariyaṁ adhiṭṭhito.</span><br />
</p>
<p id="mnd7c54p7">
<span class="pali m-text">Kathaṁ gaṇāvavassaggaṭṭhena ekacariyaṁ adhiṭṭhito?</span><br />
</p>
<p id="mnd7c54p8">
<span class="pali m-text">So evaṁ pabbajito samāno eko araññavanapatthāni pantāni …pe…</span><br />
</p>
<p id="mnd7c54p9">
<span class="pali m-text">evaṁ gaṇāvavassaggaṭṭhena ekacariyaṁ adhiṭṭhitoti—</span><br />
</p>
<p id="mnd7c54p10">
<span class="pali m-text">ekacariyaṁ adhiṭṭhito.</span><br />
</p>
<p id="mnd7c55p1">
<span class="pali m-text">&lt;b&gt;Sa cāpi methune yutto&lt;/b&gt;ti.</span><br />
</p>
<p id="mnd7c55p2">
<span class="pali m-text">&lt;b&gt;Methunadhammo&lt;/b&gt; nāma yo so asaddhammo gāmadhammo …pe…</span><br />
</p>
<p id="mnd7c55p3">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c55p4">
<span class="pali m-text">&lt;b&gt;Sa cāpi methune yutto&lt;/b&gt;ti.</span><br />
</p>
<p id="mnd7c55p5">
<span class="pali m-text">So aparena samayena buddhaṁ dhammaṁ saṅghaṁ sikkhaṁ paccakkhāya hīnāyāvattitvā methunadhamme yutto payutto āyutto samāyuttoti—</span><br />
</p>
<p id="mnd7c55p6">
<span class="pali m-text">sa cāpi methune yutto.</span><br />
</p>
<p id="mnd7c56p1">
<span class="pali m-text">&lt;b&gt;Mandova parikissatī&lt;/b&gt;ti.</span><br />
</p>
<p id="mnd7c56p2">
<span class="pali m-text">Kapaṇo viya mando viya momūho viya kissati parikissati parikilissati.</span><br />
</p>
<p id="mnd7c56p3">
<span class="pali m-text">Pāṇampi hanati, adinnampi ādiyati, sandhimpi chindati, nillopampi harati, ekāgārikampi karoti, paripanthepi tiṭṭhati, paradārampi gacchati, musāpi bhaṇati.</span><br />
</p>
<p id="mnd7c56p4">
<span class="pali m-text">Evampi kissati parikissati parikilissati.</span><br />
</p>
<p id="mnd7c56p5">
<span class="pali m-text">Tamenaṁ rājāno gahetvā vividhā kammakāraṇā kārenti—</span><br />
</p>
<p id="mnd7c56p6">
<span class="pali m-text">kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti.</span><br />
</p>
<p id="mnd7c56p7">
<span class="pali m-text">Evampi kissati parikissati parikilissati.</span><br />
</p>
<p id="mnd7c57p1">
<span class="pali m-text">Atha vā kāmataṇhāya abhibhūto pariyādinnacitto bhoge pariyesanto nāvāya mahāsamuddaṁ pakkhandati, sītassa purakkhato uṇhassa purakkhato ḍaṁsamakasavātātapasarīsapasamphassehi pīḷiyamāno khuppipāsāya miyyamāno tigumbaṁ gacchati, takkolaṁ gacchati, takkasīlaṁ gacchati, kālamukhaṁ gacchati, purapūraṁ gacchati, vesuṅgaṁ gacchati, verāpathaṁ gacchati, javaṁ gacchati, tāmaliṁ gacchati, vaṅgaṁ gacchati, eḷabandhanaṁ gacchati, suvaṇṇakūṭaṁ gacchati, suvaṇṇabhūmiṁ gacchati, tambapāṇiṁ gacchati, suppārakaṁ gacchati, bhārukacchaṁ gacchati, suraṭṭhaṁ gacchati, bhaṅgalokaṁ gacchati, bhaṅgaṇaṁ gacchati, paramabhaṅgaṇaṁ gacchati, yonaṁ gacchati, paramayonaṁ gacchati, vinakaṁ gacchati, mūlapadaṁ gacchati, marukantāraṁ gacchati, jaṇṇupathaṁ gacchati, ajapathaṁ gacchati, meṇḍapathaṁ gacchati, saṅkupathaṁ gacchati, chattapathaṁ gacchati, vaṁsapathaṁ gacchati, sakuṇapathaṁ gacchati, mūsikapathaṁ gacchati, daripathaṁ gacchati, vettācāraṁ gacchati.</span><br />
</p>
<p id="mnd7c57p2">
<span class="pali m-text">Evampi kissati parikissati parikilissati.</span><br />
</p>
<p id="mnd7c58p1">
<span class="pali m-text">Gavesanto na vindati, alābhamūlakampi dukkhaṁ domanassaṁ paṭisaṁvedeti.</span><br />
</p>
<p id="mnd7c58p2">
<span class="pali m-text">Evampi kissati parikissati parikilissati.</span><br />
</p>
<p id="mnd7c59p1">
<span class="pali m-text">Gavesanto vindati, laddhāpi ārakkhamūlakampi dukkhaṁ domanassaṁ paṭisaṁvedeti—</span><br />
</p>
<p id="mnd7c59p2">
<span class="pali m-text">“kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na apiyā dāyādā hareyyun”ti.</span><br />
</p>
<p id="mnd7c59p3">
<span class="pali m-text">Tassa evaṁ ārakkhato gopayato te bhogā vippalujjanti.</span><br />
</p>
<p id="mnd7c59p4">
<span class="pali m-text">So vippayogamūlakampi dukkhaṁ domanassaṁ paṭisaṁvedeti.</span><br />
</p>
<p id="mnd7c59p5">
<span class="pali m-text">Evampi kissati parikissati parikilissatīti—</span><br />
</p>
<p id="mnd7c59p6">
<span class="pali m-text">sa cāpi methune yutto, mandova parikissati.</span><br />
</p>
<p id="mnd7c60p1">
<span class="pali m-text">Tenāha bhagavā—</span><br />
</p>
<p id="mnd7c61p1">
<span class="pali m-text">“Paṇḍitoti samaññāto,</span><br />
</p>
<p id="mnd7c61p2">
<span class="pali m-text">ekacariyaṁ adhiṭṭhito;</span><br />
</p>
<p id="mnd7c61p3">
<span class="pali m-text">Sa cāpi methune yutto,</span><br />
</p>
<p id="mnd7c61p4">
<span class="pali m-text">mandova parikissatī”ti.</span><br />
</p>
<p id="mnd7c62p1">
<span class="pali m-text">&lt;b&gt;Etamādīnavaṁ ñatvā,&lt;/b&gt;</span><br />
</p>
<p id="mnd7c62p2">
<span class="pali m-text">&lt;b&gt;Muni pubbāpare idha;&lt;/b&gt;</span><br />
</p>
<p id="mnd7c62p3">
<span class="pali m-text">&lt;b&gt;Ekacariyaṁ daḷhaṁ kayirā,&lt;/b&gt;</span><br />
</p>
<p id="mnd7c62p4">
<span class="pali m-text">&lt;b&gt;Na nisevetha methunaṁ.&lt;/b&gt;</span><br />
</p>
<p id="mnd7c63p1">
<span class="pali m-text">&lt;b&gt;Etamādīnavaṁ ñatvā, muni pubbāpare idhā&lt;/b&gt;ti.</span><br />
</p>
<p id="mnd7c63p2">
<span class="pali m-text">&lt;b&gt;Etan&lt;/b&gt;ti pubbe samaṇabhāve yaso ca kitti ca, aparabhāge buddhaṁ dhammaṁ saṅghaṁ sikkhaṁ paccakkhāya hīnāyāvattassa ayaso ca akitti ca;</span><br />
</p>
<p id="mnd7c63p3">
<span class="pali m-text">etaṁ sampattiṁ vipattiñca.</span><br />
</p>
<p id="mnd7c63p4">
<span class="pali m-text">&lt;b&gt;Ñatvā&lt;/b&gt;ti jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="mnd7c63p5">
<span class="pali m-text">&lt;b&gt;Munī&lt;/b&gt;ti.</span><br />
</p>
<p id="mnd7c63p6">
<span class="pali m-text">&lt;b&gt;Monaṁ&lt;/b&gt; vuccati ñāṇaṁ.</span><br />
</p>
<p id="mnd7c63p7">
<span class="pali m-text">Yā paññā pajānanā …pe… saṅgajālamaticca so muni.</span><br />
</p>
<p id="mnd7c63p8">
<span class="pali m-text">&lt;b&gt;Idhā&lt;/b&gt;ti imissā diṭṭhiyā imissā khantiyā imissā ruciyā imasmiṁ ādāye imasmiṁ dhamme imasmiṁ vinaye imasmiṁ dhammavinaye imasmiṁ pāvacane imasmiṁ brahmacariye imasmiṁ satthusāsane imasmiṁ attabhāve imasmiṁ manussaloketi—</span><br />
</p>
<p id="mnd7c63p9">
<span class="pali m-text">etamādīnavaṁ ñatvā muni pubbāpare idha.</span><br />
</p>
<p id="mnd7c64p1">
<span class="pali m-text">&lt;b&gt;Ekacariyaṁ daḷhaṁ kayirā&lt;/b&gt;ti.</span><br />
</p>
<p id="mnd7c64p2">
<span class="pali m-text">Dvīhi kāraṇehi ekacariyaṁ daḷhaṁ kareyya—</span><br />
</p>
<p id="mnd7c64p3">
<span class="pali m-text">pabbajjāsaṅkhātena vā gaṇāvavassaggaṭṭhena vā.</span><br />
</p>
<p id="mnd7c64p4">
<span class="pali m-text">Kathaṁ pabbajjāsaṅkhātena ekacariyaṁ daḷhaṁ kareyya?</span><br />
</p>
<p id="mnd7c64p5">
<span class="pali m-text">Sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ upagantvā eko careyya vihareyya iriyeyya vatteyya pāleyya yapeyya yāpeyya.</span><br />
</p>
<p id="mnd7c64p6">
<span class="pali m-text">Evaṁ pabbajjāsaṅkhātena ekacariyaṁ daḷhaṁ kareyya.</span><br />
</p>
<p id="mnd7c65p1">
<span class="pali m-text">Kathaṁ gaṇāvavassaggaṭṭhena ekacariyaṁ daḷhaṁ kareyya?</span><br />
</p>
<p id="mnd7c65p2">
<span class="pali m-text">So evaṁ pabbajito samāno eko araññavanapatthāni pantāni senāsanāni paṭiseveyya appasaddāni appanigghosāni vijanavātāni manussarāhasseyyakāni paṭisallānasāruppāni.</span><br />
</p>
<p id="mnd7c65p3">
<span class="pali m-text">So eko gaccheyya, eko tiṭṭheyya, eko nisīdeyya, eko seyyaṁ kappeyya, eko gāmaṁ piṇḍāya paviseyya, eko paṭikkameyya, eko raho nisīdeyya, eko caṅkamaṁ adhiṭṭheyya, eko careyya vihareyya iriyeyya vatteyya pāleyya yapeyya yāpeyya.</span><br />
</p>
<p id="mnd7c65p4">
<span class="pali m-text">Evaṁ gaṇāvavassaggaṭṭhena &lt;b&gt;ekacariyaṁ daḷhaṁ kareyyā&lt;/b&gt;ti—</span><br />
</p>
<p id="mnd7c65p5">
<span class="pali m-text">ekacariyaṁ daḷhaṁ kareyya, thiraṁ kareyya, daḷhaṁ samādāno assa, avaṭṭhitasamādāno assa kusalesu dhammesūti—</span><br />
</p>
<p id="mnd7c65p6">
<span class="pali m-text">ekacariyaṁ daḷhaṁ kayirā.</span><br />
</p>
<p id="mnd7c66p1">
<span class="pali m-text">&lt;b&gt;Na nisevetha methunan&lt;/b&gt;ti.</span><br />
</p>
<p id="mnd7c66p2">
<span class="pali m-text">&lt;b&gt;Methunadhammo&lt;/b&gt; nāma yo so asaddhammo gāmadhammo …pe…</span><br />
</p>
<p id="mnd7c66p3">
<span class="pali m-text">taṅkāraṇā vuccati methunadhammo.</span><br />
</p>
<p id="mnd7c66p4">
<span class="pali m-text">Methunadhammaṁ na seveyya na niseveyya na saṁseveyya na paṭiseveyya na careyya na samācareyya na samādāya vatteyyāti—</span><br />
</p>
<p id="mnd7c66p5">
<span class="pali m-text">na nisevetha methunaṁ.</span><br />
</p>
<p id="mnd7c67p1">
<span class="pali m-text">Tenāha bhagavā—</span><br />
</p>
<p id="mnd7c68p1">
<span class="pali m-text">“Etamādīnavaṁ ñatvā,</span><br />
</p>
<p id="mnd7c68p2">
<span class="pali m-text">Muni pubbāpare idha;</span><br />
</p>
<p id="mnd7c68p3">
<span class="pali m-text">Ekacariyaṁ daḷhaṁ kayirā,</span><br />
</p>
<p id="mnd7c68p4">
<span class="pali m-text">Na nisevetha methunan”ti.</span><br />
</p>
<p id="mnd7c69p1">
<span class="pali m-text">&lt;b&gt;Vivekaññeva sikkhetha,&lt;/b&gt;</span><br />
</p>
<p id="mnd7c69p2">
<span class="pali m-text">&lt;b&gt;etaṁ ariyānamuttamaṁ;&lt;/b&gt;</span><br />
</p>
<p id="mnd7c69p3">
<span class="pali m-text">&lt;b&gt;Na tena seṭṭho maññetha,&lt;/b&gt;</span><br />
</p>
<p id="mnd7c69p4">
<span class="pali m-text">&lt;b&gt;sa ve nibbānasantike.&lt;/b&gt;</span><br />
</p>
<p id="mnd7c70p1">
<span class="pali m-text">&lt;b&gt;Vivekaññeva sikkhethā&lt;/b&gt;ti.</span><br />
</p>
<p id="mnd7c70p2">
<span class="pali m-text">&lt;b&gt;Viveko&lt;/b&gt;ti tayo vivekā—</span><br />
</p>
<p id="mnd7c70p3">
<span class="pali m-text">kāyaviveko, cittaviveko, upadhiviveko.</span><br />
</p>
<p id="mnd7c70p4">
<span class="pali m-text">Katamo kāyaviveko …pe…</span><br />
</p>
<p id="mnd7c70p5">
<span class="pali m-text">ayaṁ upadhiviveko.</span><br />
</p>
<p id="mnd7c70p6">
<span class="pali m-text">Kāyaviveko ca vivekaṭṭhakāyānaṁ nekkhammābhiratānaṁ.</span><br />
</p>
<p id="mnd7c70p7">
<span class="pali m-text">Cittaviveko ca parisuddhacittānaṁ paramavodānappattānaṁ.</span><br />
</p>
<p id="mnd7c70p8">
<span class="pali m-text">Upadhiviveko ca nirūpadhīnaṁ puggalānaṁ visaṅkhāragatānaṁ.</span><br />
</p>
<p id="mnd7c70p9">
<span class="pali m-text">&lt;b&gt;Sikkhā&lt;/b&gt;ti tisso sikkhā—</span><br />
</p>
<p id="mnd7c70p10">
<span class="pali m-text">adhisīlasikkhā, adhicittasikkhā, adhipaññāsikkhā …pe…</span><br />
</p>
<p id="mnd7c70p11">
<span class="pali m-text">ayaṁ adhipaññāsikkhā.</span><br />
</p>
<p id="mnd7c70p12">
<span class="pali m-text">&lt;b&gt;Vivekaññeva sikkhethā&lt;/b&gt;ti vivekaññeva sikkheyya ācareyya samācareyya samādāya vatteyyāti—</span><br />
</p>
<p id="mnd7c70p13">
<span class="pali m-text">vivekaññeva sikkhetha.</span><br />
</p>
<p id="mnd7c71p1">
<span class="pali m-text">&lt;b&gt;Etaṁ ariyānamuttaman&lt;/b&gt;ti.</span><br />
</p>
<p id="mnd7c71p2">
<span class="pali m-text">&lt;b&gt;Ariyā&lt;/b&gt; vuccanti buddhā ca buddhasāvakā ca paccekabuddhā ca.</span><br />
</p>
<p id="mnd7c71p3">
<span class="pali m-text">Ariyānaṁ etaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ yadidaṁ vivekacariyāti—</span><br />
</p>
<p id="mnd7c71p4">
<span class="pali m-text">etaṁ ariyānamuttamaṁ.</span><br />
</p>
<p id="mnd7c72p1">
<span class="pali m-text">&lt;b&gt;Na tena seṭṭho maññethā&lt;/b&gt;ti.</span><br />
</p>
<p id="mnd7c72p2">
<span class="pali m-text">Kāyavivekacariyāya unnatiṁ na kareyya, unnamaṁ na kareyya, mānaṁ na kareyya, thāmaṁ na kareyya, thambhaṁ na kareyya, na tena mānaṁ janeyya, na tena thaddho assa patthaddho paggahitasiroti—</span><br />
</p>
<p id="mnd7c72p3">
<span class="pali m-text">tena seṭṭho na maññetha.</span><br />
</p>
<p id="mnd7c73p1">
<span class="pali m-text">&lt;b&gt;Sa ve nibbānasantike&lt;/b&gt;ti.</span><br />
</p>
<p id="mnd7c73p2">
<span class="pali m-text">So nibbānassa santike sāmantā āsanne avidūre upakaṭṭheti—</span><br />
</p>
<p id="mnd7c73p3">
<span class="pali m-text">sa ve nibbānasantike.</span><br />
</p>
<p id="mnd7c74p1">
<span class="pali m-text">Tenāha bhagavā—</span><br />
</p>
<p id="mnd7c75p1">
<span class="pali m-text">“Vivekaññeva sikkhetha,</span><br />
</p>
<p id="mnd7c75p2">
<span class="pali m-text">etaṁ ariyānamuttamaṁ;</span><br />
</p>
<p id="mnd7c75p3">
<span class="pali m-text">Na tena seṭṭho maññetha,</span><br />
</p>
<p id="mnd7c75p4">
<span class="pali m-text">sa ve nibbānasantike”ti.</span><br />
</p>
<p id="mnd7c76p1">
<span class="pali m-text">&lt;b&gt;Rittassa munino carato,&lt;/b&gt;</span><br />
</p>
<p id="mnd7c76p2">
<span class="pali m-text">&lt;b&gt;kāmesu anapekkhino;&lt;/b&gt;</span><br />
</p>
<p id="mnd7c76p3">
<span class="pali m-text">&lt;b&gt;Oghatiṇṇassa pihayanti,&lt;/b&gt;</span><br />
</p>
<p id="mnd7c76p4">
<span class="pali m-text">&lt;b&gt;kāmesu gadhitā pajā.&lt;/b&gt;</span><br />
</p>
<p id="mnd7c77p1">
<span class="pali m-text">&lt;b&gt;Rittassa munino carato&lt;/b&gt;ti.</span><br />
</p>
<p id="mnd7c77p2">
<span class="pali m-text">Rittassa vivittassa pavivittassa, kāyaduccaritena rittassa vivittassa pavivittassa.</span><br />
</p>
<p id="mnd7c77p3">
<span class="pali m-text">Vacīduccaritena …pe…</span><br />
</p>
<p id="mnd7c77p4">
<span class="pali m-text">manoduccaritena …</span><br />
</p>
<p id="mnd7c77p5">
<span class="pali m-text">rāgena …</span><br />
</p>
<p id="mnd7c77p6">
<span class="pali m-text">dosena …</span><br />
</p>
<p id="mnd7c77p7">
<span class="pali m-text">mohena …</span><br />
</p>
<p id="mnd7c77p8">
<span class="pali m-text">kodhena …</span><br />
</p>
<p id="mnd7c77p9">
<span class="pali m-text">upanāhena …</span><br />
</p>
<p id="mnd7c77p10">
<span class="pali m-text">makkhena …</span><br />
</p>
<p id="mnd7c77p11">
<span class="pali m-text">paḷāsena …</span><br />
</p>
<p id="mnd7c77p12">
<span class="pali m-text">issāya …</span><br />
</p>
<p id="mnd7c77p13">
<span class="pali m-text">macchariyena …</span><br />
</p>
<p id="mnd7c77p14">
<span class="pali m-text">māyāya …</span><br />
</p>
<p id="mnd7c77p15">
<span class="pali m-text">sāṭheyyena …</span><br />
</p>
<p id="mnd7c77p16">
<span class="pali m-text">thambhena …</span><br />
</p>
<p id="mnd7c77p17">
<span class="pali m-text">sārambhena …</span><br />
</p>
<p id="mnd7c77p18">
<span class="pali m-text">mānena …</span><br />
</p>
<p id="mnd7c77p19">
<span class="pali m-text">atimānena …</span><br />
</p>
<p id="mnd7c77p20">
<span class="pali m-text">madena …</span><br />
</p>
<p id="mnd7c77p21">
<span class="pali m-text">pamādena …</span><br />
</p>
<p id="mnd7c77p22">
<span class="pali m-text">sabbakilesehi …</span><br />
</p>
<p id="mnd7c77p23">
<span class="pali m-text">sabbaduccaritehi …</span><br />
</p>
<p id="mnd7c77p24">
<span class="pali m-text">sabbadarathehi …</span><br />
</p>
<p id="mnd7c77p25">
<span class="pali m-text">sabbapariḷāhehi …</span><br />
</p>
<p id="mnd7c77p26">
<span class="pali m-text">sabbasantāpehi …</span><br />
</p>
<p id="mnd7c77p27">
<span class="pali m-text">sabbākusalābhisaṅkhārehi rittassa vivittassa pavivittassa.</span><br />
</p>
<p id="mnd7c77p28">
<span class="pali m-text">&lt;b&gt;Munino&lt;/b&gt;ti.</span><br />
</p>
<p id="mnd7c77p29">
<span class="pali m-text">&lt;b&gt;Monaṁ&lt;/b&gt; vuccati ñāṇaṁ …pe… saṅgajālamaticca so muni.</span><br />
</p>
<p id="mnd7c77p30">
<span class="pali m-text">&lt;b&gt;Carato&lt;/b&gt;ti carato viharato iriyato vattato pālayato yapayato yāpayatoti—</span><br />
</p>
<p id="mnd7c77p31">
<span class="pali m-text">rittassa munino carato.</span><br />
</p>
<p id="mnd7c78p1">
<span class="pali m-text">&lt;b&gt;Kāmesu anapekkhino&lt;/b&gt;ti.</span><br />
</p>
<p id="mnd7c78p2">
<span class="pali m-text">&lt;b&gt;Kāmā&lt;/b&gt;ti uddānato dve kāmā—</span><br />
</p>
<p id="mnd7c78p3">
<span class="pali m-text">vatthukāmā ca kilesakāmā ca …pe…</span><br />
</p>
<p id="mnd7c78p4">
<span class="pali m-text">ime vuccanti vatthukāmā …pe…</span><br />
</p>
<p id="mnd7c78p5">
<span class="pali m-text">ime vuccanti kilesakāmā.</span><br />
</p>
<p id="mnd7c78p6">
<span class="pali m-text">Vatthukāme parijānitvā kilesakāme pahāya pajahitvā vinodetvā byantiṁ karitvā anabhāvaṁ gametvā kāmesu anapekkhamāno cattakāmo vantakāmo muttakāmo pahīnakāmo paṭinissaṭṭhakāmo, vītarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhappaṭisaṁvedī brahmabhūtena attanā viharatīti—</span><br />
</p>
<p id="mnd7c78p7">
<span class="pali m-text">kāmesu anapekkhino.</span><br />
</p>
<p id="mnd7c79p1">
<span class="pali m-text">&lt;b&gt;Oghatiṇṇassa pihayanti, kāmesu gadhitā pajā&lt;/b&gt;ti.</span><br />
</p>
<p id="mnd7c79p2">
<span class="pali m-text">&lt;b&gt;Pajā&lt;/b&gt;ti sattādhivacanaṁ pajā kāmesu rattā giddhā gadhitā mucchitā ajjhosannā laggā laggitā palibuddhā.</span><br />
</p>
<p id="mnd7c79p3">
<span class="pali m-text">Te kāmoghaṁ tiṇṇassa bhavoghaṁ tiṇṇassa diṭṭhoghaṁ tiṇṇassa avijjoghaṁ tiṇṇassa sabbasaṅkhārapathaṁ tiṇṇassa uttiṇṇassa nittiṇṇassa atikkantassa samatikkantassa vītivattassa pāraṅgatassa pāraṁ pattassa antaṁ gatassa antaṁ pattassa koṭiṁ gatassa koṭiṁ pattassa pariyantaṁ gatassa pariyantaṁ pattassa vosānaṁ gatassa vosānaṁ pattassa tāṇaṁ gatassa tāṇaṁ pattassa leṇaṁ gatassa leṇaṁ pattassa saraṇaṁ gatassa saraṇaṁ pattassa abhayaṁ gatassa abhayaṁ pattassa accutaṁ gatassa accutaṁ pattassa amataṁ gatassa amataṁ pattassa nibbānaṁ gatassa nibbānaṁ pattassa icchanti sādiyanti patthayanti pihayanti abhijappanti.</span><br />
</p>
<p id="mnd7c79p4">
<span class="pali m-text">Yathā iṇāyikā ānaṇyaṁ patthenti pihayanti, yathā ābādhikā ārogyaṁ patthenti pihayanti, yathā bandhanabaddhā bandhanamokkhaṁ patthenti pihayanti, yathā dāsā bhujissaṁ patthenti pihayanti, yathā kantāraddhānapakkhandā khemantabhūmiṁ patthenti pihayanti;</span><br />
</p>
<p id="mnd7c79p5">
<span class="pali m-text">evamevaṁ pajā kāmesu rattā giddhā gadhitā mucchitā ajjhosannā laggā laggitā palibuddhā te kāmoghaṁ tiṇṇassa bhavoghaṁ tiṇṇassa …pe…</span><br />
</p>
<p id="mnd7c79p6">
<span class="pali m-text">nibbānaṁ gatassa nibbānaṁ pattassa icchanti sādiyanti patthayanti pihayanti abhijappantīti—</span><br />
</p>
<p id="mnd7c79p7">
<span class="pali m-text">oghatiṇṇassa pihayanti, kāmesu gadhitā pajā.</span><br />
</p>
<p id="mnd7c80p1">
<span class="pali m-text">Tenāha bhagavā—</span><br />
</p>
<p id="mnd7c81p1">
<span class="pali m-text">“Rittassa munino carato,</span><br />
</p>
<p id="mnd7c81p2">
<span class="pali m-text">kāmesu anapekkhino;</span><br />
</p>
<p id="mnd7c81p3">
<span class="pali m-text">Oghatiṇṇassa pihayanti,</span><br />
</p>
<p id="mnd7c81p4">
<span class="pali m-text">kāmesu gadhitā pajā”ti.</span><br />
</p>
<p id="mnd7c82p1">
<span class="pali m-text">Tissametteyyasuttaniddeso sattamo.</span><br />
</p>
<div class="m-row">
<div class="m-col-t-6 m-text-left">
<a href="../pages/mnd0006.html">Previous</a></div>
<div class="m-col-t-6 m-text-right">
<a href="../pages/mnd0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>