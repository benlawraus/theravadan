<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-ap0440.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/tha-ap0439.html">Previous</a></div>
<div class="m-col-s-6 m-text-right">
<a href="https://www.theravadan.org/pages/tha-ap0441.html">Next</a></div>
</div>
<p id="tha-ap440c0p2">
<span class="pali m-text">Ekavihārivagga</span><br />
</p>
<section id="haritakadayakattheraapadana">
<span id="tha-ap440c0p3"></span><h2><span class="pali m-text">8. Harītakadāyakattheraapadāna</span></h2>
<p id="tha-ap440c1p1">
<span class="pali m-text">“Harītakaṁ āmalakaṁ,</span><br />
</p>
<p id="tha-ap440c1p2">
<span class="pali m-text">ambajambuvibhītakaṁ;</span><br />
</p>
<p id="tha-ap440c1p3">
<span class="pali m-text">Kolaṁ bhallātakaṁ billaṁ,</span><br />
</p>
<p id="tha-ap440c1p4">
<span class="pali m-text">sayameva harāmahaṁ.</span><br />
</p>
<p id="tha-ap440c2p1">
<span class="pali m-text">Disvāna pabbhāragataṁ,</span><br />
</p>
<p id="tha-ap440c2p2">
<span class="pali m-text">jhāyiṁ jhānarataṁ muniṁ;</span><br />
</p>
<p id="tha-ap440c2p3">
<span class="pali m-text">Ābādhena āpīḷentaṁ,</span><br />
</p>
<p id="tha-ap440c2p4">
<span class="pali m-text">adutīyaṁ mahāmuniṁ.</span><br />
</p>
<p id="tha-ap440c3p1">
<span class="pali m-text">Harītakaṁ gahetvāna,</span><br />
</p>
<p id="tha-ap440c3p2">
<span class="pali m-text">sayambhussa adāsahaṁ;</span><br />
</p>
<p id="tha-ap440c3p3">
<span class="pali m-text">Khādamattamhi bhesajje,</span><br />
</p>
<p id="tha-ap440c3p4">
<span class="pali m-text">byādhi passambhi tāvade.</span><br />
</p>
<p id="tha-ap440c4p1">
<span class="pali m-text">Pahīnadaratho buddho,</span><br />
</p>
<p id="tha-ap440c4p2">
<span class="pali m-text">anumodamakāsi me;</span><br />
</p>
<p id="tha-ap440c4p3">
<span class="pali m-text">‘Bhesajjadāneniminā,</span><br />
</p>
<p id="tha-ap440c4p4">
<span class="pali m-text">byādhivūpasamena ca.</span><br />
</p>
<p id="tha-ap440c5p1">
<span class="pali m-text">Devabhūto manusso vā,</span><br />
</p>
<p id="tha-ap440c5p2">
<span class="pali m-text">jāto vā aññajātiyā;</span><br />
</p>
<p id="tha-ap440c5p3">
<span class="pali m-text">Sabbattha sukhito hotu,</span><br />
</p>
<p id="tha-ap440c5p4">
<span class="pali m-text">mā ca te byādhimāgamā’.</span><br />
</p>
<p id="tha-ap440c6p1">
<span class="pali m-text">Idaṁ vatvāna sambuddho,</span><br />
</p>
<p id="tha-ap440c6p2">
<span class="pali m-text">sayambhū aparājito;</span><br />
</p>
<p id="tha-ap440c6p3">
<span class="pali m-text">Nabhaṁ abbhuggamī dhīro,</span><br />
</p>
<p id="tha-ap440c6p4">
<span class="pali m-text">haṁsarājāva ambare.</span><br />
</p>
<p id="tha-ap440c7p1">
<span class="pali m-text">Yato harītakaṁ dinnaṁ,</span><br />
</p>
<p id="tha-ap440c7p2">
<span class="pali m-text">sayambhussa mahesino;</span><br />
</p>
<p id="tha-ap440c7p3">
<span class="pali m-text">Imaṁ jātiṁ upādāya,</span><br />
</p>
<p id="tha-ap440c7p4">
<span class="pali m-text">byādhi me nupapajjatha.</span><br />
</p>
<p id="tha-ap440c8p1">
<span class="pali m-text">Ayaṁ pacchimako mayhaṁ,</span><br />
</p>
<p id="tha-ap440c8p2">
<span class="pali m-text">carimo vattate bhavo;</span><br />
</p>
<p id="tha-ap440c8p3">
<span class="pali m-text">Tisso vijjā sacchikatā,</span><br />
</p>
<p id="tha-ap440c8p4">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap440c9p1">
<span class="pali m-text">Catunnavutito kappe,</span><br />
</p>
<p id="tha-ap440c9p2">
<span class="pali m-text">bhesajjamadadiṁ tadā;</span><br />
</p>
<p id="tha-ap440c9p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap440c9p4">
<span class="pali m-text">bhesajjassa idaṁ phalaṁ.</span><br />
</p>
<p id="tha-ap440c10p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap440c10p2">
<span class="pali m-text">…pe…</span><br />
</p>
<p id="tha-ap440c10p3">
<span class="pali m-text">viharāmi anāsavo.</span><br />
</p>
<p id="tha-ap440c11p1">
<span class="pali m-text">Svāgataṁ vata me āsi,</span><br />
</p>
<p id="tha-ap440c11p2">
<span class="pali m-text">…pe…</span><br />
</p>
<p id="tha-ap440c11p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap440c12p1">
<span class="pali m-text">Paṭisambhidā catasso,</span><br />
</p>
<p id="tha-ap440c12p2">
<span class="pali m-text">…pe…</span><br />
</p>
<p id="tha-ap440c12p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap440c13p1">
<span class="pali m-text">Itthaṁ sudaṁ āyasmā harītakadāyako thero imā gāthāyo abhāsitthāti.</span><br />
</p>
<p id="tha-ap440c14p1">
<span class="pali m-text">Harītakadāyakattherassāpadānaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>