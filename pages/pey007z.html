<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pe &raquo; Peṭakopadesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pey007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Peṭakopadesa" />
  <meta name="twitter:title" content="Peṭakopadesa" />
  <meta property="og:url" content="https://theravadan.org/pages/pey007z.html" />
  <meta property="og:description" content="Pakiṇṇakaniddesa Jhānaṁ virāgo. Cattāri jhānāni vitthārena kātabbāni. Tāni duvidhāni; bojjhaṅgavippayuttāni ca bojjhaṅgasampayuttāni ca. Tattha bojjhaṅgavippayuttāni bāhirakāni, bojjhaṅgasampayuttāni ariyapuggalāni. Tattha yena cha puggalamūlāni tesaṁ nikkhipetvā rāgacarito, dosacarito, mohacarito, rāgadosacarito, rāgamohacarito, dosamohacarito, samabhāgacarito, iti imesaṁ puggalānaṁ jhānaṁ samāpajjitānaṁ pañca nīvaraṇāni paṭipakkho tesaṁ paṭighātāya yathā …" />
  <meta name="twitter:description" content="Pakiṇṇakaniddesa Jhānaṁ virāgo. Cattāri jhānāni vitthārena kātabbāni. Tāni duvidhāni; bojjhaṅgavippayuttāni ca bojjhaṅgasampayuttāni ca. Tattha bojjhaṅgavippayuttāni bāhirakāni, bojjhaṅgasampayuttāni ariyapuggalāni. Tattha yena cha puggalamūlāni tesaṁ nikkhipetvā rāgacarito, dosacarito, mohacarito, rāgadosacarito, rāgamohacarito, dosamohacarito, samabhāgacarito, iti imesaṁ puggalānaṁ jhānaṁ samāpajjitānaṁ pañca nīvaraṇāni paṭipakkho tesaṁ paṭighātāya yathā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pe-index.html">pe</a> &raquo;
          </span>
          Peṭakopadesa
        </h1>
<!-- content -->
<p id="pe7c0p2">
<span class="m-text m-primary">Pakiṇṇakaniddesa</span><br />
</p>
<p id="pe7c1p1">
<span class="m-text m-primary">Jhānaṁ virāgo.</span><br />
</p>
<p id="pe7c1p2">
<span class="m-text m-primary">Cattāri jhānāni vitthārena kātabbāni.</span><br />
</p>
<p id="pe7c1p3">
<span class="m-text m-primary">Tāni duvidhāni;</span><br />
</p>
<p id="pe7c1p4">
<span class="m-text m-primary">bojjhaṅgavippayuttāni ca bojjhaṅgasampayuttāni ca.</span><br />
</p>
<p id="pe7c1p5">
<span class="m-text m-primary">Tattha bojjhaṅgavippayuttāni bāhirakāni, bojjhaṅgasampayuttāni ariyapuggalāni.</span><br />
</p>
<p id="pe7c1p6">
<span class="m-text m-primary">Tattha yena cha puggalamūlāni tesaṁ nikkhipetvā rāgacarito, dosacarito, mohacarito, rāgadosacarito, rāgamohacarito, dosamohacarito, samabhāgacarito, iti imesaṁ puggalānaṁ jhānaṁ samāpajjitānaṁ pañca nīvaraṇāni paṭipakkho tesaṁ paṭighātāya yathā asamattho tīṇi akusalamūlāni niggaṇhāti.</span><br />
</p>
<p id="pe7c1p7">
<span class="m-text m-primary">Lobhena akusalamūlena abhijjhā ca uddhaccañca uppilavataṁ alobhena kusalamūlena niggaṇhāti, kukkuccañca vicikicchā ca mohapakkho, taṁ amohena niggaṇhāti.</span><br />
</p>
<p id="pe7c1p8">
<span class="m-text m-primary">Doso ca thinamiddhañca dosapakkho, taṁ adosena niggaṇhāti.</span><br />
</p>
<p id="pe7c2p1">
<span class="m-text m-primary">Tattha alobhassa pāripūriyā nekkhammavitakkaṁ vitakketi.</span><br />
</p>
<p id="pe7c2p2">
<span class="m-text m-primary">Tattha adosassa pāripūriyā abyāpādavitakkaṁ vitakketi.</span><br />
</p>
<p id="pe7c2p3">
<span class="m-text m-primary">Tattha amohassa pāripūriyā avihiṁsāvitakkaṁ vitakketi.</span><br />
</p>
<p id="pe7c2p4">
<span class="m-text m-primary">Tattha alobhassa pāripūriyā vivitto hoti kāmehi.</span><br />
</p>
<p id="pe7c2p5">
<span class="m-text m-primary">Tattha adosassa pāripūriyā amohassa pāripūriyā ca vivitto hoti pāpakehi akusalehi dhammehi, savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
</p>
<p id="pe7c3p1">
<span class="m-text m-primary">Vitakkāti tayo vitakkā—</span><br />
</p>
<p id="pe7c3p2">
<span class="m-text m-primary">nekkhammavitakko abyāpādavitakko avihiṁsāvitakko.</span><br />
</p>
<p id="pe7c3p3">
<span class="m-text m-primary">Tattha paṭhamābhinipāto vitakko, paṭiladdhassa vicaraṇaṁ vicāro.</span><br />
</p>
<p id="pe7c3p4">
<span class="m-text m-primary">Yathā puriso dūrato purisaṁ passati āgacchantaṁ, na ca tāva jānāti eso itthīti vā purisoti vā yadā tu paṭilabhati itthīti vā purisoti vā evaṁ vaṇṇoti vā evaṁ saṇṭhānoti vā ime vitakkayanto uttari upaparikkhanti kiṁ nu kho ayaṁ sīlavā udāhu dussīlo aḍḍho vā duggatoti vā.</span><br />
</p>
<p id="pe7c3p5">
<span class="m-text m-primary">Evaṁ vicāro vitakke appeti, vicāro cariyati ca anuvattati ca.</span><br />
</p>
<p id="pe7c3p6">
<span class="m-text m-primary">Yathā pakkhī pubbaṁ āyūhati pacchā nāyūhati yathā āyūhanā evaṁ vitakko, yathā pakkhānaṁ pasāraṇaṁ evaṁ vicāro anupālati vitakketi vicarati vicāreti.</span><br />
</p>
<p id="pe7c3p7">
<span class="m-text m-primary">Vitakkayati vitakketi, anuvicarati vicāreti.</span><br />
</p>
<p id="pe7c3p8">
<span class="m-text m-primary">Kāmasaññāya paṭipakkho vitakko, byāpādasaññāya vihiṁsasaññāya ca paṭipakkho vicāro.</span><br />
</p>
<p id="pe7c3p9">
<span class="m-text m-primary">Vitakkānaṁ kammaṁ akusalassa amanasikāro, vicārānaṁ kammaṁ jeṭṭhānaṁ saṁvāraṇā.</span><br />
</p>
<p id="pe7c3p10">
<span class="m-text m-primary">Yathā paliko tuṇhiko sajjhāyaṁ karoti evaṁ vitakko, yathā taṁyeva anupassati evaṁ vicāro.</span><br />
</p>
<p id="pe7c3p11">
<span class="m-text m-primary">Yathā apariññā evaṁ vitakko.</span><br />
</p>
<p id="pe7c3p12">
<span class="m-text m-primary">Yathā pariññā evaṁ vicāro.</span><br />
</p>
<p id="pe7c3p13">
<span class="m-text m-primary">Niruttipaṭisambhidāyañca paṭibhānapaṭisambhidāyañca vitakko, dhammapaṭisambhidāyañca atthapaṭisambhidāyañca vicāro.</span><br />
</p>
<p id="pe7c3p14">
<span class="m-text m-primary">Kallitā kosallattaṁ cittassa vitakko, abhinīhārakosallaṁ cittassa vicāro.</span><br />
</p>
<p id="pe7c3p15">
<span class="m-text m-primary">Idaṁ kusalaṁ idaṁ akusalaṁ idaṁ bhāvetabbaṁ idaṁ pahātabbaṁ idaṁ sacchikātabbanti vitakko, yathā pahānañca bhāvanā ca sacchikiriyā ca evaṁ vicāro.</span><br />
</p>
<p id="pe7c3p16">
<span class="m-text m-primary">Imesu vitakkavicāresu ṭhitassa duvidhaṁ dukkhaṁ na uppajjati kāyikañca cetasikañca;</span><br />
</p>
<p id="pe7c3p17">
<span class="m-text m-primary">duvidhaṁ sukhaṁ uppajjati kāyikañca cetasikañca.</span><br />
</p>
<p id="pe7c3p18">
<span class="m-text m-primary">Iti vitakkajanitaṁ cetasikaṁ sukhaṁ pīti kāyikaṁ sukhaṁ kāyikoyeva.</span><br />
</p>
<p id="pe7c3p19">
<span class="m-text m-primary">Yā tattha cittassa ekaggatā, ayaṁ samādhi.</span><br />
</p>
<p id="pe7c3p20">
<span class="m-text m-primary">Iti paṭhamaṁ jhānaṁ pañcaṅgavippahīnaṁ pañcaṅgasamannāgataṁ.</span><br />
</p>
<p id="pe7c4p1">
<span class="m-text m-primary">Tesaṁyeva vitakkavicārānaṁ abhikkhaṇaṁ āsevanāya tassa tappoṇamānasaṁ hoti.</span><br />
</p>
<p id="pe7c4p2">
<span class="m-text m-primary">Tassa vitakkavicārā oḷārikā khāyanti.</span><br />
</p>
<p id="pe7c4p3">
<span class="m-text m-primary">Yañca pītisukhañca nekkhammañca oḷārikaṁ bhavati.</span><br />
</p>
<p id="pe7c4p4">
<span class="m-text m-primary">Api ca samādhijā pīti rati ca jāyati.</span><br />
</p>
<p id="pe7c4p5">
<span class="m-text m-primary">Tassa vicārārammaṇaṁ.</span><br />
</p>
<p id="pe7c4p6">
<span class="m-text m-primary">Tesaṁ vūpasamā ajjhattaṁ ceto sampasīdati.</span><br />
</p>
<p id="pe7c4p7">
<span class="m-text m-primary">Ye vitakkavicārā dve dhammānussaritabbā.</span><br />
</p>
<p id="pe7c4p8">
<span class="m-text m-primary">Paccuppannā daraṇitabbaṁ.</span><br />
</p>
<p id="pe7c4p9">
<span class="m-text m-primary">Tesaṁ vūpasamā ekodibhāvaṁ cittekaggataṁ hoti.</span><br />
</p>
<p id="pe7c4p10">
<span class="m-text m-primary">Tassa ekodibhāvena pīti pāripūriṁ gacchati.</span><br />
</p>
<p id="pe7c4p11">
<span class="m-text m-primary">Yā pīti, taṁ somanassindriyaṁ, yaṁ sukhaṁ, taṁ sukhindriyaṁ.</span><br />
</p>
<p id="pe7c4p12">
<span class="m-text m-primary">Yā cittekaggatā, ayaṁ samādhi.</span><br />
</p>
<p id="pe7c4p13">
<span class="m-text m-primary">Taṁ dutiyaṁ jhānaṁ caturaṅgasamannāgataṁ.</span><br />
</p>
<p id="pe7c4p14">
<span class="m-text m-primary">So pītiyā virāgā yāti ojahi jallasahagataṁ.</span><br />
</p>
<p id="pe7c5p1">
<span class="m-text m-primary">Tattha somanassacittamupādānanti ca so taṁ vicinanto upekkhameva manasikaroti.</span><br />
</p>
<p id="pe7c5p2">
<span class="m-text m-primary">So pītiyā virāgā upekkhako viharati.</span><br />
</p>
<p id="pe7c5p3">
<span class="m-text m-primary">Yathā ca pītiyā sukhamānitaṁ, taṁ kāyena paṭisaṁvedeti sampajāno viharati.</span><br />
</p>
<p id="pe7c5p4">
<span class="m-text m-primary">Yena satisampajaññena upekkhāpāripūriṁ gacchati.</span><br />
</p>
<p id="pe7c5p5">
<span class="m-text m-primary">Idaṁ tatiyaṁ jhānaṁ caturaṅgasamannāgataṁ.</span><br />
</p>
<p id="pe7c6p1">
<span class="m-text m-primary">Tathā kāyikassa sukhassa pahānāya paṭhame jhāne somanassindriyaṁ nirujjhati.</span><br />
</p>
<p id="pe7c6p2">
<span class="m-text m-primary">Dutiye jhāne dukkhindriyaṁ nirujjhati.</span><br />
</p>
<p id="pe7c6p3">
<span class="m-text m-primary">So sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
</p>
<p id="pe7c6p4">
<span class="m-text m-primary">Tattha catūhi indriyehi upekkhā pasādā hoti, dukkhindriyena domanassindriyena sukhindriyena somanassindriyena ca.</span><br />
</p>
<p id="pe7c6p5">
<span class="m-text m-primary">Tesaṁ nirodhā upekkhāsampajaññaṁ hoti, tattha sukhindriyena somanassindriyena ca asati hoti, tesaṁ nirodhā satimā hoti, dukkhindriyena domanassindriyena ca asampajaññaṁ, tesaṁ nirodhā sampajaññaṁ hoti, iti upekkhāya ca saññā, sato sampajāno cittekaggatā ca idaṁ vuccate ca catutthaṁ jhānaṁ.</span><br />
</p>
<p id="pe7c7p1">
<span class="m-text m-primary">Tattha yo rāgacarito puggalo tassa sukhindriyañca somanassindriyañca;</span><br />
</p>
<p id="pe7c7p2">
<span class="m-text m-primary">yo dosacarito puggalo tassa dukkhindriyañca domanassindriyañca;</span><br />
</p>
<p id="pe7c7p3">
<span class="m-text m-primary">yo mohacarito puggalo tassa asati ca asampajaññañca.</span><br />
</p>
<p id="pe7c8p1">
<span class="m-text m-primary">Tattha rāgacaritassa puggalassa tatiye jhāne catutthe ca anunayo nirujjhati, dosacaritassa paṭhame jhāne dutiye ca paṭighaṁ nirujjhati, mohacaritassa puggalassa paṭhame jhāne dutiye ca asampajaññaṁ nirujjhati.</span><br />
</p>
<p id="pe7c8p2">
<span class="m-text m-primary">Tatiye jhāne catutthe ca asati nirujjhati, evameva tesaṁ tiṇṇaṁ puggalānaṁ cattāri jhānāni vodānaṁ gamissanti.</span><br />
</p>
<p id="pe7c9p1">
<span class="m-text m-primary">Tattha rāgadosacaritassa puggalassa asampajaññañca anunayo ca paṭighañca, tena hānabhāgiyaṁ jhānaṁ hoti.</span><br />
</p>
<p id="pe7c9p2">
<span class="m-text m-primary">Tattha rāgamohacaritassa puggalassa anunayattaṁ ca ādīnavaṁ dassitā, taṁ tassa hānabhāgiyaṁ jhānaṁ hoti.</span><br />
</p>
<p id="pe7c9p3">
<span class="m-text m-primary">Tattha dosamohacaritassa puggalassa paṭigho ca asati ca asampajaññañca ādīnavaṁ dassitā tena tassa hānabhāgiyaṁ jhānaṁ hoti.</span><br />
</p>
<p id="pe7c10p1">
<span class="m-text m-primary">Tattha rāgadosamohasamabhāgacaritassa puggalassa visesabhāgiyaṁ jhānaṁ hoti, imāni cattāri jhānāni sattasu puggalesu niddisitabbāni.</span><br />
</p>
<p id="pe7c10p2">
<span class="m-text m-primary">Catūsu ca samādhīsu chandasamādhinā paṭhamaṁ jhānaṁ, vīriyasamādhinā dutiyaṁ jhānaṁ, cittasamādhinā tatiyaṁ jhānaṁ, vīmaṁsāsamādhinā catutthaṁ jhānaṁ.</span><br />
</p>
<p id="pe7c10p3">
<span class="m-text m-primary">Appaṇihitena paṭhamaṁ jhānaṁ, suññatāya dutiyaṁ jhānaṁ, animittena tatiyaṁ jhānaṁ, ānāpānassatiyā catutthaṁ jhānaṁ.</span><br />
</p>
<p id="pe7c10p4">
<span class="m-text m-primary">Kāmavitakkabyāpādānañca taṁ taṁ vūpasamena paṭhamaṁ jhānaṁ hoti, vitakkavicārānaṁ vūpasamena dutiyaṁ jhānaṁ, sukhindriyasomanassindriyānaṁ vūpasamena tatiyaṁ jhānaṁ, kāyasaṅkhārānaṁ vūpasamena catutthaṁ jhānañca.</span><br />
</p>
<p id="pe7c10p5">
<span class="m-text m-primary">Cāgādhiṭṭhānena paṭhamaṁ jhānaṁ, saccādhiṭṭhānena dutiyaṁ jhānaṁ, paññādhiṭṭhānena tatiyaṁ jhānaṁ, upasamādhiṭṭhānena catutthaṁ jhānaṁ.</span><br />
</p>
<p id="pe7c10p6">
<span class="m-text m-primary">Imāni cattāri jhānāni saṅkhepaniddesena niddiṭṭhāni, tattha samādhindriyaṁ pāripūriṁ gacchati.</span><br />
</p>
<p id="pe7c10p7">
<span class="m-text m-primary">Anuvattanakāni cattāri, tattha yo paṭhamaṁ jhānaṁ nissāya āsavakkhayaṁ pāpuṇāti, so sukhāya paṭipadāya dandhābhiññāya domanassindriyapaṭipakkhena.</span><br />
</p>
<p id="pe7c10p8">
<span class="m-text m-primary">Yo dutiyaṁ jhānaṁ nissāya āsavānaṁ khayaṁ pāpuṇāti, so sukhāya paṭipadāya khippābhiññāya dukkhindriyapaṭipakkhena.</span><br />
</p>
<p id="pe7c10p9">
<span class="m-text m-primary">Yo tatiyaṁ jhānaṁ nissāya āsavānaṁ khayaṁ pāpuṇāti, so sukhāya paṭipadāya dandhābhiññāya somanassindriyapaṭipakkhena.</span><br />
</p>
<p id="pe7c10p10">
<span class="m-text m-primary">Yo catutthaṁ jhānaṁ nissāya āsavānaṁ khayaṁ pāpuṇāti, so sukhāya paṭipadāya khippābhiññāya sukhindriyapaṭipakkhena gato.</span><br />
</p>
<p id="pe7c11p1">
<span class="m-text m-primary">Pakiṇṇakaniddeso.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>