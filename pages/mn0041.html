<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 41 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/mn0041.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-mn-index.html">mn</a> &raquo;
          </span>
          Majjhima Nikāya 41
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/mn0040.html">Previous</a></div>
<div class="m-col-t-6 m-text-right">
<a href="../pages/mn0042.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 41</span></p>
<section id="saleyyakasutta">
<span id="mn41c0p2"></span><h2><span class="pali m-text">Sāleyyakasutta</span></h2>
<p><span class="sujato m-text">The People of Sālā</span></p>
<p id="mn41c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn41c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena sālā nāma kosalānaṁ brāhmaṇagāmo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Sālā.</span><br />
</p>
<p id="mn41c2p1">
<span class="pali m-text">Assosuṁ kho sāleyyakā brāhmaṇagahapatikā:</span><br />
<span class="sujato m-text">The brahmins and householders of Sālā heard,</span><br />
</p>
<p id="mn41c2p2">
<span class="pali m-text">“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ sālaṁ anuppatto.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—while wandering in the land of the Kosalans has arrived at Sālā, together with a large Saṅgha of mendicants.</span><br />
</p>
<p id="mn41c2p3">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="mn41c2p4">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn41c2p5">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn41c2p6">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ;</span><br />
<span class="sujato m-text">He proclaims a teaching that is good in the beginning, good in the middle, and good in the end, with the right meaning and phrasing.</span><br />
</p>
<p id="mn41c2p7">
<span class="pali m-text">kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He reveals an entirely full and pure spiritual life.</span><br />
</p>
<p id="mn41c2p8">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="mn41c3p1">
<span class="pali m-text">Atha kho sāleyyakā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu; appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu; appekacce yena bhagavā tenañjaliṁ paṇāmetvā ekamantaṁ nisīdiṁsu; appekacce bhagavato santike nāmagottaṁ sāvetvā ekamantaṁ nisīdiṁsu; appekacce tuṇhībhūtā ekamantaṁ nisīdiṁsu. Ekamantaṁ nisinnā kho sāleyyakā brāhmaṇagahapatikā bhagavantaṁ etadavocuṁ:</span><br />
<span class="sujato m-text">Then the brahmins and householders of Sālā went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Seated to one side they said to the Buddha:</span><br />
</p>
<p id="mn41c4p1">
<span class="pali m-text">“ko nu kho, bho gotama, hetu, ko paccayo, yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti?</span><br />
<span class="sujato m-text">“What is the cause, Master Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?</span><br />
</p>
<p id="mn41c4p2">
<span class="pali m-text">Ko pana, bho gotama, hetu, ko paccayo, yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti?</span><br />
<span class="sujato m-text">And what is the cause, Master Gotama, what is the reason why some sentient beings, when their body breaks up, after death, are reborn in a good place, a heavenly realm?”</span><br />
</p>
<p id="mn41c5p1">
<span class="pali m-text">“Adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.</span><br />
<span class="sujato m-text">“Unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell.</span><br />
</p>
<p id="mn41c5p2">
<span class="pali m-text">Dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
<span class="sujato m-text">Principled and moral conduct is the reason why some sentient beings, when their body breaks up, after death, are reborn in a good place, a heavenly realm.”</span><br />
</p>
<p id="mn41c6p1">
<span class="pali m-text">“Na kho mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājānāma.</span><br />
<span class="sujato m-text">“We don’t understand the detailed meaning of Master Gotama’s brief statement.</span><br />
</p>
<p id="mn41c6p2">
<span class="pali m-text">Sādhu no bhavaṁ gotamo tathā dhammaṁ desetu, yathā mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājāneyyāmā”ti.</span><br />
<span class="sujato m-text">Master Gotama, please teach us this matter in detail so we can understand the meaning.”</span><br />
</p>
<p id="mn41c6p3">
<span class="pali m-text">“Tena hi, gahapatayo, suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">“Well then, householders, listen and apply your mind well, I will speak.”</span><br />
</p>
<p id="mn41c6p4">
<span class="pali m-text">“Evaṁ, bho”ti kho sāleyyakā brāhmaṇagahapatikā bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="mn41c6p5">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn41c7p1">
<span class="pali m-text">“Tividhaṁ kho, gahapatayo, kāyena adhammacariyāvisamacariyā hoti, catubbidhaṁ vācāya adhammacariyāvisamacariyā hoti, tividhaṁ manasā adhammacariyāvisamacariyā hoti.</span><br />
<span class="sujato m-text">“Householders, unprincipled and immoral conduct is threefold by way of body, fourfold by way of speech, and threefold by way of mind.</span><br />
</p>
<p id="mn41c8p1">
<span class="pali m-text">Kathañca, gahapatayo, tividhaṁ kāyena adhammacariyāvisamacariyā hoti?</span><br />
<span class="sujato m-text">And how is unprincipled and immoral conduct threefold by way of body?</span><br />
</p>
<p id="mn41c8p2">
<span class="pali m-text">Idha, gahapatayo, ekacco pāṇātipātī hoti, luddo lohitapāṇi hatappahate niviṭṭho adayāpanno pāṇabhūtesu.</span><br />
<span class="sujato m-text">It’s when a certain person kills living creatures. They’re violent, bloody-handed, a hardened killer, merciless to living beings.</span><br />
</p>
<p id="mn41c8p3">
<span class="pali m-text">Adinnādāyī kho pana hoti. Yaṁ taṁ parassa paravittūpakaraṇaṁ, gāmagataṁ vā araññagataṁ vā, taṁ adinnaṁ theyyasaṅkhātaṁ ādātā hoti.</span><br />
<span class="sujato m-text">They steal. With the intention to commit theft, they take the wealth or belongings of others from village or wilderness.</span><br />
</p>
<p id="mn41c8p4">
<span class="pali m-text">Kāmesumicchācārī kho pana hoti. Yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi, tathārūpāsu cārittaṁ āpajjitā hoti.</span><br />
<span class="sujato m-text">They commit sexual misconduct. They have sexual relations with women who have their mother, father, both mother and father, brother, sister, relatives, or clan as guardian. They have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal.</span><br />
</p>
<p id="mn41c8p5">
<span class="pali m-text">Evaṁ kho, gahapatayo, tividhaṁ kāyena adhammacariyāvisamacariyā hoti.</span><br />
<span class="sujato m-text">This is how unprincipled and immoral conduct is threefold by way of body.</span><br />
</p>
<p id="mn41c9p1">
<span class="pali m-text">Kathañca, gahapatayo, catubbidhaṁ vācāya adhammacariyāvisamacariyā hoti?</span><br />
<span class="sujato m-text">And how is unprincipled and immoral conduct fourfold by way of speech?</span><br />
</p>
<p id="mn41c9p2">
<span class="pali m-text">Idha, gahapatayo, ekacco musāvādī hoti. Sabhāgato vā parisāgato vā, ñātimajjhagato vā pūgamajjhagato vā rājakulamajjhagato vā, abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘jānāmī’ti, jānaṁ vā āha: na jānāmī’ti, ‘apassaṁ vā āha: ‘passāmī’ti, passaṁ vā āha: ‘na passāmī’ti. Iti attahetu vā parahetu vā āmisakiñcikkhahetu vā sampajānamusā bhāsitā hoti.</span><br />
<span class="sujato m-text">It’s when a certain person lies. They’re summoned to a council, an assembly, a family meeting, a guild, or to the royal court, and asked to bear witness: ‘Please, mister, say what you know.’ Not knowing, they say ‘I know.’ Knowing, they say ‘I don’t know.’ Not seeing, they say ‘I see.’ And seeing, they say ‘I don’t see.’ So they deliberately lie for the sake of themselves or another, or for some trivial worldly reason.</span><br />
</p>
<p id="mn41c9p3">
<span class="pali m-text">Pisuṇavāco kho pana hoti. Ito sutvā amutra akkhātā imesaṁ bhedāya, amutra vā sutvā imesaṁ akkhātā amūsaṁ bhedāya. Iti samaggānaṁ vā bhettā, bhinnānaṁ vā anuppadātā, vaggārāmo vaggarato vagganandī vaggakaraṇiṁ vācaṁ bhāsitā hoti.</span><br />
<span class="sujato m-text">They speak divisively. They repeat in one place what they heard in another so as to divide people against each other. And so they divide those who are harmonious, supporting division, delighting in division, loving division, speaking words that promote division.</span><br />
</p>
<p id="mn41c9p4">
<span class="pali m-text">Pharusavāco kho pana hoti. Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ bhāsitā hoti.</span><br />
<span class="sujato m-text">They speak harshly. They use the kinds of words that are cruel, nasty, hurtful, offensive, bordering on anger, not leading to immersion.</span><br />
</p>
<p id="mn41c9p5">
<span class="pali m-text">Samphappalāpī kho pana hoti. Akālavādī abhūtavādī anatthavādī adhammavādī avinayavādī. Anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ.</span><br />
<span class="sujato m-text">They talk nonsense. Their speech is untimely, and is neither factual nor beneficial. It has nothing to do with the teaching or the training. Their words have no value, and are untimely, unreasonable, rambling, and pointless.</span><br />
</p>
<p id="mn41c9p6">
<span class="pali m-text">Evaṁ kho, gahapatayo, catubbidhaṁ vācāya adhammacariyāvisamacariyā hoti.</span><br />
<span class="sujato m-text">This is how unprincipled and immoral conduct is fourfold by way of speech.</span><br />
</p>
<p id="mn41c10p1">
<span class="pali m-text">Kathañca, gahapatayo, tividhaṁ manasā adhammacariyāvisamacariyā hoti?</span><br />
<span class="sujato m-text">And how is unprincipled and immoral conduct threefold by way of mind?</span><br />
</p>
<p id="mn41c10p2">
<span class="pali m-text">Idha, gahapatayo, ekacco abhijjhālu hoti, yaṁ taṁ parassa paravittūpakaraṇaṁ taṁ abhijjhātā hoti: ‘aho vata yaṁ parassa taṁ mamassā’ti.</span><br />
<span class="sujato m-text">It’s when a certain person is covetous. They covet the wealth and belongings of others: ‘Oh, if only their belongings were mine!’</span><br />
</p>
<p id="mn41c10p3">
<span class="pali m-text">Byāpannacitto kho pana hoti paduṭṭhamanasaṅkappo: ‘ime sattā haññantu vā vajjhantu vā ucchijjantu vā vinassantu vā mā vā ahesun’ti.</span><br />
<span class="sujato m-text">They have ill will and malicious intentions: ‘May these sentient beings be killed, slaughtered, slain, destroyed, or annihilated!’</span><br />
</p>
<p id="mn41c10p4">
<span class="pali m-text">Micchādiṭṭhiko kho pana hoti viparītadassano:</span><br />
<span class="sujato m-text">They have wrong view. Their perspective is distorted:</span><br />
</p>
<p id="mn41c10p5">
<span class="pali m-text">‘natthi dinnaṁ natthi yiṭṭhaṁ natthi hutaṁ, natthi sukatadukkaṭānaṁ kammānaṁ phalaṁ vipāko, natthi ayaṁ loko natthi paro loko, natthi mātā natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti.</span><br />
<span class="sujato m-text">‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There’s no such thing as mother and father, or beings that are reborn spontaneously. And there’s no ascetic or brahmin who is rightly comported and rightly practiced, and who describes the afterlife after realizing it with their own insight.’</span><br />
</p>
<p id="mn41c10p6">
<span class="pali m-text">Evaṁ kho, gahapatayo, tividhaṁ manasā adhammacariyāvisamacariyā hoti.</span><br />
<span class="sujato m-text">This is how unprincipled and immoral conduct is threefold by way of mind.</span><br />
</p>
<p id="mn41c10p7">
<span class="pali m-text">Evaṁ adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.</span><br />
<span class="sujato m-text">That’s how unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell.</span><br />
</p>
<p id="mn41c11p1">
<span class="pali m-text">Tividhaṁ kho, gahapatayo, kāyena dhammacariyāsamacariyā hoti, catubbidhaṁ vācāya dhammacariyāsamacariyā hoti, tividhaṁ manasā dhammacariyāsamacariyā hoti.</span><br />
<span class="sujato m-text">Householders, principled and moral conduct is threefold by way of body, fourfold by way of speech, and threefold by way of mind.</span><br />
</p>
<p id="mn41c12p1">
<span class="pali m-text">Kathañca, gahapatayo, tividhaṁ kāyena dhammacariyāsamacariyā hoti?</span><br />
<span class="sujato m-text">And how is principled and moral conduct threefold by way of body?</span><br />
</p>
<p id="mn41c12p2">
<span class="pali m-text">Idha, gahapatayo, ekacco pāṇātipātaṁ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati.</span><br />
<span class="sujato m-text">It’s when a certain person gives up killing living creatures. They renounce the rod and the sword. They’re scrupulous and kind, living full of compassion for all living beings.</span><br />
</p>
<p id="mn41c12p3">
<span class="pali m-text">Adinnādānaṁ pahāya adinnādānā paṭivirato hoti. Yaṁ taṁ parassa paravittūpakaraṇaṁ, gāmagataṁ vā araññagataṁ vā, taṁ nādinnaṁ theyyasaṅkhātaṁ ādātā hoti.</span><br />
<span class="sujato m-text">They give up stealing. They don’t, with the intention to commit theft, take the wealth or belongings of others from village or wilderness.</span><br />
</p>
<p id="mn41c12p4">
<span class="pali m-text">Kāmesumicchācāraṁ pahāya kāmesumicchācārā paṭivirato hoti. Yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi, tathārūpāsu na cārittaṁ āpajjitā hoti.</span><br />
<span class="sujato m-text">They give up sexual misconduct. They don’t have sexual relations with women who have their mother, father, both mother and father, brother, sister, relatives, or clan as guardian. They don’t have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal.</span><br />
</p>
<p id="mn41c12p5">
<span class="pali m-text">Evaṁ kho, gahapatayo, tividhaṁ kāyena dhammacariyāsamacariyā hoti.</span><br />
<span class="sujato m-text">This is how principled and moral conduct is threefold by way of body.</span><br />
</p>
<p id="mn41c13p1">
<span class="pali m-text">Kathañca, gahapatayo, catubbidhaṁ vācāya dhammacariyāsamacariyā hoti?</span><br />
<span class="sujato m-text">And how is principled and moral conduct fourfold by way of speech?</span><br />
</p>
<p id="mn41c13p2">
<span class="pali m-text">Idha, gahapatayo, ekacco musāvādaṁ pahāya musāvādā paṭivirato hoti. Sabhāgato vā parisāgato vā, ñātimajjhagato vā pūgamajjhagato vā rājakulamajjhagato vā, abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘na jānāmī’ti, jānaṁ vā āha: ‘jānāmī’ti, apassaṁ vā āha: ‘na passāmī’ti, passaṁ vā āha: ‘passāmī’ti. Iti attahetu vā parahetu vā āmisakiñcikkhahetu vā na sampajānamusā bhāsitā hoti.</span><br />
<span class="sujato m-text">It’s when a certain person gives up lying. They’re summoned to a council, an assembly, a family meeting, a guild, or to the royal court, and asked to bear witness: ‘Please, mister, say what you know.’ Not knowing, they say ‘I don’t know.’ Knowing, they say ‘I know.’ Not seeing, they say ‘I don’t see.’ And seeing, they say ‘I see.’ So they don’t deliberately lie for the sake of themselves or another, or for some trivial worldly reason.</span><br />
</p>
<p id="mn41c13p3">
<span class="pali m-text">Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā sandhātā, sahitānaṁ vā anuppadātā, samaggārāmo samaggarato samagganandī samaggakaraṇiṁ vācaṁ bhāsitā hoti.</span><br />
<span class="sujato m-text">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="mn41c13p4">
<span class="pali m-text">Pharusaṁ vācaṁ pahāya pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā—tathārūpiṁ vācaṁ bhāsitā hoti.</span><br />
<span class="sujato m-text">They give up harsh speech. They speak in a way that’s mellow, pleasing to the ear, lovely, going to the heart, polite, likable, and agreeable to the people.</span><br />
</p>
<p id="mn41c13p5">
<span class="pali m-text">Samphappalāpaṁ pahāya samphappalāpā paṭivirato hoti. Kālavādī bhūtavādī atthavādī dhammavādī vinayavādī nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.</span><br />
<span class="sujato m-text">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial.</span><br />
</p>
<p id="mn41c13p6">
<span class="pali m-text">Evaṁ kho, gahapatayo, catubbidhaṁ vācāya dhammacariyāsamacariyā hoti.</span><br />
<span class="sujato m-text">This is how principled and moral conduct is fourfold by way of speech.</span><br />
</p>
<p id="mn41c14p1">
<span class="pali m-text">Kathañca, gahapatayo, tividhaṁ manasā dhammacariyāsamacariyā hoti?</span><br />
<span class="sujato m-text">And how is principled and moral conduct threefold by way of mind?</span><br />
</p>
<p id="mn41c14p2">
<span class="pali m-text">Idha, gahapatayo, ekacco anabhijjhālu hoti, yaṁ taṁ parassa paravittūpakaraṇaṁ taṁ nābhijjhātā hoti: ‘aho vata yaṁ parassa taṁ mamassā’ti.</span><br />
<span class="sujato m-text">It’s when a certain person is not covetous. They don’t covet the wealth and belongings of others: ‘Oh, if only their belongings were mine!’</span><br />
</p>
<p id="mn41c14p3">
<span class="pali m-text">Abyāpannacitto kho pana hoti appaduṭṭhamanasaṅkappo: ‘ime sattā averā abyābajjhā anīghā sukhī attānaṁ pariharantū’ti.</span><br />
<span class="sujato m-text">They have a kind heart and loving intentions: ‘May these sentient beings live free of enmity and ill will, untroubled and happy!’</span><br />
</p>
<p id="mn41c14p4">
<span class="pali m-text">Sammādiṭṭhiko kho pana hoti aviparītadassano:</span><br />
<span class="sujato m-text">They have right view, an undistorted perspective:</span><br />
</p>
<p id="mn41c14p5">
<span class="pali m-text">‘atthi dinnaṁ atthi yiṭṭhaṁ atthi hutaṁ, atthi sukatadukkaṭānaṁ kammānaṁ phalaṁ vipāko, atthi ayaṁ loko atthi paro loko, atthi mātā atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti.</span><br />
<span class="sujato m-text">‘There is meaning in giving, sacrifice, and offerings. There are fruits and results of good and bad deeds. There is an afterlife. There are such things as mother and father, and beings that are reborn spontaneously. And there are ascetics and brahmins who are rightly comported and rightly practiced, and who describe the afterlife after realizing it with their own insight.’</span><br />
</p>
<p id="mn41c14p6">
<span class="pali m-text">Evaṁ kho, gahapatayo, tividhaṁ manasā dhammacariyāsamacariyā hoti.</span><br />
<span class="sujato m-text">This is how principled and moral conduct is threefold by way of mind.</span><br />
</p>
<p id="mn41c14p7">
<span class="pali m-text">Evaṁ dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="sujato m-text">This is how principled and moral conduct is the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="mn41c15p1">
<span class="pali m-text">Ākaṅkheyya ce, gahapatayo, dhammacārī samacārī:</span><br />
<span class="sujato m-text">A person of principled and moral conduct might wish:</span><br />
</p>
<p id="mn41c15p2">
<span class="pali m-text">‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyyan’ti;</span><br />
<span class="sujato m-text">‘If only, when my body breaks up, after death, I would be reborn in the company of well-to-do aristocrats!’</span><br />
</p>
<p id="mn41c15p3">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā khattiyamahāsālānaṁ sahabyataṁ upapajjeyya.</span><br />
<span class="sujato m-text">It’s possible that this might happen.</span><br />
</p>
<p id="mn41c15p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn41c15p5">
<span class="pali m-text">Tathā hi so dhammacārī samacārī.</span><br />
<span class="sujato m-text">Because they have principled and moral conduct.</span><br />
</p>
<p id="mn41c16-17p1">
<span class="pali m-text">Ākaṅkheyya ce, gahapatayo, dhammacārī samacārī:</span><br />
<span class="sujato m-text">A person of principled and moral conduct might wish:</span><br />
</p>
<p id="mn41c16-17p2">
<span class="pali m-text">‘aho vatāhaṁ kāyassa bhedā paraṁ maraṇā brāhmaṇamahāsālānaṁ …pe…</span><br />
<span class="sujato m-text">‘If only, when my body breaks up, after death, I would be reborn in the company of well-to-do brahmins …</span><br />
</p>
<p id="mn41c16-17p3">
<span class="pali m-text">gahapatimahāsālānaṁ sahabyataṁ upapajjeyyan’ti;</span><br />
<span class="sujato m-text">well-to-do householders …</span><br />
</p>
<p id="mn41c16-17p4">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā gahapatimahāsālānaṁ sahabyataṁ upapajjeyya.</span><br />
</p>
<p id="mn41c16-17p5">
<span class="pali m-text">Taṁ kissa hetu?</span><br />
</p>
<p id="mn41c16-17p6">
<span class="pali m-text">Tathā hi so dhammacārī samacārī.</span><br />
</p>
<p id="mn41c18-42p1">
<span class="pali m-text">Ākaṅkheyya ce, gahapatayo, dhammacārī samacārī:</span><br />
</p>
<p id="mn41c18-42p2">
<span class="pali m-text">‘aho vatāhaṁ kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyyan’ti;</span><br />
<span class="sujato m-text">the Gods of the Four Great Kings …</span><br />
</p>
<p id="mn41c18-42p3">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyya.</span><br />
</p>
<p id="mn41c18-42p4">
<span class="pali m-text">Taṁ kissa hetu?</span><br />
</p>
<p id="mn41c18-42p5">
<span class="pali m-text">Tathā hi so dhammacārī samacārī.</span><br />
</p>
<p id="mn41c18-42p6">
<span class="pali m-text">Ākaṅkheyya ce, gahapatayo, dhammacārī samacārī:</span><br />
</p>
<p id="mn41c18-42p7">
<span class="pali m-text">‘aho vatāhaṁ kāyassa bhedā paraṁ maraṇā tāvatiṁsānaṁ devānaṁ …pe…</span><br />
<span class="sujato m-text">the Gods of the Thirty-Three …</span><br />
</p>
<p id="mn41c18-42p8">
<span class="pali m-text">yāmānaṁ devānaṁ …</span><br />
<span class="sujato m-text">the Gods of Yama …</span><br />
</p>
<p id="mn41c18-42p9">
<span class="pali m-text">tusitānaṁ devānaṁ …</span><br />
<span class="sujato m-text">the Joyful Gods …</span><br />
</p>
<p id="mn41c18-42p10">
<span class="pali m-text">nimmānaratīnaṁ devānaṁ …</span><br />
<span class="sujato m-text">the Gods Who Love to Create …</span><br />
</p>
<p id="mn41c18-42p11">
<span class="pali m-text">paranimmitavasavattīnaṁ devānaṁ …</span><br />
<span class="sujato m-text">the Gods Who Control the Creations of Others …</span><br />
</p>
<p id="mn41c18-42p12">
<span class="pali m-text">brahmakāyikānaṁ devānaṁ sahabyataṁ upapajjeyyan’ti;</span><br />
<span class="sujato m-text">the Gods of Brahmā’s Host …</span><br />
</p>
<p id="mn41c18-42p13">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā brahmakāyikānaṁ devānaṁ sahabyataṁ upapajjeyya.</span><br />
</p>
<p id="mn41c18-42p14">
<span class="pali m-text">Taṁ kissa hetu?</span><br />
</p>
<p id="mn41c18-42p15">
<span class="pali m-text">Tathā hi so dhammacārī samacārī.</span><br />
</p>
<p id="mn41c18-42p16">
<span class="pali m-text">Ākaṅkheyya ce, gahapatayo, dhammacārī samacārī:</span><br />
</p>
<p id="mn41c18-42p17">
<span class="pali m-text">‘aho vatāhaṁ kāyassa bhedā paraṁ maraṇā ābhānaṁ devānaṁ sahabyataṁ upapajjeyyan’ti;</span><br />
<span class="sujato m-text">the Radiant Gods …</span><br />
</p>
<p id="mn41c18-42p18">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā ābhānaṁ devānaṁ sahabyataṁ upapajjeyya.</span><br />
</p>
<p id="mn41c18-42p19">
<span class="pali m-text">Taṁ kissa hetu?</span><br />
</p>
<p id="mn41c18-42p20">
<span class="pali m-text">Tathā hi so dhammacārī samacārī.</span><br />
</p>
<p id="mn41c18-42p21">
<span class="pali m-text">Ākaṅkheyya ce, gahapatayo, dhammacārī samacārī:</span><br />
</p>
<p id="mn41c18-42p22">
<span class="pali m-text">‘aho vatāhaṁ kāyassa bhedā paraṁ maraṇā parittābhānaṁ devānaṁ …pe…</span><br />
<span class="sujato m-text">the Gods of Limited Radiance …</span><br />
</p>
<p id="mn41c18-42p23">
<span class="pali m-text">appamāṇābhānaṁ devānaṁ …</span><br />
<span class="sujato m-text">the Gods of Limitless Radiance …</span><br />
</p>
<p id="mn41c18-42p24">
<span class="pali m-text">ābhassarānaṁ devānaṁ …</span><br />
<span class="sujato m-text">the Gods of Streaming Radiance …</span><br />
</p>
<p id="mn41c18-42p25">
<span class="pali m-text">parittasubhānaṁ devānaṁ …</span><br />
<span class="sujato m-text">the Gods of Limited Glory …</span><br />
</p>
<p id="mn41c18-42p26">
<span class="pali m-text">appamāṇasubhānaṁ devānaṁ …</span><br />
<span class="sujato m-text">the Gods of Limitless Glory …</span><br />
</p>
<p id="mn41c18-42p27">
<span class="pali m-text">subhakiṇhānaṁ devānaṁ …</span><br />
<span class="sujato m-text">the Gods Replete with Glory …</span><br />
</p>
<p id="mn41c18-42p28">
<span class="pali m-text">vehapphalānaṁ devānaṁ …</span><br />
<span class="sujato m-text">the Gods of Abundant Fruit …</span><br />
</p>
<p id="mn41c18-42p29">
<span class="pali m-text">avihānaṁ devānaṁ …</span><br />
<span class="sujato m-text">the Gods of Aviha …</span><br />
</p>
<p id="mn41c18-42p30">
<span class="pali m-text">atappānaṁ devānaṁ …</span><br />
<span class="sujato m-text">the Gods of Atappa …</span><br />
</p>
<p id="mn41c18-42p31">
<span class="pali m-text">sudassānaṁ devānaṁ …</span><br />
<span class="sujato m-text">the Gods Fair to See …</span><br />
</p>
<p id="mn41c18-42p32">
<span class="pali m-text">sudassīnaṁ devānaṁ …</span><br />
<span class="sujato m-text">the Fair Seeing Gods …</span><br />
</p>
<p id="mn41c18-42p33">
<span class="pali m-text">akaniṭṭhānaṁ devānaṁ …</span><br />
<span class="sujato m-text">the Gods of Akaniṭṭha …</span><br />
</p>
<p id="mn41c18-42p34">
<span class="pali m-text">ākāsānañcāyatanūpagānaṁ devānaṁ …</span><br />
<span class="sujato m-text">the gods of the dimension of infinite space …</span><br />
</p>
<p id="mn41c18-42p35">
<span class="pali m-text">viññāṇañcāyatanūpagānaṁ devānaṁ …</span><br />
<span class="sujato m-text">the gods of the dimension of infinite consciousness …</span><br />
</p>
<p id="mn41c18-42p36">
<span class="pali m-text">ākiñcaññāyatanūpagānaṁ devānaṁ …</span><br />
<span class="sujato m-text">the gods of the dimension of nothingness …</span><br />
</p>
<p id="mn41c18-42p37">
<span class="pali m-text">nevasaññānāsaññāyatanūpagānaṁ devānaṁ sahabyataṁ upapajjeyyan’ti;</span><br />
<span class="sujato m-text">the gods of the dimension of neither perception nor non-perception.’</span><br />
</p>
<p id="mn41c18-42p38">
<span class="pali m-text">ṭhānaṁ kho panetaṁ vijjati, yaṁ so kāyassa bhedā paraṁ maraṇā nevasaññānāsaññāyatanūpagānaṁ devānaṁ sahabyataṁ upapajjeyya.</span><br />
<span class="sujato m-text">It’s possible that this might happen.</span><br />
</p>
<p id="mn41c18-42p39">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn41c18-42p40">
<span class="pali m-text">Tathā hi so dhammacārī samacārī.</span><br />
<span class="sujato m-text">Because they have principled and moral conduct.</span><br />
</p>
<p id="mn41c43p1">
<span class="pali m-text">Ākaṅkheyya ce, gahapatayo, dhammacārī samacārī:</span><br />
<span class="sujato m-text">A person of principled and moral conduct might wish:</span><br />
</p>
<p id="mn41c43p2">
<span class="pali m-text">‘aho vatāhaṁ āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti;</span><br />
<span class="sujato m-text">‘If only I might realize the undefiled freedom of heart and freedom by wisdom in this very life, and live having realized it with my own insight due to the ending of defilements.’</span><br />
</p>
<p id="mn41c43p3">
<span class="pali m-text">ṭhānaṁ kho panetaṁ vijjati, yaṁ so āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyya.</span><br />
<span class="sujato m-text">It’s possible that this might happen.</span><br />
</p>
<p id="mn41c43p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn41c43p5">
<span class="pali m-text">Tathā hi so dhammacārī samacārī”ti.</span><br />
<span class="sujato m-text">Because they have principled and moral conduct.”</span><br />
</p>
<p id="mn41c44p1">
<span class="pali m-text">Evaṁ vutte, sāleyyakā brāhmaṇagahapatikā bhagavantaṁ etadavocuṁ:</span><br />
<span class="sujato m-text">When he had spoken, the brahmins and householders of Sālā said to the Buddha,</span><br />
</p>
<p id="mn41c44p2">
<span class="pali m-text">“abhikkantaṁ, bho gotama, abhikkantaṁ, bho gotama.</span><br />
<span class="sujato m-text">“Excellent, Master Gotama! Excellent!</span><br />
</p>
<p id="mn41c44p3">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, Master Gotama has made the teaching clear in many ways.</span><br />
</p>
<p id="mn41c44p4">
<span class="pali m-text">Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca.</span><br />
<span class="sujato m-text">We go for refuge to Master Gotama, to the teaching, and to the mendicant Saṅgha.</span><br />
</p>
<p id="mn41c44p5">
<span class="pali m-text">Upāsake no bhavaṁ gotamo dhāretu ajjatagge pāṇupete saraṇaṁ gate”ti.</span><br />
<span class="sujato m-text">From this day forth, may Master Gotama remember us as lay followers who have gone for refuge for life.”</span><br />
</p>
<p id="mn41c44p6">
<span class="pali m-text">Sāleyyakasuttaṁ niṭṭhitaṁ paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/mn0040.html">Previous</a></div>
<div class="m-col-t-6 m-text-right">
<a href="../pages/mn0042.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>