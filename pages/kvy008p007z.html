<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv8 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy008p007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy008p007z.html" />
  <meta property="og:description" content="Mahāpaṇṇāsaka Aṭṭhamavagga Rūpadhātuyāāyatanakathā Atthi saḷāyataniko attabhāvo rūpadhātuyāti? Āmantā. Atthi tattha ghānāyatananti? Āmantā. Atthi tattha gandhāyatananti? Na hevaṁ vattabbe …pe… atthi tattha jivhāyatananti? Āmantā. Atthi tattha rasāyatananti? Na hevaṁ vattabbe …pe… atthi tattha kāyāyatananti? Āmantā. Atthi tattha phoṭṭhabbāyatananti? Na hevaṁ vattabbe …pe…. Natthi tattha gandhāyatananti? Āmantā. Natthi …" />
  <meta name="twitter:description" content="Mahāpaṇṇāsaka Aṭṭhamavagga Rūpadhātuyāāyatanakathā Atthi saḷāyataniko attabhāvo rūpadhātuyāti? Āmantā. Atthi tattha ghānāyatananti? Āmantā. Atthi tattha gandhāyatananti? Na hevaṁ vattabbe …pe… atthi tattha jivhāyatananti? Āmantā. Atthi tattha rasāyatananti? Na hevaṁ vattabbe …pe… atthi tattha kāyāyatananti? Āmantā. Atthi tattha phoṭṭhabbāyatananti? Na hevaṁ vattabbe …pe…. Natthi tattha gandhāyatananti? Āmantā. Natthi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv8-index.html">kv8</a> &raquo;
          </span>
          Kathāvatthu
        </h1>
<!-- content -->
<p id="kv8p7c0p2">
<span class="m-text m-primary">Mahāpaṇṇāsaka</span><br />
</p>
<p id="kv8p7c0p3">
<span class="m-text m-primary">Aṭṭhamavagga</span><br />
</p>
<p id="kv8p7c0p4">
<span class="m-text m-primary">Rūpadhātuyāāyatanakathā</span><br />
</p>
<p id="kv8p7c1p1">
<span class="m-text m-primary">Atthi saḷāyataniko attabhāvo rūpadhātuyāti?</span><br />
</p>
<p id="kv8p7c1p2">
<span class="m-text m-primary">Āmantā.</span><br />
</p>
<p id="kv8p7c1p3">
<span class="m-text m-primary">Atthi tattha ghānāyatananti?</span><br />
</p>
<p id="kv8p7c1p4">
<span class="m-text m-primary">Āmantā.</span><br />
</p>
<p id="kv8p7c1p5">
<span class="m-text m-primary">Atthi tattha gandhāyatananti?</span><br />
</p>
<p id="kv8p7c1p6">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c1p7">
<span class="m-text m-primary">atthi tattha jivhāyatananti?</span><br />
</p>
<p id="kv8p7c1p8">
<span class="m-text m-primary">Āmantā.</span><br />
</p>
<p id="kv8p7c1p9">
<span class="m-text m-primary">Atthi tattha rasāyatananti?</span><br />
</p>
<p id="kv8p7c1p10">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c1p11">
<span class="m-text m-primary">atthi tattha kāyāyatananti?</span><br />
</p>
<p id="kv8p7c1p12">
<span class="m-text m-primary">Āmantā.</span><br />
</p>
<p id="kv8p7c1p13">
<span class="m-text m-primary">Atthi tattha phoṭṭhabbāyatananti?</span><br />
</p>
<p id="kv8p7c1p14">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c2p1">
<span class="m-text m-primary">Natthi tattha gandhāyatananti?</span><br />
</p>
<p id="kv8p7c2p2">
<span class="m-text m-primary">Āmantā.</span><br />
</p>
<p id="kv8p7c2p3">
<span class="m-text m-primary">Natthi tattha ghānāyatananti?</span><br />
</p>
<p id="kv8p7c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c2p5">
<span class="m-text m-primary">natthi tattha rasāyatananti?</span><br />
</p>
<p id="kv8p7c2p6">
<span class="m-text m-primary">Āmantā.</span><br />
</p>
<p id="kv8p7c2p7">
<span class="m-text m-primary">Natthi tattha jivhāyatananti?</span><br />
</p>
<p id="kv8p7c2p8">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c2p9">
<span class="m-text m-primary">natthi tattha phoṭṭhabbāyatananti?</span><br />
</p>
<p id="kv8p7c2p10">
<span class="m-text m-primary">Āmantā.</span><br />
</p>
<p id="kv8p7c2p11">
<span class="m-text m-primary">Natthi tattha kāyāyatananti?</span><br />
</p>
<p id="kv8p7c2p12">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c3p1">
<span class="m-text m-primary">Atthi tattha cakkhāyatanaṁ, atthi rūpāyatananti?</span><br />
</p>
<p id="kv8p7c3p2">
<span class="m-text m-primary">Āmantā.</span><br />
</p>
<p id="kv8p7c3p3">
<span class="m-text m-primary">Atthi tattha ghānāyatanaṁ, atthi gandhāyatananti?</span><br />
</p>
<p id="kv8p7c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c3p5">
<span class="m-text m-primary">atthi tattha cakkhāyatanaṁ, atthi rūpāyatananti?</span><br />
</p>
<p id="kv8p7c3p6">
<span class="m-text m-primary">Āmantā.</span><br />
</p>
<p id="kv8p7c3p7">
<span class="m-text m-primary">Atthi tattha jivhāyatanaṁ, atthi rasāyatanaṁ …pe…</span><br />
</p>
<p id="kv8p7c3p8">
<span class="m-text m-primary">atthi tattha kāyāyatanaṁ, atthi phoṭṭhabbāyatananti?</span><br />
</p>
<p id="kv8p7c3p9">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c3p10">
<span class="m-text m-primary">atthi tattha sotāyatanaṁ, atthi saddāyatanaṁ …pe…</span><br />
</p>
<p id="kv8p7c3p11">
<span class="m-text m-primary">atthi tattha manāyatanaṁ, atthi dhammāyatananti?</span><br />
</p>
<p id="kv8p7c3p12">
<span class="m-text m-primary">Āmantā.</span><br />
</p>
<p id="kv8p7c3p13">
<span class="m-text m-primary">Atthi tattha ghānāyatanaṁ, atthi gandhāyatananti?</span><br />
</p>
<p id="kv8p7c3p14">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c3p15">
<span class="m-text m-primary">atthi tattha manāyatanaṁ, atthi dhammāyatananti?</span><br />
</p>
<p id="kv8p7c3p16">
<span class="m-text m-primary">Āmantā.</span><br />
</p>
<p id="kv8p7c3p17">
<span class="m-text m-primary">Atthi tattha jivhāyatanaṁ, atthi rasāyatananti …pe…</span><br />
</p>
<p id="kv8p7c3p18">
<span class="m-text m-primary">atthi tattha kāyāyatanaṁ, atthi phoṭṭhabbāyatananti?</span><br />
</p>
<p id="kv8p7c3p19">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c4p1">
<span class="m-text m-primary">Atthi tattha ghānāyatanaṁ, natthi gandhāyatananti?</span><br />
</p>
<p id="kv8p7c4p2">
<span class="m-text m-primary">Āmantā.</span><br />
</p>
<p id="kv8p7c4p3">
<span class="m-text m-primary">Atthi tattha cakkhāyatanaṁ, natthi rūpāyatananti?</span><br />
</p>
<p id="kv8p7c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c4p5">
<span class="m-text m-primary">atthi tattha ghānāyatanaṁ, natthi gandhāyatananti?</span><br />
</p>
<p id="kv8p7c4p6">
<span class="m-text m-primary">Āmantā.</span><br />
</p>
<p id="kv8p7c4p7">
<span class="m-text m-primary">Atthi tattha sotāyatanaṁ, natthi saddāyatanaṁ …pe…</span><br />
</p>
<p id="kv8p7c4p8">
<span class="m-text m-primary">atthi tattha manāyatanaṁ, natthi dhammāyatananti?</span><br />
</p>
<p id="kv8p7c4p9">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c4p10">
<span class="m-text m-primary">atthi tattha jivhāyatanaṁ, natthi rasāyatanaṁ …pe…</span><br />
</p>
<p id="kv8p7c4p11">
<span class="m-text m-primary">atthi tattha kāyāyatanaṁ, natthi phoṭṭhabbāyatananti?</span><br />
</p>
<p id="kv8p7c4p12">
<span class="m-text m-primary">Āmantā.</span><br />
</p>
<p id="kv8p7c4p13">
<span class="m-text m-primary">Atthi tattha cakkhāyatanaṁ, natthi rūpāyatananti?</span><br />
</p>
<p id="kv8p7c4p14">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c4p15">
<span class="m-text m-primary">atthi tattha kāyāyatanaṁ, natthi phoṭṭhabbāyatananti?</span><br />
</p>
<p id="kv8p7c4p16">
<span class="m-text m-primary">Āmantā.</span><br />
</p>
<p id="kv8p7c4p17">
<span class="m-text m-primary">Atthi tattha sotāyatanaṁ, natthi saddāyatanaṁ …pe…</span><br />
</p>
<p id="kv8p7c4p18">
<span class="m-text m-primary">atthi tattha manāyatanaṁ, natthi dhammāyatananti?</span><br />
</p>
<p id="kv8p7c4p19">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c5p1">
<span class="m-text m-primary">Atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti?</span><br />
</p>
<p id="kv8p7c5p2">
<span class="m-text m-primary">Āmantā.</span><br />
</p>
<p id="kv8p7c5p3">
<span class="m-text m-primary">Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?</span><br />
</p>
<p id="kv8p7c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c5p5">
<span class="m-text m-primary">atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti?</span><br />
</p>
<p id="kv8p7c5p6">
<span class="m-text m-primary">Āmantā.</span><br />
</p>
<p id="kv8p7c5p7">
<span class="m-text m-primary">Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyati …pe…</span><br />
</p>
<p id="kv8p7c5p8">
<span class="m-text m-primary">atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?</span><br />
</p>
<p id="kv8p7c5p9">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c6p1">
<span class="m-text m-primary">Atthi tattha sotāyatanaṁ atthi saddāyatanaṁ …pe…</span><br />
</p>
<p id="kv8p7c6p2">
<span class="m-text m-primary">atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti?</span><br />
</p>
<p id="kv8p7c6p3">
<span class="m-text m-primary">Āmantā.</span><br />
</p>
<p id="kv8p7c6p4">
<span class="m-text m-primary">Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?</span><br />
</p>
<p id="kv8p7c6p5">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c6p6">
<span class="m-text m-primary">atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti?</span><br />
</p>
<p id="kv8p7c6p7">
<span class="m-text m-primary">Āmantā.</span><br />
</p>
<p id="kv8p7c6p8">
<span class="m-text m-primary">Atthi tattha jivhāyatanaṁ atthi rasāyatanaṁ …pe…</span><br />
</p>
<p id="kv8p7c6p9">
<span class="m-text m-primary">atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?</span><br />
</p>
<p id="kv8p7c6p10">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c7p1">
<span class="m-text m-primary">Atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti?</span><br />
</p>
<p id="kv8p7c7p2">
<span class="m-text m-primary">Āmantā.</span><br />
</p>
<p id="kv8p7c7p3">
<span class="m-text m-primary">Atthi tattha cakkhāyatanaṁ atthi rūpāyatanaṁ, na ca tena cakkhunā taṁ rūpaṁ passatīti?</span><br />
</p>
<p id="kv8p7c7p4">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c7p5">
<span class="m-text m-primary">atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti?</span><br />
</p>
<p id="kv8p7c7p6">
<span class="m-text m-primary">Āmantā.</span><br />
</p>
<p id="kv8p7c7p7">
<span class="m-text m-primary">Atthi tattha sotāyatanaṁ atthi saddāyatanaṁ …pe…</span><br />
</p>
<p id="kv8p7c7p8">
<span class="m-text m-primary">atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti?</span><br />
</p>
<p id="kv8p7c7p9">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c8p1">
<span class="m-text m-primary">Atthi tattha jivhāyatanaṁ atthi rasāyatanaṁ …pe…</span><br />
</p>
<p id="kv8p7c8p2">
<span class="m-text m-primary">atthi tattha kāyāyatanaṁ atthi phoṭṭhabbāyatanaṁ, na ca tena kāyena taṁ phoṭṭhabbaṁ phusatīti?</span><br />
</p>
<p id="kv8p7c8p3">
<span class="m-text m-primary">Āmantā.</span><br />
</p>
<p id="kv8p7c8p4">
<span class="m-text m-primary">Atthi tattha sotāyatanaṁ atthi saddāyatanaṁ …pe…</span><br />
</p>
<p id="kv8p7c8p5">
<span class="m-text m-primary">atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti?</span><br />
</p>
<p id="kv8p7c8p6">
<span class="m-text m-primary">Na hevaṁ vattabbe …pe…</span><br />
</p>
<p id="kv8p7c9p1">
<span class="m-text m-primary">Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?</span><br />
</p>
<p id="kv8p7c9p2">
<span class="m-text m-primary">Āmantā.</span><br />
</p>
<p id="kv8p7c9p3">
<span class="m-text m-primary">Atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti?</span><br />
</p>
<p id="kv8p7c9p4">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c10p1">
<span class="m-text m-primary">Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyatīti?</span><br />
</p>
<p id="kv8p7c10p2">
<span class="m-text m-primary">Āmantā.</span><br />
</p>
<p id="kv8p7c10p3">
<span class="m-text m-primary">Atthi tattha mūlaraso khandharaso tacaraso pattaraso puppharaso phalaraso ambilaṁ madhuraṁ tittakaṁ kaṭukaṁ loṇiyaṁ khāriyaṁ lambilaṁ kasāvo sādu asādūti?</span><br />
</p>
<p id="kv8p7c10p4">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c11p1">
<span class="m-text m-primary">Atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?</span><br />
</p>
<p id="kv8p7c11p2">
<span class="m-text m-primary">Āmantā.</span><br />
</p>
<p id="kv8p7c11p3">
<span class="m-text m-primary">Atthi tattha kakkhaḷaṁ mudukaṁ saṇhaṁ pharusaṁ sukhasamphassaṁ dukkhasamphassaṁ garukaṁ lahukanti?</span><br />
</p>
<p id="kv8p7c11p4">
<span class="m-text m-primary">Na hevaṁ vattabbe …pe….</span><br />
</p>
<p id="kv8p7c12p1">
<span class="m-text m-primary">Na vattabbaṁ—</span><br />
</p>
<p id="kv8p7c12p2">
<span class="m-text m-primary">“saḷāyataniko attabhāvo rūpadhātuyā”ti?</span><br />
</p>
<p id="kv8p7c12p3">
<span class="m-text m-primary">Āmantā.</span><br />
</p>
<p id="kv8p7c12p4">
<span class="m-text m-primary">Nanu atthi tattha ghānanimittaṁ jivhānimittaṁ kāyanimittanti?</span><br />
</p>
<p id="kv8p7c12p5">
<span class="m-text m-primary">Āmantā.</span><br />
</p>
<p id="kv8p7c12p6">
<span class="m-text m-primary">Hañci atthi tattha ghānanimittaṁ jivhānimittaṁ kāyanimittaṁ, tena vata re vattabbe—</span><br />
</p>
<p id="kv8p7c12p7">
<span class="m-text m-primary">“saḷāyataniko attabhāvo rūpadhātuyā”ti.</span><br />
</p>
<p id="kv8p7c12p8">
<span class="m-text m-primary">Rūpadhātuyā āyatanakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>