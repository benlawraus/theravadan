<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 113 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny041z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 113" />
  <meta name="twitter:title" content="Majjhima Nikāya 113" />
  <meta property="og:url" content="https://theravadan.org/pages/mny041z.html" />
  <meta property="og:description" content="Middle Discourses 113 Sappurisasutta A Good Person Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha addressed the …" />
  <meta name="twitter:description" content="Middle Discourses 113 Sappurisasutta A Good Person Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha addressed the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 113
        </h1>
<!-- content -->
<p><span class="m-text">Middle Discourses 113</span></p>
<p id="mn113c0p2">
<span class="m-text m-primary">Sappurisasutta</span><br />
<span class="m-text">A Good Person</span><br />
</p>
<p id="mn113c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn113c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn113c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn113c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn113c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn113c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn113c2p1">
<span class="m-text m-primary">“sappurisadhammañca vo, bhikkhave, desessāmi asappurisadhammañca.</span><br />
<span class="m-text">“Mendicants, I will teach you the qualities of a good person and the qualities of a bad person.</span><br />
</p>
<p id="mn113c2p2">
<span class="m-text m-primary">Taṁ suṇātha, sādhukaṁ manasi karotha, bhāsissāmī”ti.</span><br />
<span class="m-text">Listen and pay close attention, I will speak.”</span><br />
</p>
<p id="mn113c2p3">
<span class="m-text m-primary">“Evaṁ, bhante”ti kho te bhikkhū bhagavato paccassosuṁ.</span><br />
<span class="m-text">“Yes, sir,” they replied.</span><br />
</p>
<p id="mn113c2p4">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn113c3p1">
<span class="m-text m-primary">“Katamo ca, bhikkhave, asappurisadhammo?</span><br />
<span class="m-text">“And what is a quality of a bad person?</span><br />
</p>
<p id="mn113c3p2">
<span class="m-text m-primary">Idha, bhikkhave, asappuriso uccākulā pabbajito hoti.</span><br />
<span class="m-text">Take a bad person who has gone forth from an eminent family.</span><br />
</p>
<p id="mn113c3p3">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c3p4">
<span class="m-text m-primary">‘ahaṁ khomhi uccākulā pabbajito, ime panaññe bhikkhū na uccākulā pabbajitā’ti.</span><br />
<span class="m-text">‘I have gone forth from an eminent family, unlike these other mendicants.’</span><br />
</p>
<p id="mn113c3p5">
<span class="m-text m-primary">So tāya uccākulīnatāya attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c3p6">
<span class="m-text m-primary">Ayaṁ, bhikkhave, asappurisadhammo.</span><br />
<span class="m-text">This is a quality of a bad person.</span><br />
</p>
<p id="mn113c3p7">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c3p8">
<span class="m-text m-primary">‘na kho uccākulīnatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
<span class="m-text">‘It’s not because of one’s eminent family that thoughts of greed, hate, or delusion come to an end.</span><br />
</p>
<p id="mn113c3p9">
<span class="m-text m-primary">No cepi uccākulā pabbajito hoti;</span><br />
<span class="m-text">Even if someone has not gone forth from an eminent family,</span><br />
</p>
<p id="mn113c3p10">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
<span class="m-text">if they practice in line with the teaching, practice properly, and live in line with the teaching, they are worthy of honor and praise for that.’</span><br />
</p>
<p id="mn113c3p11">
<span class="m-text m-primary">So paṭipadaṁyeva antaraṁ karitvā tāya uccākulīnatāya nevattānukkaṁseti na paraṁ vambheti.</span><br />
<span class="m-text">Keeping only the practice close to their heart, they don’t glorify themselves and put others down on account of their eminent family.</span><br />
</p>
<p id="mn113c3p12">
<span class="m-text m-primary">Ayaṁ, bhikkhave, sappurisadhammo.</span><br />
<span class="m-text">This is a quality of a good person.</span><br />
</p>
<p id="mn113c4-6p1">
<span class="m-text m-primary">Puna caparaṁ, bhikkhave, asappuriso mahākulā pabbajito hoti …pe…</span><br />
<span class="m-text">Furthermore, take a bad person who has gone forth from a great family …</span><br />
</p>
<p id="mn113c4-6p2">
<span class="m-text m-primary">mahābhogakulā pabbajito hoti …pe…</span><br />
<span class="m-text">from a wealthy family …</span><br />
</p>
<p id="mn113c4-6p3">
<span class="m-text m-primary">uḷārabhogakulā pabbajito hoti.</span><br />
<span class="m-text">from an extremely wealthy family.</span><br />
</p>
<p id="mn113c4-6p4">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c4-6p5">
<span class="m-text m-primary">‘ahaṁ khomhi uḷārabhogakulā pabbajito, ime panaññe bhikkhū na uḷārabhogakulā pabbajitā’ti.</span><br />
<span class="m-text">‘I have gone forth from an extremely wealthy family, unlike these other mendicants.’</span><br />
</p>
<p id="mn113c4-6p6">
<span class="m-text m-primary">So tāya uḷārabhogatāya attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c4-6p7">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c4-6p8">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c4-6p9">
<span class="m-text m-primary">‘na kho uḷārabhogatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
<span class="m-text">‘It’s not because of one’s extremely wealthy family that thoughts of greed, hate, or delusion come to an end.</span><br />
</p>
<p id="mn113c4-6p10">
<span class="m-text m-primary">No cepi uḷārabhogakulā pabbajito hoti;</span><br />
<span class="m-text">Even if someone has not gone forth from an extremely wealthy family,</span><br />
</p>
<p id="mn113c4-6p11">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
<span class="m-text">if they practice in line with the teaching, practice properly, and live in line with the teaching, they are worthy of honor and praise for that.’</span><br />
</p>
<p id="mn113c4-6p12">
<span class="m-text m-primary">So paṭipadaṁyeva antaraṁ karitvā tāya uḷārabhogatāya nevattānukkaṁseti, na paraṁ vambheti.</span><br />
<span class="m-text">Keeping only the practice close to their heart, they don’t glorify themselves and put others down on account of their extremely wealthy family.</span><br />
</p>
<p id="mn113c4-6p13">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c7p1">
<span class="m-text m-primary">Puna caparaṁ, bhikkhave, asappuriso ñāto hoti yasassī.</span><br />
<span class="m-text">Furthermore, take a bad person who is well-known and famous.</span><br />
</p>
<p id="mn113c7p2">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c7p3">
<span class="m-text m-primary">‘ahaṁ khomhi ñāto yasassī, ime panaññe bhikkhū appaññātā appesakkhā’ti.</span><br />
<span class="m-text">‘I’m well-known and famous. These other mendicants are obscure and insignificant.’</span><br />
</p>
<p id="mn113c7p4">
<span class="m-text m-primary">So tena ñattena attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c7p5">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c7p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c7p7">
<span class="m-text m-primary">‘na kho ñattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
<span class="m-text">‘It’s not because of one’s fame that thoughts of greed, hate, or delusion come to an end.</span><br />
</p>
<p id="mn113c7p8">
<span class="m-text m-primary">No cepi ñāto hoti yasassī;</span><br />
<span class="m-text">Even if someone is not well-known and famous,</span><br />
</p>
<p id="mn113c7p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
<span class="m-text">if they practice in line with the teaching, practice properly, and live in line with the teaching, they are worthy of honor and praise for that.’</span><br />
</p>
<p id="mn113c7p10">
<span class="m-text m-primary">So paṭipadaṁyeva antaraṁ karitvā tena ñattena nevattānukkaṁseti, na paraṁ vambheti.</span><br />
<span class="m-text">Keeping only the practice close to their heart, they don’t glorify themselves and put others down on account of their fame.</span><br />
</p>
<p id="mn113c7p11">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c8p1">
<span class="m-text m-primary">Puna caparaṁ, bhikkhave, asappuriso lābhī hoti cīvarapiṇḍapātasenāsanagilānappaccayabhesajjaparikkhārānaṁ.</span><br />
<span class="m-text">Furthermore, take a bad person who receives robes, almsfood, lodgings, and medicines and supplies for the sick.</span><br />
</p>
<p id="mn113c8p2">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c8p3">
<span class="m-text m-primary">‘ahaṁ khomhi lābhī cīvarapiṇḍapātasenāsanagilānappaccayabhesajjaparikkhārānaṁ, ime panaññe bhikkhū na lābhino cīvarapiṇḍapātasenāsanagilānappaccayabhesajjaparikkhārānan’ti.</span><br />
<span class="m-text">‘I receive robes, almsfood, lodgings, and medicines and supplies for the sick, unlike these other mendicants.’</span><br />
</p>
<p id="mn113c8p4">
<span class="m-text m-primary">So tena lābhena attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c8p5">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c8p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c8p7">
<span class="m-text m-primary">‘na kho lābhena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
<span class="m-text">‘It’s not because of one’s material possessions that thoughts of greed, hate, or delusion come to an end.</span><br />
</p>
<p id="mn113c8p8">
<span class="m-text m-primary">No cepi lābhī hoti cīvarapiṇḍapātasenāsanagilānappaccayabhesajjaparikkhārānaṁ;</span><br />
<span class="m-text">Even if someone doesn’t receive robes, almsfood, lodgings, and medicines and supplies for the sick,</span><br />
</p>
<p id="mn113c8p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
<span class="m-text">if they practice in line with the teaching, practice properly, and live in line with the teaching, they are worthy of honor and praise for that.’</span><br />
</p>
<p id="mn113c8p10">
<span class="m-text m-primary">So paṭipadaṁyeva antaraṁ karitvā tena lābhena nevattānukkaṁseti, na paraṁ vambheti.</span><br />
<span class="m-text">Keeping only the practice close to their heart, they don’t glorify themselves and put others down on account of their material possessions.</span><br />
</p>
<p id="mn113c8p11">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c9p1">
<span class="m-text m-primary">Puna caparaṁ, bhikkhave, asappuriso bahussuto hoti.</span><br />
<span class="m-text">Furthermore, take a bad person who is very learned …</span><br />
</p>
<p id="mn113c9p2">
<span class="m-text m-primary">So iti paṭisañcikkhati:</span><br />
</p>
<p id="mn113c9p3">
<span class="m-text m-primary">‘ahaṁ khomhi bahussuto, ime panaññe bhikkhū na bahussutā’ti.</span><br />
</p>
<p id="mn113c9p4">
<span class="m-text m-primary">So tena bāhusaccena attānukkaṁseti, paraṁ vambheti.</span><br />
</p>
<p id="mn113c9p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c9p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c9p7">
<span class="m-text m-primary">‘na kho bāhusaccena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c9p8">
<span class="m-text m-primary">No cepi bahussuto hoti;</span><br />
</p>
<p id="mn113c9p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c9p10">
<span class="m-text m-primary">So paṭipadaṁyeva antaraṁ karitvā tena bāhusaccena nevattānukkaṁseti, na paraṁ vambheti.</span><br />
</p>
<p id="mn113c9p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c10p1">
<span class="m-text m-primary">Puna caparaṁ, bhikkhave, asappuriso vinayadharo hoti.</span><br />
<span class="m-text">who is an expert in the monastic law …</span><br />
</p>
<p id="mn113c10p2">
<span class="m-text m-primary">So iti paṭisañcikkhati:</span><br />
</p>
<p id="mn113c10p3">
<span class="m-text m-primary">‘ahaṁ khomhi vinayadharo, ime panaññe bhikkhū na vinayadharā’ti.</span><br />
</p>
<p id="mn113c10p4">
<span class="m-text m-primary">So tena vinayadharattena attānukkaṁseti, paraṁ vambheti.</span><br />
</p>
<p id="mn113c10p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c10p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c10p7">
<span class="m-text m-primary">‘na kho vinayadharattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c10p8">
<span class="m-text m-primary">No cepi vinayadharo hoti;</span><br />
</p>
<p id="mn113c10p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c10p10">
<span class="m-text m-primary">So paṭipadaṁyeva antaraṁ karitvā tena vinayadharattena nevattānukkaṁseti, na paraṁ vambheti.</span><br />
</p>
<p id="mn113c10p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c11p1">
<span class="m-text m-primary">Puna caparaṁ, bhikkhave, asappuriso dhammakathiko hoti.</span><br />
<span class="m-text">who is a Dhamma teacher …</span><br />
</p>
<p id="mn113c11p2">
<span class="m-text m-primary">So iti paṭisañcikkhati:</span><br />
</p>
<p id="mn113c11p3">
<span class="m-text m-primary">‘ahaṁ khomhi dhammakathiko, ime panaññe bhikkhū na dhammakathikā’ti.</span><br />
</p>
<p id="mn113c11p4">
<span class="m-text m-primary">So tena dhammakathikattena attānukkaṁseti, paraṁ vambheti.</span><br />
</p>
<p id="mn113c11p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c11p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c11p7">
<span class="m-text m-primary">‘na kho dhammakathikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c11p8">
<span class="m-text m-primary">No cepi dhammakathiko hoti;</span><br />
</p>
<p id="mn113c11p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c11p10">
<span class="m-text m-primary">So paṭipadaṁyeva antaraṁ karitvā tena dhammakathikattena nevattānukkaṁseti, na paraṁ vambheti.</span><br />
</p>
<p id="mn113c11p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c12p1">
<span class="m-text m-primary">Puna caparaṁ, bhikkhave, asappuriso āraññiko hoti.</span><br />
<span class="m-text">who dwells in the wilderness …</span><br />
</p>
<p id="mn113c12p2">
<span class="m-text m-primary">So iti paṭisañcikkhati:</span><br />
</p>
<p id="mn113c12p3">
<span class="m-text m-primary">‘ahaṁ khomhi āraññiko ime panaññe bhikkhū na āraññikā’ti.</span><br />
</p>
<p id="mn113c12p4">
<span class="m-text m-primary">So tena āraññikattena attānukkaṁseti, paraṁ vambheti.</span><br />
</p>
<p id="mn113c12p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c12p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c12p7">
<span class="m-text m-primary">‘na kho āraññikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c12p8">
<span class="m-text m-primary">No cepi āraññiko hoti;</span><br />
</p>
<p id="mn113c12p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c12p10">
<span class="m-text m-primary">So paṭipadaṁyeva antaraṁ karitvā tena āraññikattena nevattānukkaṁseti, na paraṁ vambheti.</span><br />
</p>
<p id="mn113c12p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c13p1">
<span class="m-text m-primary">Puna caparaṁ, bhikkhave, asappuriso paṁsukūliko hoti.</span><br />
<span class="m-text">who is a rag robe wearer …</span><br />
</p>
<p id="mn113c13p2">
<span class="m-text m-primary">So iti paṭisañcikkhati:</span><br />
</p>
<p id="mn113c13p3">
<span class="m-text m-primary">‘ahaṁ khomhi paṁsukūliko, ime panaññe bhikkhū na paṁsukūlikā’ti.</span><br />
</p>
<p id="mn113c13p4">
<span class="m-text m-primary">So tena paṁsukūlikattena attānukkaṁseti, paraṁ vambheti.</span><br />
</p>
<p id="mn113c13p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c13p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c13p7">
<span class="m-text m-primary">‘na kho paṁsukūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c13p8">
<span class="m-text m-primary">No cepi paṁsukūliko hoti;</span><br />
</p>
<p id="mn113c13p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c13p10">
<span class="m-text m-primary">So paṭipadaṁyeva antaraṁ karitvā tena paṁsukūlikattena nevattānukkaṁseti, na paraṁ vambheti.</span><br />
</p>
<p id="mn113c13p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c14p1">
<span class="m-text m-primary">Puna caparaṁ, bhikkhave, asappuriso piṇḍapātiko hoti.</span><br />
<span class="m-text">who eats only almsfood …</span><br />
</p>
<p id="mn113c14p2">
<span class="m-text m-primary">So iti paṭisañcikkhati:</span><br />
</p>
<p id="mn113c14p3">
<span class="m-text m-primary">‘ahaṁ khomhi piṇḍapātiko, ime panaññe bhikkhū na piṇḍapātikā’ti.</span><br />
</p>
<p id="mn113c14p4">
<span class="m-text m-primary">So tena piṇḍapātikattena attānukkaṁseti, paraṁ vambheti.</span><br />
</p>
<p id="mn113c14p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c14p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c14p7">
<span class="m-text m-primary">‘na kho piṇḍapātikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c14p8">
<span class="m-text m-primary">No cepi piṇḍapātiko hoti;</span><br />
</p>
<p id="mn113c14p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c14p10">
<span class="m-text m-primary">So paṭipadaṁyeva antaraṁ karitvā tena piṇḍapātikattena nevattānukkaṁseti, na paraṁ vambheti.</span><br />
</p>
<p id="mn113c14p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c15p1">
<span class="m-text m-primary">Puna caparaṁ, bhikkhave, asappuriso rukkhamūliko hoti.</span><br />
<span class="m-text">who stays at the root of a tree …</span><br />
</p>
<p id="mn113c15p2">
<span class="m-text m-primary">So iti paṭisañcikkhati:</span><br />
</p>
<p id="mn113c15p3">
<span class="m-text m-primary">‘ahaṁ khomhi rukkhamūliko, ime panaññe bhikkhū na rukkhamūlikā’ti.</span><br />
</p>
<p id="mn113c15p4">
<span class="m-text m-primary">So tena rukkhamūlikattena attānukkaṁseti, paraṁ vambheti.</span><br />
</p>
<p id="mn113c15p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c15p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c15p7">
<span class="m-text m-primary">‘na kho rukkhamūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
</p>
<p id="mn113c15p8">
<span class="m-text m-primary">No cepi rukkhamūliko hoti;</span><br />
</p>
<p id="mn113c15p9">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
</p>
<p id="mn113c15p10">
<span class="m-text m-primary">So paṭipadaṁyeva antaraṁ karitvā tena rukkhamūlikattena nevattānukkaṁseti, na paraṁ vambheti.</span><br />
</p>
<p id="mn113c15p11">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c16-20p1">
<span class="m-text m-primary">Puna caparaṁ, bhikkhave, asappuriso sosāniko hoti …pe…</span><br />
<span class="m-text">who stays in a charnel ground …</span><br />
</p>
<p id="mn113c16-20p2">
<span class="m-text m-primary">abbhokāsiko hoti …</span><br />
<span class="m-text">who stays in the open air …</span><br />
</p>
<p id="mn113c16-20p3">
<span class="m-text m-primary">nesajjiko hoti …pe…</span><br />
<span class="m-text">who never lies down …</span><br />
</p>
<p id="mn113c16-20p4">
<span class="m-text m-primary">yathāsanthatiko hoti …pe…</span><br />
<span class="m-text">who sleeps wherever they lay their mat …</span><br />
</p>
<p id="mn113c16-20p5">
<span class="m-text m-primary">ekāsaniko hoti.</span><br />
<span class="m-text">who eats in one sitting per day.</span><br />
</p>
<p id="mn113c16-20p6">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c16-20p7">
<span class="m-text m-primary">‘ahaṁ khomhi ekāsaniko, ime panaññe bhikkhū na ekāsanikā’ti.</span><br />
<span class="m-text">‘I eat in one sitting per day, unlike these other mendicants.’</span><br />
</p>
<p id="mn113c16-20p8">
<span class="m-text m-primary">So tena ekāsanikattena attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c16-20p9">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c16-20p10">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c16-20p11">
<span class="m-text m-primary">‘na kho ekāsanikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti.</span><br />
<span class="m-text">‘It’s not because of eating in one sitting per day that thoughts of greed, hate, or delusion come to an end.</span><br />
</p>
<p id="mn113c16-20p12">
<span class="m-text m-primary">No cepi ekāsaniko hoti;</span><br />
<span class="m-text">Even if someone eats in more than one sitting per day,</span><br />
</p>
<p id="mn113c16-20p13">
<span class="m-text m-primary">so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti.</span><br />
<span class="m-text">if they practice in line with the teaching, practice properly, and live in line with the teaching, they are worthy of honor and praise for that.’</span><br />
</p>
<p id="mn113c16-20p14">
<span class="m-text m-primary">So paṭipadaṁyeva antaraṁ karitvā tena ekāsanikattena nevattānukkaṁseti, na paraṁ vambheti.</span><br />
<span class="m-text">Keeping only the practice close to their heart, they don’t glorify themselves and put others down on account of their eating in one sitting per day.</span><br />
</p>
<p id="mn113c16-20p15">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c21p1">
<span class="m-text m-primary">Puna caparaṁ, bhikkhave, asappuriso vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="m-text">Furthermore, take a bad person who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn113c21p2">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c21p3">
<span class="m-text m-primary">‘ahaṁ khomhi paṭhamajjhānasamāpattiyā lābhī, ime panaññe bhikkhū paṭhamajjhānasamāpattiyā na lābhino’ti.</span><br />
<span class="m-text">‘I have attained the first absorption, unlike these other mendicants.’</span><br />
</p>
<p id="mn113c21p4">
<span class="m-text m-primary">So tāya paṭhamajjhānasamāpattiyā attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c21p5">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c21p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c21p7">
<span class="m-text m-primary">‘paṭhamajjhānasamāpattiyāpi kho atammayatā vuttā bhagavatā.</span><br />
<span class="m-text">‘The Buddha has spoken of not identifying even with the attainment of the first absorption.</span><br />
</p>
<p id="mn113c21p8">
<span class="m-text m-primary">Yena yena hi maññanti tato taṁ hoti aññathā’ti.</span><br />
<span class="m-text">For whatever they imagine it is, it turns out to be something else.’</span><br />
</p>
<p id="mn113c21p9">
<span class="m-text m-primary">So atammayataññeva antaraṁ karitvā tāya paṭhamajjhānasamāpattiyā nevattānukkaṁseti, na paraṁ vambheti.</span><br />
<span class="m-text">Keeping only non-identification close to their heart, they don’t glorify themselves and put others down on account of their attainment of the first absorption.</span><br />
</p>
<p id="mn113c21p10">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c22-24p1">
<span class="m-text m-primary">Puna caparaṁ, bhikkhave, asappuriso vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe…</span><br />
<span class="m-text">Furthermore, take a bad person who, as the placing of the mind and keeping it connected are stilled, enters and remains in the second absorption …</span><br />
</p>
<p id="mn113c22-24p2">
<span class="m-text m-primary">tatiyaṁ jhānaṁ …</span><br />
<span class="m-text">third absorption …</span><br />
</p>
<p id="mn113c22-24p3">
<span class="m-text m-primary">catutthaṁ jhānaṁ upasampajja viharati.</span><br />
<span class="m-text">fourth absorption.</span><br />
</p>
<p id="mn113c22-24p4">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c22-24p5">
<span class="m-text m-primary">‘ahaṁ khomhi catutthajjhānasamāpattiyā lābhī, ime panaññe bhikkhū catutthajjhānasamāpattiyā na lābhino’ti.</span><br />
<span class="m-text">‘I have attained the fourth absorption, unlike these other mendicants.’</span><br />
</p>
<p id="mn113c22-24p6">
<span class="m-text m-primary">So tāya catutthajjhānasamāpattiyā attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c22-24p7">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c22-24p8">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c22-24p9">
<span class="m-text m-primary">‘catutthajjhānasamāpattiyāpi kho atammayatā vuttā bhagavatā.</span><br />
<span class="m-text">‘The Buddha has spoken of not identifying even with the attainment of the fourth absorption.</span><br />
</p>
<p id="mn113c22-24p10">
<span class="m-text m-primary">Yena yena hi maññanti tato taṁ hoti aññathā’ti.</span><br />
<span class="m-text">For whatever they imagine it is, it turns out to be something else.’</span><br />
</p>
<p id="mn113c22-24p11">
<span class="m-text m-primary">So atammayataññeva antaraṁ karitvā tāya catutthajjhānasamāpattiyā nevattānukkaṁseti, na paraṁ vambheti.</span><br />
<span class="m-text">Keeping only non-identification close to their heart, they don’t glorify themselves and put others down on account of their attainment of the fourth absorption.</span><br />
</p>
<p id="mn113c22-24p12">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c25p1">
<span class="m-text m-primary">Puna caparaṁ, bhikkhave, asappuriso sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="m-text">Furthermore, take someone who, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space …</span><br />
</p>
<p id="mn113c25p2">
<span class="m-text m-primary">So iti paṭisañcikkhati:</span><br />
</p>
<p id="mn113c25p3">
<span class="m-text m-primary">‘ahaṁ khomhi ākāsānañcāyatanasamāpattiyā lābhī, ime panaññe bhikkhū ākāsānañcāyatanasamāpattiyā na lābhino’ti.</span><br />
</p>
<p id="mn113c25p4">
<span class="m-text m-primary">So tāya ākāsānañcāyatanasamāpattiyā attānukkaṁseti, paraṁ vambheti.</span><br />
</p>
<p id="mn113c25p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c25p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c25p7">
<span class="m-text m-primary">‘ākāsānañcāyatanasamāpattiyāpi kho atammayatā vuttā bhagavatā.</span><br />
</p>
<p id="mn113c25p8">
<span class="m-text m-primary">Yena yena hi maññanti tato taṁ hoti aññathā’ti.</span><br />
</p>
<p id="mn113c25p9">
<span class="m-text m-primary">So atammayataññeva antaraṁ karitvā tāya ākāsānañcāyatanasamāpattiyā nevattānukkaṁseti, na paraṁ vambheti.</span><br />
</p>
<p id="mn113c25p10">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c26p1">
<span class="m-text m-primary">Puna caparaṁ, bhikkhave, asappuriso sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="m-text">the dimension of infinite consciousness …</span><br />
</p>
<p id="mn113c26p2">
<span class="m-text m-primary">So iti paṭisañcikkhati:</span><br />
</p>
<p id="mn113c26p3">
<span class="m-text m-primary">‘ahaṁ khomhi viññāṇañcāyatanasamāpattiyā lābhī, ime panaññe bhikkhū viññāṇañcāyatanasamāpattiyā na lābhino’ti.</span><br />
</p>
<p id="mn113c26p4">
<span class="m-text m-primary">So tāya viññāṇañcāyatanasamāpattiyā attānukkaṁseti, paraṁ vambheti.</span><br />
</p>
<p id="mn113c26p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c26p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c26p7">
<span class="m-text m-primary">‘viññāṇañcāyatanasamāpattiyāpi kho atammayatā vuttā bhagavatā.</span><br />
</p>
<p id="mn113c26p8">
<span class="m-text m-primary">Yena yena hi maññanti tato taṁ hoti aññathā’ti.</span><br />
</p>
<p id="mn113c26p9">
<span class="m-text m-primary">So atammayataññeva antaraṁ karitvā tāya viññāṇañcāyatanasamāpattiyā nevattānukkaṁseti, na paraṁ vambheti.</span><br />
</p>
<p id="mn113c26p10">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c27p1">
<span class="m-text m-primary">Puna caparaṁ, bhikkhave, asappuriso sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="m-text">the dimension of nothingness …</span><br />
</p>
<p id="mn113c27p2">
<span class="m-text m-primary">So iti paṭisañcikkhati:</span><br />
</p>
<p id="mn113c27p3">
<span class="m-text m-primary">‘ahaṁ khomhi ākiñcaññāyatanasamāpattiyā lābhī, ime panaññe bhikkhū ākiñcaññāyatanasamāpattiyā na lābhino’ti.</span><br />
</p>
<p id="mn113c27p4">
<span class="m-text m-primary">So tāya ākiñcaññāyatanasamāpattiyā attānukkaṁseti, paraṁ vambheti.</span><br />
</p>
<p id="mn113c27p5">
<span class="m-text m-primary">Ayampi, bhikkhave, asappurisadhammo.</span><br />
</p>
<p id="mn113c27p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
</p>
<p id="mn113c27p7">
<span class="m-text m-primary">‘ākiñcaññāyatanasamāpattiyāpi kho atammayatā vuttā bhagavatā.</span><br />
</p>
<p id="mn113c27p8">
<span class="m-text m-primary">Yena yena hi maññanti tato taṁ hoti aññathā’ti.</span><br />
</p>
<p id="mn113c27p9">
<span class="m-text m-primary">So atammayataññeva antaraṁ karitvā tāya ākiñcaññāyatanasamāpattiyā nevattānukkaṁseti, na paraṁ vambheti.</span><br />
</p>
<p id="mn113c27p10">
<span class="m-text m-primary">Ayampi, bhikkhave, sappurisadhammo.</span><br />
</p>
<p id="mn113c28p1">
<span class="m-text m-primary">Puna caparaṁ, bhikkhave, asappuriso sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.</span><br />
<span class="m-text">the dimension of neither perception nor non-perception.</span><br />
</p>
<p id="mn113c28p2">
<span class="m-text m-primary">So iti paṭisañcikkhati:</span><br />
<span class="m-text">They reflect:</span><br />
</p>
<p id="mn113c28p3">
<span class="m-text m-primary">‘ahaṁ khomhi nevasaññānāsaññāyatanasamāpattiyā lābhī, ime panaññe bhikkhū nevasaññānāsaññāyatanasamāpattiyā na lābhino’ti.</span><br />
<span class="m-text">‘I have attained the dimension of neither perception nor non-perception, unlike these other mendicants.’</span><br />
</p>
<p id="mn113c28p4">
<span class="m-text m-primary">So tāya nevasaññānāsaññāyatanasamāpattiyā attānukkaṁseti, paraṁ vambheti.</span><br />
<span class="m-text">And they glorify themselves and put others down on account of that.</span><br />
</p>
<p id="mn113c28p5">
<span class="m-text m-primary">Ayampi, bhikkhave, asappurisadhammo.</span><br />
<span class="m-text">This too is a quality of a bad person.</span><br />
</p>
<p id="mn113c28p6">
<span class="m-text m-primary">Sappuriso ca kho, bhikkhave, iti paṭisañcikkhati:</span><br />
<span class="m-text">A good person reflects:</span><br />
</p>
<p id="mn113c28p7">
<span class="m-text m-primary">‘nevasaññānāsaññāyatanasamāpattiyāpi kho atammayatā vuttā bhagavatā.</span><br />
<span class="m-text">‘The Buddha has spoken of not identifying even with the attainment of the dimension of neither perception nor non-perception.</span><br />
</p>
<p id="mn113c28p8">
<span class="m-text m-primary">Yena yena hi maññanti tato taṁ hoti aññathā’ti.</span><br />
<span class="m-text">For whatever they imagine it is, it turns out to be something else.’</span><br />
</p>
<p id="mn113c28p9">
<span class="m-text m-primary">So atammayataññeva antaraṁ karitvā tāya nevasaññānāsaññāyatanasamāpattiyā nevattānukkaṁseti, na paraṁ vambheti.</span><br />
<span class="m-text">Keeping only non-identification close to their heart, they don’t glorify themselves and put others down on account of their attainment of the dimension of neither perception nor non-perception.</span><br />
</p>
<p id="mn113c28p10">
<span class="m-text m-primary">Ayampi, bhikkhave, sappurisadhammo.</span><br />
<span class="m-text">This too is a quality of a good person.</span><br />
</p>
<p id="mn113c29p1">
<span class="m-text m-primary">Puna caparaṁ, bhikkhave, sappuriso sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti.</span><br />
<span class="m-text">Furthermore, take a good person who, going totally beyond the dimension of neither perception nor non-perception, enters and remains in the cessation of perception and feeling. And, having seen with wisdom, their defilements come to an end.</span><br />
</p>
<p id="mn113c29p2">
<span class="m-text m-primary">Ayaṁ, bhikkhave, bhikkhu na kiñci maññati, na kuhiñci maññati, na kenaci maññatī”ti.</span><br />
<span class="m-text">This is a mendicant who does not identify with anything, does not identify regarding anything, does not identify through anything.”</span><br />
</p>
<p id="mn113c29p3">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn113c29p4">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn113c29p5">
<span class="m-text m-primary">Sappurisasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>