<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 72 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0072.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 72
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0071.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0073.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 72</span></p>
<section id="aggivacchasutta">
<span id="mn72c0p2"></span><h2><span class="pali m-text">Aggivacchasutta</span></h2>
<p><span class="sujato m-text">With Vacchagotta on Fire</span></p>
<p id="mn72c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn72c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn72c2p1">
<span class="pali m-text">Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the wanderer Vacchagotta went up to the Buddha and exchanged greetings with him.</span><br />
</p>
<p id="mn72c2p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to the Buddha:</span><br />
</p>
<p id="mn72c3p1">
<span class="pali m-text">“Kiṁ nu kho, bho gotama, ‘sassato loko, idameva saccaṁ moghamaññan’ti—</span><br />
<span class="sujato m-text">“Master Gotama, is this your view: ‘The cosmos is eternal. This is the only truth, other ideas are silly’?”</span><br />
</p>
<p id="mn72c3p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c3p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c3p4">
<span class="pali m-text">‘sassato loko, idameva saccaṁ moghamaññan’”ti.</span><br />
</p>
<p id="mn72c4p1">
<span class="pali m-text">“Kiṁ pana, bho gotama, ‘asassato loko, idameva saccaṁ moghamaññan’ti—</span><br />
<span class="sujato m-text">“Then is this your view: ‘The cosmos is not eternal. This is the only truth, other ideas are silly’?”</span><br />
</p>
<p id="mn72c4p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c4p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c4p4">
<span class="pali m-text">‘asassato loko, idameva saccaṁ moghamaññan’”ti.</span><br />
</p>
<p id="mn72c5p1">
<span class="pali m-text">“Kiṁ nu kho, bho gotama, ‘antavā loko, idameva saccaṁ moghamaññan’ti—</span><br />
<span class="sujato m-text">“Then is this your view: ‘The world is finite. This is the only truth, other ideas are silly’?”</span><br />
</p>
<p id="mn72c5p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c5p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c5p4">
<span class="pali m-text">‘antavā loko, idameva saccaṁ moghamaññan’”ti.</span><br />
</p>
<p id="mn72c6p1">
<span class="pali m-text">“Kiṁ pana, bho gotama, ‘anantavā loko, idameva saccaṁ moghamaññan’ti—</span><br />
<span class="sujato m-text">“Then is this your view: ‘The world is infinite. This is the only truth, other ideas are silly’?”</span><br />
</p>
<p id="mn72c6p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c6p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c6p4">
<span class="pali m-text">‘anantavā loko, idameva saccaṁ moghamaññan’”ti.</span><br />
</p>
<p id="mn72c7p1">
<span class="pali m-text">“Kiṁ nu kho, bho gotama, ‘taṁ jīvaṁ taṁ sarīraṁ, idameva saccaṁ moghamaññan’ti—</span><br />
<span class="sujato m-text">“Then is this your view: ‘The soul and the body are the same thing. This is the only truth, other ideas are silly’?”</span><br />
</p>
<p id="mn72c7p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c7p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c7p4">
<span class="pali m-text">‘taṁ jīvaṁ taṁ sarīraṁ, idameva saccaṁ moghamaññan’”ti.</span><br />
</p>
<p id="mn72c8p1">
<span class="pali m-text">“Kiṁ pana, bho gotama, ‘aññaṁ jīvaṁ aññaṁ sarīraṁ, idameva saccaṁ moghamaññan’ti—</span><br />
<span class="sujato m-text">“Then is this your view: ‘The soul and the body are different things. This is the only truth, other ideas are silly’?”</span><br />
</p>
<p id="mn72c8p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c8p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c8p4">
<span class="pali m-text">‘aññaṁ jīvaṁ aññaṁ sarīraṁ, idameva saccaṁ moghamaññan’”ti.</span><br />
</p>
<p id="mn72c9p1">
<span class="pali m-text">“Kiṁ nu kho, bho gotama, ‘hoti tathāgato paraṁ maraṇā, idameva saccaṁ moghamaññan’ti—</span><br />
<span class="sujato m-text">“Then is this your view: ‘A Realized One still exists after death. This is the only truth, other ideas are silly’?”</span><br />
</p>
<p id="mn72c9p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c9p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c9p4">
<span class="pali m-text">‘hoti tathāgato paraṁ maraṇā, idameva saccaṁ moghamaññan’”ti.</span><br />
</p>
<p id="mn72c10p1">
<span class="pali m-text">“Kiṁ pana, bho gotama, ‘na hoti tathāgato paraṁ maraṇā, idameva saccaṁ moghamaññan’ti—</span><br />
<span class="sujato m-text">“Then is this your view: ‘A Realized One no longer exists after death. This is the only truth, other ideas are silly’?”</span><br />
</p>
<p id="mn72c10p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c10p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c10p4">
<span class="pali m-text">‘na hoti tathāgato paraṁ maraṇā, idameva saccaṁ moghamaññan’”ti.</span><br />
</p>
<p id="mn72c11p1">
<span class="pali m-text">“Kiṁ nu kho, bho gotama, ‘hoti ca na ca hoti tathāgato paraṁ maraṇā, idameva saccaṁ moghamaññan’ti—</span><br />
<span class="sujato m-text">“Then is this your view: ‘A Realized One both still exists and no longer exists after death. This is the only truth, other ideas are silly’?”</span><br />
</p>
<p id="mn72c11p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c11p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c11p4">
<span class="pali m-text">‘hoti ca na ca hoti tathāgato paraṁ maraṇā, idameva saccaṁ moghamaññan’”ti.</span><br />
</p>
<p id="mn72c12p1">
<span class="pali m-text">“Kiṁ pana, bho gotama, ‘neva hoti na na hoti tathāgato paraṁ maraṇā, idameva saccaṁ moghamaññan’ti—</span><br />
<span class="sujato m-text">“Then is this your view: ‘A Realized One neither still exists nor no longer exists after death. This is the only truth, other ideas are silly’?”</span><br />
</p>
<p id="mn72c12p2">
<span class="pali m-text">evaṁdiṭṭhi bhavaṁ gotamo”ti?</span><br />
</p>
<p id="mn72c12p3">
<span class="pali m-text">“Na kho ahaṁ, vaccha, evaṁdiṭṭhi:</span><br />
<span class="sujato m-text">“That’s not my view, Vaccha.”</span><br />
</p>
<p id="mn72c12p4">
<span class="pali m-text">‘neva hoti na na hoti tathāgato paraṁ maraṇā, idameva saccaṁ moghamaññan’”ti.</span><br />
</p>
<p id="mn72c13p1">
<span class="pali m-text">“‘Kiṁ nu kho, bho gotama, sassato loko, idameva saccaṁ moghamaññanti—</span><br />
<span class="sujato m-text">“Master Gotama, when asked these ten questions, you say: ‘That’s not my view.’</span><br />
</p>
<p id="mn72c13p2">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p3">
<span class="pali m-text">sassato loko, idameva saccaṁ moghamaññan’ti vadesi.</span><br />
</p>
<p id="mn72c13p4">
<span class="pali m-text">‘Kiṁ pana, bho gotama, asassato loko, idameva saccaṁ moghamaññanti—</span><br />
</p>
<p id="mn72c13p5">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p6">
<span class="pali m-text">asassato loko, idameva saccaṁ moghamaññan’ti vadesi.</span><br />
</p>
<p id="mn72c13p7">
<span class="pali m-text">‘Kiṁ nu kho, bho gotama, antavā loko, idameva saccaṁ moghamaññanti—</span><br />
</p>
<p id="mn72c13p8">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p9">
<span class="pali m-text">antavā loko, idameva saccaṁ moghamaññan’ti vadesi.</span><br />
</p>
<p id="mn72c13p10">
<span class="pali m-text">‘Kiṁ pana, bho gotama, anantavā loko, idameva saccaṁ moghamaññanti—</span><br />
</p>
<p id="mn72c13p11">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p12">
<span class="pali m-text">anantavā loko, idameva saccaṁ moghamaññan’ti vadesi.</span><br />
</p>
<p id="mn72c13p13">
<span class="pali m-text">‘Kiṁ nu kho, bho gotama, taṁ jīvaṁ taṁ sarīraṁ, idameva saccaṁ moghamaññanti—</span><br />
</p>
<p id="mn72c13p14">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p15">
<span class="pali m-text">taṁ jīvaṁ taṁ sarīraṁ, idameva saccaṁ moghamaññan’ti vadesi.</span><br />
</p>
<p id="mn72c13p16">
<span class="pali m-text">‘Kiṁ pana, bho gotama, aññaṁ jīvaṁ aññaṁ sarīraṁ, idameva saccaṁ moghamaññanti—</span><br />
</p>
<p id="mn72c13p17">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p18">
<span class="pali m-text">aññaṁ jīvaṁ aññaṁ sarīraṁ, idameva saccaṁ moghamaññan’ti vadesi.</span><br />
</p>
<p id="mn72c13p19">
<span class="pali m-text">‘Kiṁ nu kho, bho gotama, hoti tathāgato paraṁ maraṇā, idameva saccaṁ moghamaññanti—</span><br />
</p>
<p id="mn72c13p20">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p21">
<span class="pali m-text">hoti tathāgato paraṁ maraṇā, idameva saccaṁ moghamaññan’ti vadesi.</span><br />
</p>
<p id="mn72c13p22">
<span class="pali m-text">‘Kiṁ pana, bho gotama, na hoti tathāgato paraṁ maraṇā, idameva saccaṁ moghamaññanti—</span><br />
</p>
<p id="mn72c13p23">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p24">
<span class="pali m-text">na hoti tathāgato paraṁ maraṇā, idameva saccaṁ moghamaññan’ti vadesi.</span><br />
</p>
<p id="mn72c13p25">
<span class="pali m-text">‘Kiṁ nu kho, bho gotama, hoti ca na ca hoti tathāgato paraṁ maraṇā, idameva saccaṁ moghamaññanti—</span><br />
</p>
<p id="mn72c13p26">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p27">
<span class="pali m-text">hoti ca na ca hoti tathāgato paraṁ maraṇā, idameva saccaṁ moghamaññan’ti vadesi.</span><br />
</p>
<p id="mn72c13p28">
<span class="pali m-text">‘Kiṁ pana, bho gotama, neva hoti na na hoti tathāgato paraṁ maraṇā, idameva saccaṁ moghamaññanti—</span><br />
</p>
<p id="mn72c13p29">
<span class="pali m-text">evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><br />
</p>
<p id="mn72c13p30">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññan’ti vadesi.</span><br />
</p>
<p id="mn72c13p31">
<span class="pali m-text">Kiṁ pana bho gotamo ādīnavaṁ sampassamāno evaṁ imāni sabbaso diṭṭhigatāni anupagato”ti?</span><br />
<span class="sujato m-text">Seeing what drawback do you avoid all these convictions?”</span><br />
</p>
<p id="mn72c14p1">
<span class="pali m-text">“‘Sassato loko’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati.</span><br />
<span class="sujato m-text">“Each of these ten convictions is the thicket of views, the desert of views, the trick of views, the evasiveness of views, the fetter of views. They’re beset with anguish, distress, and fever. They don’t lead to disillusionment, dispassion, cessation, peace, insight, awakening, and extinguishment.</span><br />
</p>
<p id="mn72c14p2">
<span class="pali m-text">‘Asassato loko’ti kho, vaccha …pe…</span><br />
</p>
<p id="mn72c14p3">
<span class="pali m-text">‘antavā loko’ti kho, vaccha …pe…</span><br />
</p>
<p id="mn72c14p4">
<span class="pali m-text">‘anantavā loko’ti kho, vaccha …pe…</span><br />
</p>
<p id="mn72c14p5">
<span class="pali m-text">‘taṁ jīvaṁ taṁ sarīran’ti kho, vaccha …pe…</span><br />
</p>
<p id="mn72c14p6">
<span class="pali m-text">‘aññaṁ jīvaṁ aññaṁ sarīran’ti kho, vaccha …pe…</span><br />
</p>
<p id="mn72c14p7">
<span class="pali m-text">‘hoti tathāgato paraṁ maraṇā’ti kho, vaccha …pe…</span><br />
</p>
<p id="mn72c14p8">
<span class="pali m-text">‘na hoti tathāgato paraṁ maraṇā’ti kho, vaccha …pe…</span><br />
</p>
<p id="mn72c14p9">
<span class="pali m-text">‘hoti ca na ca hoti tathāgato paraṁ maraṇā’ti kho, vaccha …pe…</span><br />
</p>
<p id="mn72c14p10">
<span class="pali m-text">‘neva hoti na na hoti tathāgato paraṁ maraṇā’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati.</span><br />
</p>
<p id="mn72c14p11">
<span class="pali m-text">Imaṁ kho ahaṁ, vaccha, ādīnavaṁ sampassamāno evaṁ imāni sabbaso diṭṭhigatāni anupagato”ti.</span><br />
<span class="sujato m-text">Seeing this drawback I avoid all these convictions.”</span><br />
</p>
<p id="mn72c15p1">
<span class="pali m-text">“Atthi pana bhoto gotamassa kiñci diṭṭhigatan”ti?</span><br />
<span class="sujato m-text">“But does Master Gotama have any convictions at all?”</span><br />
</p>
<p id="mn72c15p2">
<span class="pali m-text">“Diṭṭhigatanti kho, vaccha, apanītametaṁ tathāgatassa.</span><br />
<span class="sujato m-text">“The Realized One has done away with convictions.</span><br />
</p>
<p id="mn72c15p3">
<span class="pali m-text">Diṭṭhañhetaṁ, vaccha, tathāgatena:</span><br />
<span class="sujato m-text">For the Realized One has seen:</span><br />
</p>
<p id="mn72c15p4">
<span class="pali m-text">‘iti rūpaṁ, iti rūpassa samudayo, iti rūpassa atthaṅgamo;</span><br />
<span class="sujato m-text">‘Such is form, such is the origin of form, such is the ending of form.</span><br />
</p>
<p id="mn72c15p5">
<span class="pali m-text">iti vedanā, iti vedanāya samudayo, iti vedanāya atthaṅgamo;</span><br />
<span class="sujato m-text">Such is feeling, such is the origin of feeling, such is the ending of feeling.</span><br />
</p>
<p id="mn72c15p6">
<span class="pali m-text">iti saññā, iti saññāya samudayo, iti saññāya atthaṅgamo;</span><br />
<span class="sujato m-text">Such is perception, such is the origin of perception, such is the ending of perception.</span><br />
</p>
<p id="mn72c15p7">
<span class="pali m-text">iti saṅkhārā, iti saṅkhārānaṁ samudayo, iti saṅkhārānaṁ atthaṅgamo;</span><br />
<span class="sujato m-text">Such are choices, such is the origin of choices, such is the ending of choices.</span><br />
</p>
<p id="mn72c15p8">
<span class="pali m-text">iti viññāṇaṁ, iti viññāṇassa samudayo, iti viññāṇassa atthaṅgamo’ti.</span><br />
<span class="sujato m-text">Such is consciousness, such is the origin of consciousness, such is the ending of consciousness.’</span><br />
</p>
<p id="mn72c15p9">
<span class="pali m-text">Tasmā tathāgato sabbamaññitānaṁ sabbamathitānaṁ sabbaahaṅkāramamaṅkāramānānusayānaṁ khayā virāgā nirodhā cāgā paṭinissaggā anupādā vimuttoti vadāmī”ti.</span><br />
<span class="sujato m-text">That’s why the Realized One is freed with the ending, fading away, cessation, giving up, and letting go of all conceiving, all worries, and all ego, possessiveness, or underlying tendency to conceit, I say.”</span><br />
</p>
<p id="mn72c16p1">
<span class="pali m-text">“Evaṁ vimuttacitto pana, bho gotama, bhikkhu kuhiṁ upapajjatī”ti?</span><br />
<span class="sujato m-text">“But Master Gotama, when a mendicant’s mind is freed like this, where are they reborn?”</span><br />
</p>
<p id="mn72c16p2">
<span class="pali m-text">“Upapajjatīti kho, vaccha, na upeti”.</span><br />
<span class="sujato m-text">“‘They’re reborn’ doesn’t apply, Vaccha.”</span><br />
</p>
<p id="mn72c16p3">
<span class="pali m-text">“Tena hi, bho gotama, na upapajjatī”ti?</span><br />
<span class="sujato m-text">“Well then, are they not reborn?”</span><br />
</p>
<p id="mn72c16p4">
<span class="pali m-text">“Na upapajjatīti kho, vaccha, na upeti”.</span><br />
<span class="sujato m-text">“‘They’re not reborn’ doesn’t apply, Vaccha.”</span><br />
</p>
<p id="mn72c16p5">
<span class="pali m-text">“Tena hi, bho gotama, upapajjati ca na ca upapajjatī”ti?</span><br />
<span class="sujato m-text">“Well then, are they both reborn and not reborn?”</span><br />
</p>
<p id="mn72c16p6">
<span class="pali m-text">“Upapajjati ca na ca upapajjatīti kho, vaccha, na upeti”.</span><br />
<span class="sujato m-text">“‘They’re both reborn and not reborn’ doesn’t apply, Vaccha.”</span><br />
</p>
<p id="mn72c16p7">
<span class="pali m-text">“Tena hi, bho gotama, neva upapajjati na na upapajjatī”ti?</span><br />
<span class="sujato m-text">“Well then, are they neither reborn nor not reborn?”</span><br />
</p>
<p id="mn72c16p8">
<span class="pali m-text">“Neva upapajjati na na upapajjatīti kho, vaccha, na upeti”.</span><br />
<span class="sujato m-text">“‘They’re neither reborn nor not reborn’ doesn’t apply, Vaccha.”</span><br />
</p>
<p id="mn72c17p1">
<span class="pali m-text">“‘Evaṁ vimuttacitto pana, bho gotama, bhikkhu kuhiṁ upapajjatī’ti iti puṭṭho samāno ‘upapajjatīti kho, vaccha, na upetī’ti vadesi.</span><br />
<span class="sujato m-text">“Master Gotama, when asked all these questions, you say: ‘It doesn’t apply.’</span><br />
</p>
<p id="mn72c17p2">
<span class="pali m-text">‘Tena hi, bho gotama, na upapajjatī’ti iti puṭṭho samāno ‘na upapajjatīti kho, vaccha, na upetī’ti vadesi.</span><br />
</p>
<p id="mn72c17p3">
<span class="pali m-text">‘Tena hi, bho gotama, upapajjati ca na ca upapajjatī’ti iti puṭṭho samāno ‘upapajjati ca na ca upapajjatīti kho, vaccha, na upetī’ti vadesi.</span><br />
</p>
<p id="mn72c17p4">
<span class="pali m-text">‘Tena hi, bho gotama, neva upapajjati na na upapajjatī’ti iti puṭṭho samāno ‘neva upapajjati na na upapajjatīti kho, vaccha, na upetī’ti vadesi.</span><br />
</p>
<p id="mn72c17p5">
<span class="pali m-text">Etthāhaṁ, bho gotama, aññāṇamāpādiṁ, ettha sammohamāpādiṁ.</span><br />
<span class="sujato m-text">I fail to understand this point, Master Gotama; I’ve fallen into confusion.</span><br />
</p>
<p id="mn72c17p6">
<span class="pali m-text">Yāpi me esā bhoto gotamassa purimena kathāsallāpena ahu pasādamattā sāpi me etarahi antarahitā”ti.</span><br />
<span class="sujato m-text">And I’ve now lost even the degree of clarity I had from previous discussions with Master Gotama.”</span><br />
</p>
<p id="mn72c18p1">
<span class="pali m-text">“Alañhi te, vaccha, aññāṇāya, alaṁ sammohāya.</span><br />
<span class="sujato m-text">“No wonder you don’t understand, Vaccha, no wonder you’re confused.</span><br />
</p>
<p id="mn72c18p2">
<span class="pali m-text">Gambhīro hāyaṁ, vaccha, dhammo duddaso duranubodho santo paṇīto atakkāvacaro nipuṇo paṇḍitavedanīyo.</span><br />
<span class="sujato m-text">For this principle is deep, hard to see, hard to understand, peaceful, sublime, beyond the scope of logic, subtle, comprehensible to the astute.</span><br />
</p>
<p id="mn72c18p3">
<span class="pali m-text">So tayā dujjāno aññadiṭṭhikena aññakhantikena aññarucikena aññatrayogena aññatrācariyakena.</span><br />
<span class="sujato m-text">It’s hard for you to understand, since you have a different view, creed, and belief, unless you dedicate yourself to practice with the guidance of tradition.</span><br />
</p>
<p id="mn72c18p4">
<span class="pali m-text">Tena hi, vaccha, taññevettha paṭipucchissāmi; yathā te khameyya tathā naṁ byākareyyāsi.</span><br />
<span class="sujato m-text">Well then, Vaccha, I’ll ask you about this in return, and you can answer as you like.</span><br />
</p>
<p id="mn72c19p1">
<span class="pali m-text">Taṁ kiṁ maññasi, vaccha,</span><br />
<span class="sujato m-text">What do you think, Vaccha?</span><br />
</p>
<p id="mn72c19p2">
<span class="pali m-text">sace te purato aggi jaleyya, jāneyyāsi tvaṁ:</span><br />
<span class="sujato m-text">Suppose a fire was burning in front of you. Would you know:</span><br />
</p>
<p id="mn72c19p3">
<span class="pali m-text">‘ayaṁ me purato aggi jalatī’”ti?</span><br />
<span class="sujato m-text">‘This fire is burning in front of me’?”</span><br />
</p>
<p id="mn72c19p4">
<span class="pali m-text">“Sace me, bho gotama, purato aggi jaleyya, jāneyyāhaṁ:</span><br />
<span class="sujato m-text">“Yes, I would, Master Gotama.”</span><br />
</p>
<p id="mn72c19p5">
<span class="pali m-text">‘ayaṁ me purato aggi jalatī’”ti.</span><br />
</p>
<p id="mn72c19p6">
<span class="pali m-text">“Sace pana taṁ, vaccha, evaṁ puccheyya:</span><br />
<span class="sujato m-text">“But Vaccha, suppose they were to ask you:</span><br />
</p>
<p id="mn72c19p7">
<span class="pali m-text">‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho tvaṁ, vaccha, kinti byākareyyāsī”ti?</span><br />
<span class="sujato m-text">‘This fire burning in front of you: what does it depend on to burn?’ How would you answer?”</span><br />
</p>
<p id="mn72c19p8">
<span class="pali m-text">“Sace maṁ, bho gotama, evaṁ puccheyya:</span><br />
</p>
<p id="mn72c19p9">
<span class="pali m-text">‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho ahaṁ, bho gotama, evaṁ byākareyyaṁ:</span><br />
<span class="sujato m-text">“I would answer like this:</span><br />
</p>
<p id="mn72c19p10">
<span class="pali m-text">‘yo me ayaṁ purato aggi jalati ayaṁ aggi tiṇakaṭṭhupādānaṁ paṭicca jalatī’”ti.</span><br />
<span class="sujato m-text">‘This fire burning in front of me burns in dependence on grass and logs as fuel.’”</span><br />
</p>
<p id="mn72c19p11">
<span class="pali m-text">“Sace te, vaccha, purato so aggi nibbāyeyya, jāneyyāsi tvaṁ:</span><br />
<span class="sujato m-text">“Suppose that fire burning in front of you was extinguished. Would you know:</span><br />
</p>
<p id="mn72c19p12">
<span class="pali m-text">‘ayaṁ me purato aggi nibbuto’”ti?</span><br />
<span class="sujato m-text">‘This fire in front of me is extinguished’?”</span><br />
</p>
<p id="mn72c19p13">
<span class="pali m-text">“Sace me, bho gotama, purato so aggi nibbāyeyya, jāneyyāhaṁ:</span><br />
<span class="sujato m-text">“Yes, I would, Master Gotama.”</span><br />
</p>
<p id="mn72c19p14">
<span class="pali m-text">‘ayaṁ me purato aggi nibbuto’”ti.</span><br />
</p>
<p id="mn72c19p15">
<span class="pali m-text">“Sace pana taṁ, vaccha, evaṁ puccheyya:</span><br />
<span class="sujato m-text">“But Vaccha, suppose they were to ask you:</span><br />
</p>
<p id="mn72c19p16">
<span class="pali m-text">‘yo te ayaṁ purato aggi nibbuto so aggi ito katamaṁ disaṁ gato—</span><br />
<span class="sujato m-text">‘This fire in front of you that is extinguished: in what direction did it go—</span><br />
</p>
<p id="mn72c19p17">
<span class="pali m-text">puratthimaṁ vā dakkhiṇaṁ vā pacchimaṁ vā uttaraṁ vā’ti, evaṁ puṭṭho tvaṁ, vaccha, kinti byākareyyāsī”ti?</span><br />
<span class="sujato m-text">east, south, west, or north?’ How would you answer?”</span><br />
</p>
<p id="mn72c19p18">
<span class="pali m-text">“Na upeti, bho gotama, yañhi so, bho gotama, aggi tiṇakaṭṭhupādānaṁ paṭicca ajali tassa ca pariyādānā aññassa ca anupahārā anāhāro nibbutotveva saṅkhyaṁ gacchatī”ti.</span><br />
<span class="sujato m-text">“It doesn’t apply, Master Gotama. The fire depended on grass and logs as fuel. When that runs out, and no more fuel is added, the fire is reckoned to have become extinguished due to lack of fuel.”</span><br />
</p>
<p id="mn72c20p1">
<span class="pali m-text">“Evameva kho, vaccha, yena rūpena tathāgataṁ paññāpayamāno paññāpeyya taṁ rūpaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
<span class="sujato m-text">“In the same way, Vaccha, any form by which a Realized One might be described has been cut off at the root, made like a palm stump, obliterated, and unable to arise in the future.</span><br />
</p>
<p id="mn72c20p2">
<span class="pali m-text">Rūpasaṅkhayavimutto kho, vaccha, tathāgato gambhīro appameyyo duppariyogāḷho—</span><br />
<span class="sujato m-text">A Realized One is freed from reckoning in terms of form. They’re deep, immeasurable, and hard to fathom,</span><br />
</p>
<p id="mn72c20p3">
<span class="pali m-text">seyyathāpi mahāsamuddo.</span><br />
<span class="sujato m-text">like the ocean.</span><br />
</p>
<p id="mn72c20p4">
<span class="pali m-text">Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.</span><br />
<span class="sujato m-text">‘They’re reborn’, ‘they’re not reborn’, ‘they’re both reborn and not reborn’, ‘they’re neither reborn nor not reborn’—none of these apply.</span><br />
</p>
<p id="mn72c20p5">
<span class="pali m-text">Yāya vedanāya tathāgataṁ paññāpayamāno paññāpeyya sā vedanā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">Any feeling …</span><br />
</p>
<p id="mn72c20p6">
<span class="pali m-text">Vedanāsaṅkhayavimutto kho, vaccha, tathāgato gambhīro appameyyo duppariyogāḷho—</span><br />
</p>
<p id="mn72c20p7">
<span class="pali m-text">seyyathāpi mahāsamuddo.</span><br />
</p>
<p id="mn72c20p8">
<span class="pali m-text">Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.</span><br />
</p>
<p id="mn72c20p9">
<span class="pali m-text">Yāya saññāya tathāgataṁ paññāpayamāno paññāpeyya sā saññā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">perception …</span><br />
</p>
<p id="mn72c20p10">
<span class="pali m-text">Saññāsaṅkhayavimutto kho, vaccha, tathāgato gambhīro appameyyo duppariyogāḷho—</span><br />
</p>
<p id="mn72c20p11">
<span class="pali m-text">seyyathāpi mahāsamuddo.</span><br />
</p>
<p id="mn72c20p12">
<span class="pali m-text">Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.</span><br />
</p>
<p id="mn72c20p13">
<span class="pali m-text">Yehi saṅkhārehi tathāgataṁ paññāpayamāno paññāpeyya te saṅkhārā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">choices …</span><br />
</p>
<p id="mn72c20p14">
<span class="pali m-text">Saṅkhārasaṅkhayavimutto kho, vaccha, tathāgato gambhīro appameyyo duppariyogāḷho—</span><br />
</p>
<p id="mn72c20p15">
<span class="pali m-text">seyyathāpi mahāsamuddo.</span><br />
</p>
<p id="mn72c20p16">
<span class="pali m-text">Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.</span><br />
</p>
<p id="mn72c20p17">
<span class="pali m-text">Yena viññāṇena tathāgataṁ paññāpayamāno paññāpeyya taṁ viññāṇaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
<span class="sujato m-text">consciousness by which a Realized One might be described has been cut off at the root, made like a palm stump, obliterated, and unable to arise in the future.</span><br />
</p>
<p id="mn72c20p18">
<span class="pali m-text">Viññāṇasaṅkhayavimutto kho, vaccha, tathāgato gambhīro appameyyo duppariyogāḷho—</span><br />
<span class="sujato m-text">A Realized One is freed from reckoning in terms of consciousness. They’re deep, immeasurable, and hard to fathom,</span><br />
</p>
<p id="mn72c20p19">
<span class="pali m-text">seyyathāpi mahāsamuddo.</span><br />
<span class="sujato m-text">like the ocean.</span><br />
</p>
<p id="mn72c20p20">
<span class="pali m-text">Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upetī”ti.</span><br />
<span class="sujato m-text">‘They’re reborn’, ‘they’re not reborn’, ‘they’re both reborn and not reborn’, ‘they’re neither reborn nor not reborn’—none of these apply.”</span><br />
</p>
<p id="mn72c21p1">
<span class="pali m-text">Evaṁ vutte, vacchagotto paribbājako bhagavantaṁ etadavoca:</span><br />
<span class="sujato m-text">When he said this, the wanderer Vacchagotta said to the Buddha:</span><br />
</p>
<p id="mn72c21p2">
<span class="pali m-text">“seyyathāpi, bho gotama, gāmassa vā nigamassa vā avidūre mahāsālarukkho.</span><br />
<span class="sujato m-text">“Master Gotama, suppose there was a large sal tree not far from a town or village.</span><br />
</p>
<p id="mn72c21p3">
<span class="pali m-text">Tassa aniccatā sākhāpalāsā palujjeyyuṁ, tacapapaṭikā palujjeyyuṁ, pheggū palujjeyyuṁ;</span><br />
<span class="sujato m-text">And because it’s impermanent, its branches and foliage, bark and shoots, and softwood would fall off.</span><br />
</p>
<p id="mn72c21p4">
<span class="pali m-text">so aparena samayena apagatasākhāpalāso apagatatacapapaṭiko apagataphegguko suddho assa, sāre patiṭṭhito;</span><br />
<span class="sujato m-text">After some time it would be rid of branches and foliage, bark and shoots, and softwood, consisting purely of heartwood.</span><br />
</p>
<p id="mn72c21p5">
<span class="pali m-text">evameva bhoto gotamassa pāvacanaṁ apagatasākhāpalāsaṁ apagatatacapapaṭikaṁ apagatapheggukaṁ suddhaṁ, sāre patiṭṭhitaṁ.</span><br />
<span class="sujato m-text">In the same way, Master Gotama’s dispensation is rid of branches and foliage, bark and shoots, and softwood, pure and established in the pith.</span><br />
</p>
<p id="mn72c22p1">
<span class="pali m-text">Abhikkantaṁ, bho gotama …pe…</span><br />
<span class="sujato m-text">Excellent, Master Gotama! …</span><br />
</p>
<p id="mn72c22p2">
<span class="pali m-text">upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn72c22p3">
<span class="pali m-text">Aggivacchasuttaṁ niṭṭhitaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0071.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0073.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>