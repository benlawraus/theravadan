<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0luz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0luz.html" />
  <meta property="og:description" content="Paṇṇāsanipāta Niḷinikāvagga 3. Mahābodhijātaka “Kiṁ nu daṇḍaṁ kimajinaṁ, kiṁ chattaṁ kimupāhanaṁ; Kimaṅkusañca pattañca, saṅghāṭiñcāpi brāhmaṇa; Taramānarūpohāsi, kiṁ nu patthayase disaṁ”. “Dvādasetāni vassāni, vusitāni tavantike; Nābhijānāmi soṇena, piṅgalenābhikūjitaṁ. Svāyaṁ dittova nadati, sukkadāṭhaṁ vidaṁsayaṁ; Tava sutvā sabhariyassa, vītasaddhassa maṁ pati”. “Ahu …" />
  <meta name="twitter:description" content="Paṇṇāsanipāta Niḷinikāvagga 3. Mahābodhijātaka “Kiṁ nu daṇḍaṁ kimajinaṁ, kiṁ chattaṁ kimupāhanaṁ; Kimaṅkusañca pattañca, saṅghāṭiñcāpi brāhmaṇa; Taramānarūpohāsi, kiṁ nu patthayase disaṁ”. “Dvādasetāni vassāni, vusitāni tavantike; Nābhijānāmi soṇena, piṅgalenābhikūjitaṁ. Svāyaṁ dittova nadati, sukkadāṭhaṁ vidaṁsayaṁ; Tava sutvā sabhariyassa, vītasaddhassa maṁ pati”. “Ahu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pannasanipata">
<h2><a href="#pannasanipata">Paṇṇāsanipāta</a></h2>
<section id="nilinikavagga">
<h3><a href="#nilinikavagga">Niḷinikāvagga</a></h3>
<section id="mahabodhijataka">
<h4><a href="#mahabodhijataka">3. Mahābodhijātaka</a></h4>
<p id="ja528c1p1">
<span class="m-text m-primary">“Kiṁ nu daṇḍaṁ kimajinaṁ,</span><br />
</p>
<p id="ja528c1p2">
<span class="m-text m-primary">kiṁ chattaṁ kimupāhanaṁ;</span><br />
</p>
<p id="ja528c1p3">
<span class="m-text m-primary">Kimaṅkusañca pattañca,</span><br />
</p>
<p id="ja528c1p4">
<span class="m-text m-primary">saṅghāṭiñcāpi brāhmaṇa;</span><br />
</p>
<p id="ja528c1p5">
<span class="m-text m-primary">Taramānarūpohāsi,</span><br />
</p>
<p id="ja528c1p6">
<span class="m-text m-primary">kiṁ nu patthayase disaṁ”.</span><br />
</p>
<p id="ja528c2p1">
<span class="m-text m-primary">“Dvādasetāni vassāni,</span><br />
</p>
<p id="ja528c2p2">
<span class="m-text m-primary">vusitāni tavantike;</span><br />
</p>
<p id="ja528c2p3">
<span class="m-text m-primary">Nābhijānāmi soṇena,</span><br />
</p>
<p id="ja528c2p4">
<span class="m-text m-primary">piṅgalenābhikūjitaṁ.</span><br />
</p>
<p id="ja528c3p1">
<span class="m-text m-primary">Svāyaṁ dittova nadati,</span><br />
</p>
<p id="ja528c3p2">
<span class="m-text m-primary">sukkadāṭhaṁ vidaṁsayaṁ;</span><br />
</p>
<p id="ja528c3p3">
<span class="m-text m-primary">Tava sutvā sabhariyassa,</span><br />
</p>
<p id="ja528c3p4">
<span class="m-text m-primary">vītasaddhassa maṁ pati”.</span><br />
</p>
<p id="ja528c4p1">
<span class="m-text m-primary">“Ahu esa kato doso,</span><br />
</p>
<p id="ja528c4p2">
<span class="m-text m-primary">yathā bhāsasi brāhmaṇa;</span><br />
</p>
<p id="ja528c4p3">
<span class="m-text m-primary">Esa bhiyyo pasīdāmi,</span><br />
</p>
<p id="ja528c4p4">
<span class="m-text m-primary">vasa brāhmaṇa māgamā”.</span><br />
</p>
<p id="ja528c5p1">
<span class="m-text m-primary">“Sabbaseto pure āsi,</span><br />
</p>
<p id="ja528c5p2">
<span class="m-text m-primary">tatopi sabalo ahu;</span><br />
</p>
<p id="ja528c5p3">
<span class="m-text m-primary">Sabbalohitako dāni,</span><br />
</p>
<p id="ja528c5p4">
<span class="m-text m-primary">kālo pakkamituṁ mama.</span><br />
</p>
<p id="ja528c6p1">
<span class="m-text m-primary">Abbhantaraṁ pure āsi,</span><br />
</p>
<p id="ja528c6p2">
<span class="m-text m-primary">tato majjhe tato bahi;</span><br />
</p>
<p id="ja528c6p3">
<span class="m-text m-primary">Purā niddhamanā hoti,</span><br />
</p>
<p id="ja528c6p4">
<span class="m-text m-primary">sayameva vajāmahaṁ.</span><br />
</p>
<p id="ja528c7p1">
<span class="m-text m-primary">Vītasaddhaṁ na seveyya,</span><br />
</p>
<p id="ja528c7p2">
<span class="m-text m-primary">udapānaṁvanodakaṁ;</span><br />
</p>
<p id="ja528c7p3">
<span class="m-text m-primary">Sacepi naṁ anukhaṇe,</span><br />
</p>
<p id="ja528c7p4">
<span class="m-text m-primary">vāri kaddamagandhikaṁ.</span><br />
</p>
<p id="ja528c8p1">
<span class="m-text m-primary">Pasannameva seveyya,</span><br />
</p>
<p id="ja528c8p2">
<span class="m-text m-primary">appasannaṁ vivajjaye;</span><br />
</p>
<p id="ja528c8p3">
<span class="m-text m-primary">Pasannaṁ payirupāseyya,</span><br />
</p>
<p id="ja528c8p4">
<span class="m-text m-primary">rahadaṁ vudakatthiko.</span><br />
</p>
<p id="ja528c9p1">
<span class="m-text m-primary">Bhaje bhajantaṁ purisaṁ,</span><br />
</p>
<p id="ja528c9p2">
<span class="m-text m-primary">abhajantaṁ na bhajjaye;</span><br />
</p>
<p id="ja528c9p3">
<span class="m-text m-primary">Asappurisadhammo so,</span><br />
</p>
<p id="ja528c9p4">
<span class="m-text m-primary">yo bhajantaṁ na bhajjati.</span><br />
</p>
<p id="ja528c10p1">
<span class="m-text m-primary">Yo bhajantaṁ na bhajati,</span><br />
</p>
<p id="ja528c10p2">
<span class="m-text m-primary">sevamānaṁ na sevati;</span><br />
</p>
<p id="ja528c10p3">
<span class="m-text m-primary">Sa ve manussapāpiṭṭho,</span><br />
</p>
<p id="ja528c10p4">
<span class="m-text m-primary">migo sākhassito yathā.</span><br />
</p>
<p id="ja528c11p1">
<span class="m-text m-primary">Accābhikkhaṇasaṁsaggā,</span><br />
</p>
<p id="ja528c11p2">
<span class="m-text m-primary">asamosaraṇena ca;</span><br />
</p>
<p id="ja528c11p3">
<span class="m-text m-primary">Etena mittā jīranti,</span><br />
</p>
<p id="ja528c11p4">
<span class="m-text m-primary">akāle yācanāya ca.</span><br />
</p>
<p id="ja528c12p1">
<span class="m-text m-primary">Tasmā nābhikkhaṇaṁ gacche,</span><br />
</p>
<p id="ja528c12p2">
<span class="m-text m-primary">na ca gacche cirāciraṁ;</span><br />
</p>
<p id="ja528c12p3">
<span class="m-text m-primary">Kālena yācaṁ yāceyya,</span><br />
</p>
<p id="ja528c12p4">
<span class="m-text m-primary">evaṁ mittā na jīyare.</span><br />
</p>
<p id="ja528c13p1">
<span class="m-text m-primary">Aticiraṁ nivāsena,</span><br />
</p>
<p id="ja528c13p2">
<span class="m-text m-primary">piyo bhavati appiyo;</span><br />
</p>
<p id="ja528c13p3">
<span class="m-text m-primary">Āmanta kho taṁ gacchāma,</span><br />
</p>
<p id="ja528c13p4">
<span class="m-text m-primary">purā te homa appiyā”.</span><br />
</p>
<p id="ja528c14p1">
<span class="m-text m-primary">“Evañce yācamānānaṁ,</span><br />
</p>
<p id="ja528c14p2">
<span class="m-text m-primary">Añjaliṁ nāvabujjhasi;</span><br />
</p>
<p id="ja528c14p3">
<span class="m-text m-primary">Paricārakānaṁ sataṁ,</span><br />
</p>
<p id="ja528c14p4">
<span class="m-text m-primary">Vacanaṁ na karosi no;</span><br />
</p>
<p id="ja528c14p5">
<span class="m-text m-primary">Evaṁ taṁ abhiyācāma,</span><br />
</p>
<p id="ja528c14p6">
<span class="m-text m-primary">Puna kayirāsi pariyāyaṁ”.</span><br />
</p>
<p id="ja528c15p1">
<span class="m-text m-primary">“Evañce no viharataṁ,</span><br />
</p>
<p id="ja528c15p2">
<span class="m-text m-primary">Antarāyo na hessati;</span><br />
</p>
<p id="ja528c15p3">
<span class="m-text m-primary">Tuyhaṁ vāpi mahārāja,</span><br />
</p>
<p id="ja528c15p4">
<span class="m-text m-primary">Mayhaṁ vā raṭṭhavaddhana;</span><br />
</p>
<p id="ja528c15p5">
<span class="m-text m-primary">Appeva nāma passema,</span><br />
</p>
<p id="ja528c15p6">
<span class="m-text m-primary">Ahorattānamaccaye.</span><br />
</p>
<p id="ja528c16p1">
<span class="m-text m-primary">Udīraṇā ce saṅgatyā,</span><br />
</p>
<p id="ja528c16p2">
<span class="m-text m-primary">bhāvāya manuvattati;</span><br />
</p>
<p id="ja528c16p3">
<span class="m-text m-primary">Akāmā akaraṇīyaṁ vā,</span><br />
</p>
<p id="ja528c16p4">
<span class="m-text m-primary">karaṇīyaṁ vāpi kubbati;</span><br />
</p>
<p id="ja528c16p5">
<span class="m-text m-primary">Akāmākaraṇīyamhi,</span><br />
</p>
<p id="ja528c16p6">
<span class="m-text m-primary">kvidha pāpena lippati.</span><br />
</p>
<p id="ja528c17p1">
<span class="m-text m-primary">So ce attho ca dhammo ca,</span><br />
</p>
<p id="ja528c17p2">
<span class="m-text m-primary">kalyāṇo na ca pāpako;</span><br />
</p>
<p id="ja528c17p3">
<span class="m-text m-primary">Bhoto ce vacanaṁ saccaṁ,</span><br />
</p>
<p id="ja528c17p4">
<span class="m-text m-primary">suhato vānaro mayā.</span><br />
</p>
<p id="ja528c18p1">
<span class="m-text m-primary">Attano ce hi vādassa,</span><br />
</p>
<p id="ja528c18p2">
<span class="m-text m-primary">aparādhaṁ vijāniyā;</span><br />
</p>
<p id="ja528c18p3">
<span class="m-text m-primary">Na maṁ tvaṁ garaheyyāsi,</span><br />
</p>
<p id="ja528c18p4">
<span class="m-text m-primary">bhoto vādo hi tādiso.</span><br />
</p>
<p id="ja528c19p1">
<span class="m-text m-primary">Issaro sabbalokassa,</span><br />
</p>
<p id="ja528c19p2">
<span class="m-text m-primary">sace kappeti jīvitaṁ;</span><br />
</p>
<p id="ja528c19p3">
<span class="m-text m-primary">Iddhiṁ byasanabhāvañca,</span><br />
</p>
<p id="ja528c19p4">
<span class="m-text m-primary">kammaṁ kalyāṇapāpakaṁ;</span><br />
</p>
<p id="ja528c19p5">
<span class="m-text m-primary">Niddesakārī puriso,</span><br />
</p>
<p id="ja528c19p6">
<span class="m-text m-primary">issaro tena lippati.</span><br />
</p>
<p id="ja528c20p1">
<span class="m-text m-primary">So ce attho ca dhammo ca,</span><br />
</p>
<p id="ja528c20p2">
<span class="m-text m-primary">kalyāṇo na ca pāpako;</span><br />
</p>
<p id="ja528c20p3">
<span class="m-text m-primary">Bhoto ce vacanaṁ saccaṁ,</span><br />
</p>
<p id="ja528c20p4">
<span class="m-text m-primary">suhato vānaro mayā.</span><br />
</p>
<p id="ja528c21p1">
<span class="m-text m-primary">Attano ce hi vādassa,</span><br />
</p>
<p id="ja528c21p2">
<span class="m-text m-primary">aparādhaṁ vijāniyā;</span><br />
</p>
<p id="ja528c21p3">
<span class="m-text m-primary">Na maṁ tvaṁ garaheyyāsi,</span><br />
</p>
<p id="ja528c21p4">
<span class="m-text m-primary">bhoto vādo hi tādiso.</span><br />
</p>
<p id="ja528c22p1">
<span class="m-text m-primary">Sace pubbekatahetu,</span><br />
</p>
<p id="ja528c22p2">
<span class="m-text m-primary">sukhadukkhaṁ nigacchati;</span><br />
</p>
<p id="ja528c22p3">
<span class="m-text m-primary">Porāṇakaṁ kataṁ pāpaṁ,</span><br />
</p>
<p id="ja528c22p4">
<span class="m-text m-primary">tameso muccate iṇaṁ;</span><br />
</p>
<p id="ja528c22p5">
<span class="m-text m-primary">Porāṇakaiṇamokkho,</span><br />
</p>
<p id="ja528c22p6">
<span class="m-text m-primary">kvidha pāpena lippati.</span><br />
</p>
<p id="ja528c23p1">
<span class="m-text m-primary">So ce attho ca dhammo ca,</span><br />
</p>
<p id="ja528c23p2">
<span class="m-text m-primary">kalyāṇo na ca pāpako;</span><br />
</p>
<p id="ja528c23p3">
<span class="m-text m-primary">Bhoto ce vacanaṁ saccaṁ,</span><br />
</p>
<p id="ja528c23p4">
<span class="m-text m-primary">suhato vānaro mayā.</span><br />
</p>
<p id="ja528c24p1">
<span class="m-text m-primary">Attano ce hi vādassa,</span><br />
</p>
<p id="ja528c24p2">
<span class="m-text m-primary">aparādhaṁ vijāniyā;</span><br />
</p>
<p id="ja528c24p3">
<span class="m-text m-primary">Na maṁ tvaṁ garaheyyāsi,</span><br />
</p>
<p id="ja528c24p4">
<span class="m-text m-primary">bhoto vādo hi tādiso.</span><br />
</p>
<p id="ja528c25p1">
<span class="m-text m-primary">Catunnaṁyevupādāya,</span><br />
</p>
<p id="ja528c25p2">
<span class="m-text m-primary">rūpaṁ sambhoti pāṇinaṁ;</span><br />
</p>
<p id="ja528c25p3">
<span class="m-text m-primary">Yato ca rūpaṁ sambhoti,</span><br />
</p>
<p id="ja528c25p4">
<span class="m-text m-primary">tatthevānupagacchati;</span><br />
</p>
<p id="ja528c25p5">
<span class="m-text m-primary">Idheva jīvati jīvo,</span><br />
</p>
<p id="ja528c25p6">
<span class="m-text m-primary">pecca pecca vinassati.</span><br />
</p>
<p id="ja528c26p1">
<span class="m-text m-primary">Ucchijjati ayaṁ loko,</span><br />
</p>
<p id="ja528c26p2">
<span class="m-text m-primary">ye bālā ye ca paṇḍitā;</span><br />
</p>
<p id="ja528c26p3">
<span class="m-text m-primary">Ucchijjamāne lokasmiṁ,</span><br />
</p>
<p id="ja528c26p4">
<span class="m-text m-primary">kvidha pāpena lippati.</span><br />
</p>
<p id="ja528c27p1">
<span class="m-text m-primary">So ce attho ca dhammo ca,</span><br />
</p>
<p id="ja528c27p2">
<span class="m-text m-primary">kalyāṇo na ca pāpako;</span><br />
</p>
<p id="ja528c27p3">
<span class="m-text m-primary">Bhoto ce vacanaṁ saccaṁ,</span><br />
</p>
<p id="ja528c27p4">
<span class="m-text m-primary">suhato vānaro mayā.</span><br />
</p>
<p id="ja528c28p1">
<span class="m-text m-primary">Attano ce hi vādassa,</span><br />
</p>
<p id="ja528c28p2">
<span class="m-text m-primary">aparādhaṁ vijāniyā;</span><br />
</p>
<p id="ja528c28p3">
<span class="m-text m-primary">Na maṁ tvaṁ garaheyyāsi,</span><br />
</p>
<p id="ja528c28p4">
<span class="m-text m-primary">bhoto vādo hi tādiso.</span><br />
</p>
<p id="ja528c29p1">
<span class="m-text m-primary">Āhu khattavidā loke,</span><br />
</p>
<p id="ja528c29p2">
<span class="m-text m-primary">bālā paṇḍitamānino;</span><br />
</p>
<p id="ja528c29p3">
<span class="m-text m-primary">‘Mātaraṁ pitaraṁ haññe,</span><br />
</p>
<p id="ja528c29p4">
<span class="m-text m-primary">atho jeṭṭhampi bhātaraṁ;</span><br />
</p>
<p id="ja528c29p5">
<span class="m-text m-primary">Haneyya puttadāre ca,</span><br />
</p>
<p id="ja528c29p6">
<span class="m-text m-primary">attho ce tādiso siyā’.</span><br />
</p>
<p id="ja528c30p1">
<span class="m-text m-primary">Yassa rukkhassa chāyāya,</span><br />
</p>
<p id="ja528c30p2">
<span class="m-text m-primary">nisīdeyya sayeyya vā;</span><br />
</p>
<p id="ja528c30p3">
<span class="m-text m-primary">Na tassa sākhaṁ bhañjeyya,</span><br />
</p>
<p id="ja528c30p4">
<span class="m-text m-primary">mittadubbho hi pāpako.</span><br />
</p>
<p id="ja528c31p1">
<span class="m-text m-primary">Atha atthe samuppanne,</span><br />
</p>
<p id="ja528c31p2">
<span class="m-text m-primary">samūlamapi abbahe;</span><br />
</p>
<p id="ja528c31p3">
<span class="m-text m-primary">Attho me sambalenāpi,</span><br />
</p>
<p id="ja528c31p4">
<span class="m-text m-primary">suhato vānaro mayā.</span><br />
</p>
<p id="ja528c32p1">
<span class="m-text m-primary">So ce attho ca dhammo ca,</span><br />
</p>
<p id="ja528c32p2">
<span class="m-text m-primary">kalyāṇo na ca pāpako;</span><br />
</p>
<p id="ja528c32p3">
<span class="m-text m-primary">Bhoto ce vacanaṁ saccaṁ,</span><br />
</p>
<p id="ja528c32p4">
<span class="m-text m-primary">suhato vānaro mayā.</span><br />
</p>
<p id="ja528c33p1">
<span class="m-text m-primary">Attano ce hi vādassa,</span><br />
</p>
<p id="ja528c33p2">
<span class="m-text m-primary">aparādhaṁ vijāniyā;</span><br />
</p>
<p id="ja528c33p3">
<span class="m-text m-primary">Na maṁ tvaṁ garaheyyāsi,</span><br />
</p>
<p id="ja528c33p4">
<span class="m-text m-primary">bhoto vādo hi tādiso.</span><br />
</p>
<p id="ja528c34p1">
<span class="m-text m-primary">Ahetuvādo puriso,</span><br />
</p>
<p id="ja528c34p2">
<span class="m-text m-primary">yo ca issarakuttiko;</span><br />
</p>
<p id="ja528c34p3">
<span class="m-text m-primary">Pubbekatī ca ucchedī,</span><br />
</p>
<p id="ja528c34p4">
<span class="m-text m-primary">yo ca khattavido naro.</span><br />
</p>
<p id="ja528c35p1">
<span class="m-text m-primary">Ete asappurisā loke,</span><br />
</p>
<p id="ja528c35p2">
<span class="m-text m-primary">bālā paṇḍitamānino;</span><br />
</p>
<p id="ja528c35p3">
<span class="m-text m-primary">Kareyya tādiso pāpaṁ,</span><br />
</p>
<p id="ja528c35p4">
<span class="m-text m-primary">atho aññampi kāraye;</span><br />
</p>
<p id="ja528c35p5">
<span class="m-text m-primary">Asappurisasaṁsaggo,</span><br />
</p>
<p id="ja528c35p6">
<span class="m-text m-primary">dukkhanto kaṭukudrayo.</span><br />
</p>
<p id="ja528c36p1">
<span class="m-text m-primary">Urabbharūpena vakassu pubbe,</span><br />
</p>
<p id="ja528c36p2">
<span class="m-text m-primary">Asaṅkito ajayūthaṁ upeti;</span><br />
</p>
<p id="ja528c36p3">
<span class="m-text m-primary">Hantvā uraṇiṁ ajikaṁ ajañca,</span><br />
</p>
<p id="ja528c36p4">
<span class="m-text m-primary">Utrāsayitvā yena kāmaṁ paleti.</span><br />
</p>
<p id="ja528c37p1">
<span class="m-text m-primary">Tathāvidheke samaṇabrāhmaṇāse,</span><br />
</p>
<p id="ja528c37p2">
<span class="m-text m-primary">Chadanaṁ katvā vañcayanti manusse;</span><br />
</p>
<p id="ja528c37p3">
<span class="m-text m-primary">Anāsakā thaṇḍilaseyyakā ca,</span><br />
</p>
<p id="ja528c37p4">
<span class="m-text m-primary">Rajojallaṁ ukkuṭikappadhānaṁ;</span><br />
</p>
<p id="ja528c37p5">
<span class="m-text m-primary">Pariyāyabhattañca apānakattā,</span><br />
</p>
<p id="ja528c37p6">
<span class="m-text m-primary">Pāpācārā arahanto vadānā.</span><br />
</p>
<p id="ja528c38p1">
<span class="m-text m-primary">Ete asappurisā loke,</span><br />
</p>
<p id="ja528c38p2">
<span class="m-text m-primary">bālā paṇḍitamānino;</span><br />
</p>
<p id="ja528c38p3">
<span class="m-text m-primary">Kareyya tādiso pāpaṁ,</span><br />
</p>
<p id="ja528c38p4">
<span class="m-text m-primary">atho aññampi kāraye;</span><br />
</p>
<p id="ja528c38p5">
<span class="m-text m-primary">Asappurisasaṁsaggo,</span><br />
</p>
<p id="ja528c38p6">
<span class="m-text m-primary">dukkhanto kaṭukudrayo.</span><br />
</p>
<p id="ja528c39p1">
<span class="m-text m-primary">Yamāhu natthi vīriyanti,</span><br />
</p>
<p id="ja528c39p2">
<span class="m-text m-primary">ahetuñca pavadanti ye;</span><br />
</p>
<p id="ja528c39p3">
<span class="m-text m-primary">Parakāraṁ attakārañca,</span><br />
</p>
<p id="ja528c39p4">
<span class="m-text m-primary">ye tucchaṁ samavaṇṇayuṁ.</span><br />
</p>
<p id="ja528c40p1">
<span class="m-text m-primary">Ete asappurisā loke,</span><br />
</p>
<p id="ja528c40p2">
<span class="m-text m-primary">bālā paṇḍitamānino;</span><br />
</p>
<p id="ja528c40p3">
<span class="m-text m-primary">Kareyya tādiso pāpaṁ,</span><br />
</p>
<p id="ja528c40p4">
<span class="m-text m-primary">atho aññampi kāraye;</span><br />
</p>
<p id="ja528c40p5">
<span class="m-text m-primary">Asappurisasaṁsaggo,</span><br />
</p>
<p id="ja528c40p6">
<span class="m-text m-primary">dukkhanto kaṭukudrayo.</span><br />
</p>
<p id="ja528c41p1">
<span class="m-text m-primary">Sace hi vīriyaṁ nāssa,</span><br />
</p>
<p id="ja528c41p2">
<span class="m-text m-primary">kammaṁ kalyāṇapāpakaṁ;</span><br />
</p>
<p id="ja528c41p3">
<span class="m-text m-primary">Na bhare vaḍḍhakiṁ rājā,</span><br />
</p>
<p id="ja528c41p4">
<span class="m-text m-primary">napi yantāni kāraye.</span><br />
</p>
<p id="ja528c42p1">
<span class="m-text m-primary">Yasmā ca vīriyaṁ atthi,</span><br />
</p>
<p id="ja528c42p2">
<span class="m-text m-primary">kammaṁ kalyāṇapāpakaṁ;</span><br />
</p>
<p id="ja528c42p3">
<span class="m-text m-primary">Tasmā yantāni kāreti,</span><br />
</p>
<p id="ja528c42p4">
<span class="m-text m-primary">rājā bharati vaḍḍhakiṁ.</span><br />
</p>
<p id="ja528c43p1">
<span class="m-text m-primary">Yadi vassasataṁ devo,</span><br />
</p>
<p id="ja528c43p2">
<span class="m-text m-primary">na vasse na himaṁ pate;</span><br />
</p>
<p id="ja528c43p3">
<span class="m-text m-primary">Ucchijjeyya ayaṁ loko,</span><br />
</p>
<p id="ja528c43p4">
<span class="m-text m-primary">vinasseyya ayaṁ pajā.</span><br />
</p>
<p id="ja528c44p1">
<span class="m-text m-primary">Yasmā ca vassatī devo,</span><br />
</p>
<p id="ja528c44p2">
<span class="m-text m-primary">himañcānuphusāyati;</span><br />
</p>
<p id="ja528c44p3">
<span class="m-text m-primary">Tasmā sassāni paccanti,</span><br />
</p>
<p id="ja528c44p4">
<span class="m-text m-primary">raṭṭhañca pālite ciraṁ.</span><br />
</p>
<p id="ja528c45p1">
<span class="m-text m-primary">Gavañce taramānānaṁ,</span><br />
</p>
<p id="ja528c45p2">
<span class="m-text m-primary">jimhaṁ gacchati puṅgavo;</span><br />
</p>
<p id="ja528c45p3">
<span class="m-text m-primary">Sabbā tā jimhaṁ gacchanti,</span><br />
</p>
<p id="ja528c45p4">
<span class="m-text m-primary">nette jimhaṁ gate sati.</span><br />
</p>
<p id="ja528c46p1">
<span class="m-text m-primary">Evameva manussesu,</span><br />
</p>
<p id="ja528c46p2">
<span class="m-text m-primary">yo hoti seṭṭhasammato;</span><br />
</p>
<p id="ja528c46p3">
<span class="m-text m-primary">So ce adhammaṁ carati,</span><br />
</p>
<p id="ja528c46p4">
<span class="m-text m-primary">pageva itarā pajā;</span><br />
</p>
<p id="ja528c46p5">
<span class="m-text m-primary">Sabbaṁ raṭṭhaṁ dukhaṁ seti,</span><br />
</p>
<p id="ja528c46p6">
<span class="m-text m-primary">rājā ce hoti adhammiko.</span><br />
</p>
<p id="ja528c47p1">
<span class="m-text m-primary">Gavañce taramānānaṁ,</span><br />
</p>
<p id="ja528c47p2">
<span class="m-text m-primary">ujuṁ gacchati puṅgavo;</span><br />
</p>
<p id="ja528c47p3">
<span class="m-text m-primary">Sabbā gāvī ujuṁ yanti,</span><br />
</p>
<p id="ja528c47p4">
<span class="m-text m-primary">nette ujuṁ gate sati.</span><br />
</p>
<p id="ja528c48p1">
<span class="m-text m-primary">Evameva manussesu,</span><br />
</p>
<p id="ja528c48p2">
<span class="m-text m-primary">yo hoti seṭṭhasammato;</span><br />
</p>
<p id="ja528c48p3">
<span class="m-text m-primary">So sace dhammaṁ carati,</span><br />
</p>
<p id="ja528c48p4">
<span class="m-text m-primary">pageva itarā pajā;</span><br />
</p>
<p id="ja528c48p5">
<span class="m-text m-primary">Sabbaṁ raṭṭhaṁ sukhaṁ seti,</span><br />
</p>
<p id="ja528c48p6">
<span class="m-text m-primary">rājā ce hoti dhammiko.</span><br />
</p>
<p id="ja528c49p1">
<span class="m-text m-primary">Mahārukkhassa phalino,</span><br />
</p>
<p id="ja528c49p2">
<span class="m-text m-primary">āmaṁ chindati yo phalaṁ;</span><br />
</p>
<p id="ja528c49p3">
<span class="m-text m-primary">Rasañcassa na jānāti,</span><br />
</p>
<p id="ja528c49p4">
<span class="m-text m-primary">bījañcassa vinassati.</span><br />
</p>
<p id="ja528c50p1">
<span class="m-text m-primary">Mahārukkhūpamaṁ raṭṭhaṁ,</span><br />
</p>
<p id="ja528c50p2">
<span class="m-text m-primary">adhammena pasāsati;</span><br />
</p>
<p id="ja528c50p3">
<span class="m-text m-primary">Rasañcassa na jānāti,</span><br />
</p>
<p id="ja528c50p4">
<span class="m-text m-primary">raṭṭhañcassa vinassati.</span><br />
</p>
<p id="ja528c51p1">
<span class="m-text m-primary">Mahārukkhassa phalino,</span><br />
</p>
<p id="ja528c51p2">
<span class="m-text m-primary">pakkaṁ chindati yo phalaṁ;</span><br />
</p>
<p id="ja528c51p3">
<span class="m-text m-primary">Rasañcassa vijānāti,</span><br />
</p>
<p id="ja528c51p4">
<span class="m-text m-primary">bījañcassa na nassati.</span><br />
</p>
<p id="ja528c52p1">
<span class="m-text m-primary">Mahārukkhūpamaṁ raṭṭhaṁ,</span><br />
</p>
<p id="ja528c52p2">
<span class="m-text m-primary">dhammena yo pasāsati;</span><br />
</p>
<p id="ja528c52p3">
<span class="m-text m-primary">Rasañcassa vijānāti,</span><br />
</p>
<p id="ja528c52p4">
<span class="m-text m-primary">raṭṭhañcassa na nassati.</span><br />
</p>
<p id="ja528c53p1">
<span class="m-text m-primary">Yo ca rājā janapadaṁ,</span><br />
</p>
<p id="ja528c53p2">
<span class="m-text m-primary">adhammena pasāsati;</span><br />
</p>
<p id="ja528c53p3">
<span class="m-text m-primary">Sabbosadhīhi so rājā,</span><br />
</p>
<p id="ja528c53p4">
<span class="m-text m-primary">viruddho hoti khattiyo.</span><br />
</p>
<p id="ja528c54p1">
<span class="m-text m-primary">Tatheva negame hiṁsaṁ,</span><br />
</p>
<p id="ja528c54p2">
<span class="m-text m-primary">ye yuttā kayavikkaye;</span><br />
</p>
<p id="ja528c54p3">
<span class="m-text m-primary">Ojadānabalīkāre,</span><br />
</p>
<p id="ja528c54p4">
<span class="m-text m-primary">sa kosena virujjhati.</span><br />
</p>
<p id="ja528c55p1">
<span class="m-text m-primary">Pahāravarakhettaññū,</span><br />
</p>
<p id="ja528c55p2">
<span class="m-text m-primary">saṅgāme katanissame;</span><br />
</p>
<p id="ja528c55p3">
<span class="m-text m-primary">Ussite hiṁsayaṁ rājā,</span><br />
</p>
<p id="ja528c55p4">
<span class="m-text m-primary">sa balena virujjhati.</span><br />
</p>
<p id="ja528c56p1">
<span class="m-text m-primary">Tatheva isayo hiṁsaṁ,</span><br />
</p>
<p id="ja528c56p2">
<span class="m-text m-primary">saññate brahmacārino;</span><br />
</p>
<p id="ja528c56p3">
<span class="m-text m-primary">Adhammacārī khattiyo,</span><br />
</p>
<p id="ja528c56p4">
<span class="m-text m-primary">so saggena virujjhati.</span><br />
</p>
<p id="ja528c57p1">
<span class="m-text m-primary">Yo ca rājā adhammaṭṭho,</span><br />
</p>
<p id="ja528c57p2">
<span class="m-text m-primary">bhariyaṁ hanti adūsikaṁ;</span><br />
</p>
<p id="ja528c57p3">
<span class="m-text m-primary">Luddaṁ pasavate ṭhānaṁ,</span><br />
</p>
<p id="ja528c57p4">
<span class="m-text m-primary">puttehi ca virujjhati.</span><br />
</p>
<p id="ja528c58p1">
<span class="m-text m-primary">Dhammaṁ care jānapade,</span><br />
</p>
<p id="ja528c58p2">
<span class="m-text m-primary">negamesu balesu ca;</span><br />
</p>
<p id="ja528c58p3">
<span class="m-text m-primary">Isayo ca na hiṁseyya,</span><br />
</p>
<p id="ja528c58p4">
<span class="m-text m-primary">puttadāre samaṁ care.</span><br />
</p>
<p id="ja528c59p1">
<span class="m-text m-primary">Sa tādiso bhūmipati,</span><br />
</p>
<p id="ja528c59p2">
<span class="m-text m-primary">Raṭṭhapālo akodhano;</span><br />
</p>
<p id="ja528c59p3">
<span class="m-text m-primary">Sapatte sampakampeti,</span><br />
</p>
<p id="ja528c59p4">
<span class="m-text m-primary">Indova asurādhipo”ti.</span><br />
</p>
<p id="ja528c60p1">
<span class="m-text m-primary">Mahābodhijātakaṁ tatiyaṁ.</span><br />
</p>
<p id="ja528c61p1">
<span class="m-text m-primary">Paṇṇāsanipātaṁ niṭṭhitaṁ.</span><br />
</p>
<p id="ja528c62p1">
<span class="m-text m-primary">Tassuddānaṁ</span><br />
</p>
<p id="ja528c63p1">
<span class="m-text m-primary">Saniḷīnikamavhayano paṭhamo,</span><br />
</p>
<p id="ja528c63p2">
<span class="m-text m-primary">Dutiyo pana saummadantivaro;</span><br />
</p>
<p id="ja528c63p3">
<span class="m-text m-primary">Tatiyo pana bodhisirīvhayano,</span><br />
</p>
<p id="ja528c63p4">
<span class="m-text m-primary">Kathitā pana tīṇi jinena subhāti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>