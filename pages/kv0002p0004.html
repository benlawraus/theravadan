<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv2 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0002p0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv2-index.html">kv2</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0002p0003.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0002p0005.html">Next</a></div>
</div>
<p id="kv2p4c0p2">
<span class="pali m-text">Mahāpaṇṇāsaka</span><br />
</p>
<p id="kv2p4c0p3">
<span class="pali m-text">Dutiyavagga</span><br />
</p>
<section id="paravitaranakatha">
<span id="kv2p4c0p4"></span><h2><span class="pali m-text">Paravitāraṇakathā</span></h2>
<p id="kv2p4c1p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c1p2">
<span class="pali m-text">Āmantā.</span><br />
</p>
<p id="kv2p4c1p3">
<span class="pali m-text">Arahā paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?</span><br />
</p>
<p id="kv2p4c1p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c2p1">
<span class="pali m-text">Nanu arahā na paraneyyo na parapattiyo na parapaccayo na parapaṭibaddhabhū jānāti passati asammūḷho sampajānoti?</span><br />
</p>
<p id="kv2p4c2p2">
<span class="pali m-text">Āmantā.</span><br />
</p>
<p id="kv2p4c2p3">
<span class="pali m-text">Hañci arahā na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajāno, no ca vata re vattabbe—</span><br />
</p>
<p id="kv2p4c2p4">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c3p1">
<span class="pali m-text">Atthi puthujjanassa paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?</span><br />
</p>
<p id="kv2p4c3p2">
<span class="pali m-text">Āmantā.</span><br />
</p>
<p id="kv2p4c3p3">
<span class="pali m-text">Atthi arahato paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?</span><br />
</p>
<p id="kv2p4c3p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c4p1">
<span class="pali m-text">Atthi arahato paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?</span><br />
</p>
<p id="kv2p4c4p2">
<span class="pali m-text">Āmantā.</span><br />
</p>
<p id="kv2p4c4p3">
<span class="pali m-text">Atthi puthujjanassa paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?</span><br />
</p>
<p id="kv2p4c4p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c5p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c5p2">
<span class="pali m-text">Āmantā.</span><br />
</p>
<p id="kv2p4c5p3">
<span class="pali m-text">Atthi arahato satthari paravitāraṇā, dhamme paravitāraṇā, saṅghe paravitāraṇā, sikkhāya paravitāraṇā, pubbante paravitāraṇā, aparante paravitāraṇā, pubbantāparante paravitāraṇā, idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c5p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c6p1">
<span class="pali m-text">Natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c6p2">
<span class="pali m-text">Āmantā.</span><br />
</p>
<p id="kv2p4c6p3">
<span class="pali m-text">Hañci natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇā, no ca vata re vattabbe—</span><br />
</p>
<p id="kv2p4c6p4">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c7p1">
<span class="pali m-text">Atthi puthujjanassa paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c7p2">
<span class="pali m-text">Āmantā.</span><br />
</p>
<p id="kv2p4c7p3">
<span class="pali m-text">Atthi arahato paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c7p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c8p1">
<span class="pali m-text">Atthi arahato paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c8p2">
<span class="pali m-text">Āmantā.</span><br />
</p>
<p id="kv2p4c8p3">
<span class="pali m-text">Atthi puthujjanassa paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?</span><br />
</p>
<p id="kv2p4c8p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c9p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c9p2">
<span class="pali m-text">Āmantā.</span><br />
</p>
<p id="kv2p4c9p3">
<span class="pali m-text">Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?</span><br />
</p>
<p id="kv2p4c9p4">
<span class="pali m-text">Āmantā.</span><br />
</p>
<p id="kv2p4c9p5">
<span class="pali m-text">Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—</span><br />
</p>
<p id="kv2p4c9p6">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c10p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c10p2">
<span class="pali m-text">Āmantā.</span><br />
</p>
<p id="kv2p4c10p3">
<span class="pali m-text">Nanu arahato doso pahīno …pe…</span><br />
</p>
<p id="kv2p4c10p4">
<span class="pali m-text">moho pahīno …pe…</span><br />
</p>
<p id="kv2p4c10p5">
<span class="pali m-text">anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ …pe…</span><br />
</p>
<p id="kv2p4c10p6">
<span class="pali m-text">rāgappahānāya maggo bhāvito …pe…</span><br />
</p>
<p id="kv2p4c10p7">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c10p8">
<span class="pali m-text">dosappahānāya …pe…</span><br />
</p>
<p id="kv2p4c10p9">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p4c10p10">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c10p11">
<span class="pali m-text">nanu arahā vītarāgo vītadoso vītamoho …pe…</span><br />
</p>
<p id="kv2p4c10p12">
<span class="pali m-text">sacchikātabbaṁ sacchikatanti?</span><br />
</p>
<p id="kv2p4c10p13">
<span class="pali m-text">Āmantā.</span><br />
</p>
<p id="kv2p4c10p14">
<span class="pali m-text">Hañci arahā vītarāgo vītadoso vītamoho sacchikātabbaṁ sacchikataṁ, no ca vata re vattabbe—</span><br />
</p>
<p id="kv2p4c10p15">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c11p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c11p2">
<span class="pali m-text">Sadhammakusalassa arahato atthi paravitāraṇā, paradhammakusalassa arahato natthi paravitāraṇāti.</span><br />
</p>
<p id="kv2p4c11p3">
<span class="pali m-text">Sadhammakusalassa arahato atthi paravitāraṇāti?</span><br />
</p>
<p id="kv2p4c11p4">
<span class="pali m-text">Āmantā.</span><br />
</p>
<p id="kv2p4c11p5">
<span class="pali m-text">Paradhammakusalassa arahato atthi paravitāraṇāti?</span><br />
</p>
<p id="kv2p4c11p6">
<span class="pali m-text">Na hevaṁ vattabbe …pe….</span><br />
</p>
<p id="kv2p4c12p1">
<span class="pali m-text">Paradhammakusalassa arahato natthi paravitāraṇāti?</span><br />
</p>
<p id="kv2p4c12p2">
<span class="pali m-text">Āmantā.</span><br />
</p>
<p id="kv2p4c12p3">
<span class="pali m-text">Sadhammakusalassa arahato natthi paravitāraṇāti?</span><br />
</p>
<p id="kv2p4c12p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c13p1">
<span class="pali m-text">Sadhammakusalassa arahato rāgo pahīno, atthi tassa paravitāraṇāti?</span><br />
</p>
<p id="kv2p4c13p2">
<span class="pali m-text">Āmantā.</span><br />
</p>
<p id="kv2p4c13p3">
<span class="pali m-text">Paradhammakusalassa arahato rāgo pahīno, atthi tassa paravitāraṇāti?</span><br />
</p>
<p id="kv2p4c13p4">
<span class="pali m-text">Na hevaṁ vattabbe.</span><br />
</p>
<p id="kv2p4c14p1">
<span class="pali m-text">Sadhammakusalassa arahato doso pahīno …pe…</span><br />
</p>
<p id="kv2p4c14p2">
<span class="pali m-text">moho pahīno …pe…</span><br />
</p>
<p id="kv2p4c14p3">
<span class="pali m-text">anottappaṁ pahīnaṁ …pe…</span><br />
</p>
<p id="kv2p4c14p4">
<span class="pali m-text">rāgappahānāya maggo bhāvito …pe…</span><br />
</p>
<p id="kv2p4c14p5">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c14p6">
<span class="pali m-text">dosappahānāya …pe…</span><br />
</p>
<p id="kv2p4c14p7">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p4c14p8">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c14p9">
<span class="pali m-text">sadhammakusalo arahā vītarāgo vītadoso vītamoho …pe…</span><br />
</p>
<p id="kv2p4c14p10">
<span class="pali m-text">sacchikātabbaṁ sacchikataṁ, atthi tassa paravitāraṇāti?</span><br />
</p>
<p id="kv2p4c14p11">
<span class="pali m-text">Āmantā.</span><br />
</p>
<p id="kv2p4c14p12">
<span class="pali m-text">Paradhammakusalo arahā vītarāgo vītadoso vītamoho …pe…</span><br />
</p>
<p id="kv2p4c14p13">
<span class="pali m-text">sacchikātabbaṁ sacchikataṁ, atthi tassa paravitāraṇāti?</span><br />
</p>
<p id="kv2p4c14p14">
<span class="pali m-text">Na hevaṁ vattabbe …pe….</span><br />
</p>
<p id="kv2p4c15p1">
<span class="pali m-text">Paradhammakusalassa arahato rāgo pahīno, natthi tassa paravitāraṇāti?</span><br />
</p>
<p id="kv2p4c15p2">
<span class="pali m-text">Āmantā.</span><br />
</p>
<p id="kv2p4c15p3">
<span class="pali m-text">Sadhammakusalassa arahato rāgo pahīno, natthi tassa paravitāraṇāti?</span><br />
</p>
<p id="kv2p4c15p4">
<span class="pali m-text">Na hevaṁ vattabbe.</span><br />
</p>
<p id="kv2p4c16p1">
<span class="pali m-text">Paradhammakusalassa arahato doso pahīno, moho pahīno …pe…</span><br />
</p>
<p id="kv2p4c16p2">
<span class="pali m-text">anottappaṁ pahīnaṁ …pe…</span><br />
</p>
<p id="kv2p4c16p3">
<span class="pali m-text">rāgappahānāya maggo bhāvito …pe…</span><br />
</p>
<p id="kv2p4c16p4">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c16p5">
<span class="pali m-text">dosappahānāya …pe…</span><br />
</p>
<p id="kv2p4c16p6">
<span class="pali m-text">anottappapahānāya maggo bhāvito …pe…</span><br />
</p>
<p id="kv2p4c16p7">
<span class="pali m-text">bojjhaṅgā bhāvitā …pe…</span><br />
</p>
<p id="kv2p4c16p8">
<span class="pali m-text">paradhammakusalo arahā vītarāgo vītadoso vītamoho …pe…</span><br />
</p>
<p id="kv2p4c16p9">
<span class="pali m-text">sacchikātabbaṁ sacchikataṁ, natthi tassa paravitāraṇāti?</span><br />
</p>
<p id="kv2p4c16p10">
<span class="pali m-text">Āmantā.</span><br />
</p>
<p id="kv2p4c16p11">
<span class="pali m-text">Sadhammakusalo arahā vītarāgo vītadoso vītamoho …pe…</span><br />
</p>
<p id="kv2p4c16p12">
<span class="pali m-text">sacchikātabbaṁ sacchikataṁ, natthi tassa paravitāraṇāti?</span><br />
</p>
<p id="kv2p4c16p13">
<span class="pali m-text">Na hevaṁ vattabbe …pe….</span><br />
</p>
<p id="kv2p4c17p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c17p2">
<span class="pali m-text">Āmantā.</span><br />
</p>
<p id="kv2p4c17p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c17p4">
<span class="pali m-text">“jānatohaṁ, bhikkhave, passato āsavānaṁ khayaṁ vadāmi, no ajānato no apassato.</span><br />
</p>
<p id="kv2p4c17p5">
<span class="pali m-text">Kiñca, bhikkhave, jānato kiṁ passato āsavānaṁ khayo hoti, ‘iti rūpaṁ’ …pe…</span><br />
</p>
<p id="kv2p4c17p6">
<span class="pali m-text">‘iti viññāṇassa atthaṅgamo’ti—</span><br />
</p>
<p id="kv2p4c17p7">
<span class="pali m-text">evaṁ kho, bhikkhave, jānato evaṁ passato āsavānaṁ khayo hotī”ti.</span><br />
</p>
<p id="kv2p4c17p8">
<span class="pali m-text">Attheva suttantoti?</span><br />
</p>
<p id="kv2p4c17p9">
<span class="pali m-text">Āmantā.</span><br />
</p>
<p id="kv2p4c17p10">
<span class="pali m-text">Tena hi na vattabbaṁ—</span><br />
</p>
<p id="kv2p4c17p11">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c18p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c18p2">
<span class="pali m-text">Āmantā.</span><br />
</p>
<p id="kv2p4c18p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c18p4">
<span class="pali m-text">“jānatohaṁ, bhikkhave, passato āsavānaṁ khayaṁ vadāmi, no ajānato no apassato.</span><br />
</p>
<p id="kv2p4c18p5">
<span class="pali m-text">Kiñca, bhikkhave, jānato kiṁ passato āsavānaṁ khayo hoti, ‘idaṁ dukkhan’ti—</span><br />
</p>
<p id="kv2p4c18p6">
<span class="pali m-text">bhikkhave, jānato passato āsavānaṁ khayo hoti, ‘ayaṁ dukkhasamudayo’ti …pe…</span><br />
</p>
<p id="kv2p4c18p7">
<span class="pali m-text">‘ayaṁ dukkhanirodho’ti …pe…</span><br />
</p>
<p id="kv2p4c18p8">
<span class="pali m-text">‘ayaṁ dukkhanirodhagāminī paṭipadā’ti jānato passato āsavānaṁ khayo hoti.</span><br />
</p>
<p id="kv2p4c18p9">
<span class="pali m-text">Evaṁ kho, bhikkhave, jānato evaṁ passato āsavānaṁ khayo hotī”ti.</span><br />
</p>
<p id="kv2p4c18p10">
<span class="pali m-text">Attheva suttantoti?</span><br />
</p>
<p id="kv2p4c18p11">
<span class="pali m-text">Āmantā.</span><br />
</p>
<p id="kv2p4c18p12">
<span class="pali m-text">Tena hi na vattabbaṁ—</span><br />
</p>
<p id="kv2p4c18p13">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c19p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c19p2">
<span class="pali m-text">Āmantā.</span><br />
</p>
<p id="kv2p4c19p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c19p4">
<span class="pali m-text">“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya;</span><br />
</p>
<p id="kv2p4c19p5">
<span class="pali m-text">sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti.</span><br />
</p>
<p id="kv2p4c19p6">
<span class="pali m-text">Attheva suttantoti?</span><br />
</p>
<p id="kv2p4c19p7">
<span class="pali m-text">Āmantā.</span><br />
</p>
<p id="kv2p4c19p8">
<span class="pali m-text">Tena hi na vattabbaṁ—</span><br />
</p>
<p id="kv2p4c19p9">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c20p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c20p2">
<span class="pali m-text">Āmantā.</span><br />
</p>
<p id="kv2p4c20p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c20p4">
<span class="pali m-text">“sahāvassa dassanasampadāya …pe…</span><br />
</p>
<p id="kv2p4c20p5">
<span class="pali m-text">chaccābhiṭhānāni abhabba kātun”ti.</span><br />
</p>
<p id="kv2p4c20p6">
<span class="pali m-text">Attheva suttantoti?</span><br />
</p>
<p id="kv2p4c20p7">
<span class="pali m-text">Āmantā.</span><br />
</p>
<p id="kv2p4c20p8">
<span class="pali m-text">Tena hi na vattabbaṁ—</span><br />
</p>
<p id="kv2p4c20p9">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c21p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c21p2">
<span class="pali m-text">Āmantā.</span><br />
</p>
<p id="kv2p4c21p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c21p4">
<span class="pali m-text">“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span><br />
</p>
<p id="kv2p4c21p5">
<span class="pali m-text">‘yaṁ kiñci samudayadhammaṁ, sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span><br />
</p>
<p id="kv2p4c21p6">
<span class="pali m-text">sakkāyadiṭṭhi, vicikicchā, sīlabbataparāmāso”ti.</span><br />
</p>
<p id="kv2p4c21p7">
<span class="pali m-text">Attheva suttantoti?</span><br />
</p>
<p id="kv2p4c21p8">
<span class="pali m-text">Āmantā.</span><br />
</p>
<p id="kv2p4c21p9">
<span class="pali m-text">Tena hi na vattabbaṁ—</span><br />
</p>
<p id="kv2p4c21p10">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c22p1">
<span class="pali m-text">Atthi arahato paravitāraṇāti?</span><br />
</p>
<p id="kv2p4c22p2">
<span class="pali m-text">Āmantā.</span><br />
</p>
<p id="kv2p4c22p3">
<span class="pali m-text">Nanu vuttaṁ bhagavatā—</span><br />
</p>
<p id="kv2p4c23p1">
<span class="pali m-text">“Nāhaṁ sahissāmi pamocanāya,</span><br />
</p>
<p id="kv2p4c23p2">
<span class="pali m-text">Kathaṅkathiṁ dhotaka kañci loke;</span><br />
</p>
<p id="kv2p4c23p3">
<span class="pali m-text">Dhammañca seṭṭhaṁ abhijānamāno,</span><br />
</p>
<p id="kv2p4c23p4">
<span class="pali m-text">Evaṁ tuvaṁ oghamimaṁ taresī”ti.</span><br />
</p>
<p id="kv2p4c24p1">
<span class="pali m-text">Attheva suttantoti?</span><br />
</p>
<p id="kv2p4c24p2">
<span class="pali m-text">Āmantā.</span><br />
</p>
<p id="kv2p4c24p3">
<span class="pali m-text">Tena hi na vattabbaṁ—</span><br />
</p>
<p id="kv2p4c24p4">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c25p1">
<span class="pali m-text">Na vattabbaṁ—</span><br />
</p>
<p id="kv2p4c25p2">
<span class="pali m-text">“atthi arahato paravitāraṇā”ti?</span><br />
</p>
<p id="kv2p4c25p3">
<span class="pali m-text">Āmantā.</span><br />
</p>
<p id="kv2p4c25p4">
<span class="pali m-text">Nanu arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti?</span><br />
</p>
<p id="kv2p4c25p5">
<span class="pali m-text">Āmantā.</span><br />
</p>
<p id="kv2p4c25p6">
<span class="pali m-text">Hañci arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyuṁ, tena vata re vattabbe—</span><br />
</p>
<p id="kv2p4c25p7">
<span class="pali m-text">“atthi arahato paravitāraṇā”ti.</span><br />
</p>
<p id="kv2p4c26p1">
<span class="pali m-text">Arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti, atthi arahato paravitāraṇāti?</span><br />
</p>
<p id="kv2p4c26p2">
<span class="pali m-text">Āmantā.</span><br />
</p>
<p id="kv2p4c26p3">
<span class="pali m-text">Arahato sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā pare vitāreyyunti?</span><br />
</p>
<p id="kv2p4c26p4">
<span class="pali m-text">Na hevaṁ vattabbe …pe….</span><br />
</p>
<p id="kv2p4c26p5">
<span class="pali m-text">Paravitāraṇakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0002p0003.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0002p0005.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>