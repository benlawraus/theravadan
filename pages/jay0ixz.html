<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0ixz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0ixz.html" />
  <meta property="og:description" content="Dasakanipāta Catudvāravagga 9. Mahādhammapālajātaka “Kiṁ te vataṁ kiṁ pana brahmacariyaṁ, Kissa suciṇṇassa ayaṁ vipāko; Akkhāhi me brāhmaṇa etamatthaṁ, Kasmā nu tumhaṁ daharā na miyyare”. “Dhammaṁ carāma na musā bhaṇāma, Pāpāni kammāni parivajjayāma; Anariyaṁ parivajjemu sabbaṁ, Tasmā hi amhaṁ daharā na miyyare. Suṇoma dhammaṁ asataṁ satañca, Na …" />
  <meta name="twitter:description" content="Dasakanipāta Catudvāravagga 9. Mahādhammapālajātaka “Kiṁ te vataṁ kiṁ pana brahmacariyaṁ, Kissa suciṇṇassa ayaṁ vipāko; Akkhāhi me brāhmaṇa etamatthaṁ, Kasmā nu tumhaṁ daharā na miyyare”. “Dhammaṁ carāma na musā bhaṇāma, Pāpāni kammāni parivajjayāma; Anariyaṁ parivajjemu sabbaṁ, Tasmā hi amhaṁ daharā na miyyare. Suṇoma dhammaṁ asataṁ satañca, Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="mahadhammapalajataka">
<h4><a href="#mahadhammapalajataka">9. Mahādhammapālajātaka</a></h4>
<p id="ja447c1p1">
<span class="m-text m-primary">“Kiṁ te vataṁ kiṁ pana brahmacariyaṁ,</span><br />
</p>
<p id="ja447c1p2">
<span class="m-text m-primary">Kissa suciṇṇassa ayaṁ vipāko;</span><br />
</p>
<p id="ja447c1p3">
<span class="m-text m-primary">Akkhāhi me brāhmaṇa etamatthaṁ,</span><br />
</p>
<p id="ja447c1p4">
<span class="m-text m-primary">Kasmā nu tumhaṁ daharā na miyyare”.</span><br />
</p>
<p id="ja447c2p1">
<span class="m-text m-primary">“Dhammaṁ carāma na musā bhaṇāma,</span><br />
</p>
<p id="ja447c2p2">
<span class="m-text m-primary">Pāpāni kammāni parivajjayāma;</span><br />
</p>
<p id="ja447c2p3">
<span class="m-text m-primary">Anariyaṁ parivajjemu sabbaṁ,</span><br />
</p>
<p id="ja447c2p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c3p1">
<span class="m-text m-primary">Suṇoma dhammaṁ asataṁ satañca,</span><br />
</p>
<p id="ja447c3p2">
<span class="m-text m-primary">Na cāpi dhammaṁ asataṁ rocayāma;</span><br />
</p>
<p id="ja447c3p3">
<span class="m-text m-primary">Hitvā asante na jahāma sante,</span><br />
</p>
<p id="ja447c3p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c4p1">
<span class="m-text m-primary">Pubbeva dānā sumanā bhavāma,</span><br />
</p>
<p id="ja447c4p2">
<span class="m-text m-primary">Dadampi ve attamanā bhavāma;</span><br />
</p>
<p id="ja447c4p3">
<span class="m-text m-primary">Datvāpi ve nānutappāma pacchā,</span><br />
</p>
<p id="ja447c4p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c5p1">
<span class="m-text m-primary">Samaṇe mayaṁ brāhmaṇe addhike ca,</span><br />
</p>
<p id="ja447c5p2">
<span class="m-text m-primary">Vanibbake yācanake dalidde;</span><br />
</p>
<p id="ja447c5p3">
<span class="m-text m-primary">Annena pānena abhitappayāma,</span><br />
</p>
<p id="ja447c5p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c6p1">
<span class="m-text m-primary">Mayañca bhariyaṁ nātikkamāma,</span><br />
</p>
<p id="ja447c6p2">
<span class="m-text m-primary">Amhe ca bhariyā nātikkamanti;</span><br />
</p>
<p id="ja447c6p3">
<span class="m-text m-primary">Aññatra tāhi brahmacariyaṁ carāma,</span><br />
</p>
<p id="ja447c6p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c7p1">
<span class="m-text m-primary">Pāṇātipātā viramāma sabbe,</span><br />
</p>
<p id="ja447c7p2">
<span class="m-text m-primary">Loke adinnaṁ parivajjayāma;</span><br />
</p>
<p id="ja447c7p3">
<span class="m-text m-primary">Amajjapā nopi musā bhaṇāma,</span><br />
</p>
<p id="ja447c7p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c8p1">
<span class="m-text m-primary">Etāsu ve jāyare suttamāsu,</span><br />
</p>
<p id="ja447c8p2">
<span class="m-text m-primary">Medhāvino honti pahūtapaññā;</span><br />
</p>
<p id="ja447c8p3">
<span class="m-text m-primary">Bahussutā vedaguno ca honti,</span><br />
</p>
<p id="ja447c8p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c9p1">
<span class="m-text m-primary">Mātā pitā ca bhaginī bhātaro ca,</span><br />
</p>
<p id="ja447c9p2">
<span class="m-text m-primary">Puttā ca dārā ca mayañca sabbe;</span><br />
</p>
<p id="ja447c9p3">
<span class="m-text m-primary">Dhammaṁ carāma paralokahetu,</span><br />
</p>
<p id="ja447c9p4">
<span class="m-text m-primary">Tasmā hi amhaṁ daharā na miyyare.</span><br />
</p>
<p id="ja447c10p1">
<span class="m-text m-primary">Dāsā ca dāsyo anujīvino ca,</span><br />
</p>
<p id="ja447c10p2">
<span class="m-text m-primary">Paricārakā kammakarā ca sabbe;</span><br />
</p>
<p id="ja447c10p3">
<span class="m-text m-primary">Dhammaṁ caranti paralokahetu,</span><br />
</p>
<p id="ja447c10p4">
<span class="m-text m-primary">Tasmā hi amhaṁ daharā na miyyare”.</span><br />
</p>
<p id="ja447c11p1">
<span class="m-text m-primary">“Dhammo have rakkhati dhammacāriṁ,</span><br />
</p>
<p id="ja447c11p2">
<span class="m-text m-primary">Dhammo suciṇṇo sukhamāvahāti;</span><br />
</p>
<p id="ja447c11p3">
<span class="m-text m-primary">Esānisaṁso dhamme suciṇṇe,</span><br />
</p>
<p id="ja447c11p4">
<span class="m-text m-primary">Na duggatiṁ gacchati dhammacārī.</span><br />
</p>
<p id="ja447c12p1">
<span class="m-text m-primary">Dhammo have rakkhati dhammacāriṁ,</span><br />
</p>
<p id="ja447c12p2">
<span class="m-text m-primary">Chattaṁ mahantaṁ viya vassakāle;</span><br />
</p>
<p id="ja447c12p3">
<span class="m-text m-primary">Dhammena gutto mama dhammapālo,</span><br />
</p>
<p id="ja447c12p4">
<span class="m-text m-primary">Aññassa aṭṭhīni sukhī kumāro”ti.</span><br />
</p>
<p id="ja447c13p1">
<span class="m-text m-primary">Mahādhammapālajātakaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>