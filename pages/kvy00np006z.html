<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv19 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00np006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00np006z.html" />
  <meta property="og:description" content="Mahāpaṇṇāsaka Ekūnavīsatimavagga Kusalakathā Nibbānadhātu kusalāti? Āmantā. Sārammaṇā, atthi tāya āvaṭṭanā …pe… paṇidhīti? Na hevaṁ vattabbe …pe… nanu anārammaṇā, natthi tāya āvaṭṭanā …pe… paṇidhīti? Āmantā. Hañci anārammaṇā, natthi tāya āvaṭṭanā …pe… paṇidhi, no ca vata re vattabbe— “nibbānadhātu kusalā”ti. Alobho …" />
  <meta name="twitter:description" content="Mahāpaṇṇāsaka Ekūnavīsatimavagga Kusalakathā Nibbānadhātu kusalāti? Āmantā. Sārammaṇā, atthi tāya āvaṭṭanā …pe… paṇidhīti? Na hevaṁ vattabbe …pe… nanu anārammaṇā, natthi tāya āvaṭṭanā …pe… paṇidhīti? Āmantā. Hañci anārammaṇā, natthi tāya āvaṭṭanā …pe… paṇidhi, no ca vata re vattabbe— “nibbānadhātu kusalā”ti. Alobho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv19-index.html">kv19</a> &raquo;
          </span>
          Kathāvatthu
        </h1>
<!-- content -->
<p id="kv19p6c0p2">
<span class="m-text m-primary">Mahāpaṇṇāsaka</span><br />
</p>
<p id="kv19p6c0p3">
<span class="m-text m-primary">Ekūnavīsatimavagga</span><br />
</p>
<p id="kv19p6c0p4">
<span class="m-text m-primary">Kusalakathā</span><br />
</p>
<p id="kv19p6c1p1">
<span class="m-text m-primary">Nibbānadhātu kusalāti?</span><br />
</p>
<p id="kv19p6c1p2">
<span class="m-text m-primary">Āmantā.</span><br />
</p>
<p id="kv19p6c1p3">
<span class="m-text m-primary">Sārammaṇā, atthi tāya āvaṭṭanā …pe… paṇidhīti?</span><br />
</p>
<p id="kv19p6c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv19p6c1p5">
<span class="m-text m-primary">nanu anārammaṇā, natthi tāya āvaṭṭanā …pe… paṇidhīti?</span><br />
</p>
<p id="kv19p6c1p6">
<span class="m-text m-primary">Āmantā.</span><br />
</p>
<p id="kv19p6c1p7">
<span class="m-text m-primary">Hañci anārammaṇā, natthi tāya āvaṭṭanā …pe… paṇidhi, no ca vata re vattabbe—</span><br />
</p>
<p id="kv19p6c1p8">
<span class="m-text m-primary">“nibbānadhātu kusalā”ti.</span><br />
</p>
<p id="kv19p6c2p1">
<span class="m-text m-primary">Alobho kusalo sārammaṇo, atthi tassa āvaṭṭanā …pe… paṇidhīti?</span><br />
</p>
<p id="kv19p6c2p2">
<span class="m-text m-primary">Āmantā.</span><br />
</p>
<p id="kv19p6c2p3">
<span class="m-text m-primary">Nibbānadhātu kusalā sārammaṇā, atthi tāya āvaṭṭanā …pe… paṇidhīti?</span><br />
</p>
<p id="kv19p6c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv19p6c2p5">
<span class="m-text m-primary">adoso kusalo …pe…</span><br />
</p>
<p id="kv19p6c2p6">
<span class="m-text m-primary">amoho kusalo …pe…</span><br />
</p>
<p id="kv19p6c2p7">
<span class="m-text m-primary">saddhā …</span><br />
</p>
<p id="kv19p6c2p8">
<span class="m-text m-primary">vīriyaṁ …</span><br />
</p>
<p id="kv19p6c2p9">
<span class="m-text m-primary">sati …</span><br />
</p>
<p id="kv19p6c2p10">
<span class="m-text m-primary">samādhi …pe…</span><br />
</p>
<p id="kv19p6c2p11">
<span class="m-text m-primary">paññā kusalā sārammaṇā, atthi tāya āvaṭṭanā …pe… paṇidhīti?</span><br />
</p>
<p id="kv19p6c2p12">
<span class="m-text m-primary">Āmantā.</span><br />
</p>
<p id="kv19p6c2p13">
<span class="m-text m-primary">Nibbānadhātu kusalā sārammaṇā, atthi tāya āvaṭṭanā …pe… paṇidhīti?</span><br />
</p>
<p id="kv19p6c2p14">
<span class="m-text m-primary">Na hevaṁ vattabbe …pe….</span><br />
</p>
<p id="kv19p6c3p1">
<span class="m-text m-primary">Nibbānadhātu kusalā anārammaṇā, natthi tāya āvaṭṭanā …pe… paṇidhīti?</span><br />
</p>
<p id="kv19p6c3p2">
<span class="m-text m-primary">Āmantā.</span><br />
</p>
<p id="kv19p6c3p3">
<span class="m-text m-primary">Alobho kusalo anārammaṇo, natthi tassa āvaṭṭanā …pe… paṇidhīti?</span><br />
</p>
<p id="kv19p6c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv19p6c3p5">
<span class="m-text m-primary">nibbānadhātu kusalā anārammaṇā, natthi tāya āvaṭṭanā …pe… paṇidhīti?</span><br />
</p>
<p id="kv19p6c3p6">
<span class="m-text m-primary">Āmantā.</span><br />
</p>
<p id="kv19p6c3p7">
<span class="m-text m-primary">Adoso kusalo …pe…</span><br />
</p>
<p id="kv19p6c3p8">
<span class="m-text m-primary">amoho kusalo …pe…</span><br />
</p>
<p id="kv19p6c3p9">
<span class="m-text m-primary">saddhā …</span><br />
</p>
<p id="kv19p6c3p10">
<span class="m-text m-primary">vīriyaṁ …</span><br />
</p>
<p id="kv19p6c3p11">
<span class="m-text m-primary">sati …</span><br />
</p>
<p id="kv19p6c3p12">
<span class="m-text m-primary">samādhi …pe…</span><br />
</p>
<p id="kv19p6c3p13">
<span class="m-text m-primary">paññā kusalā anārammaṇā, natthi tāya āvaṭṭanā …pe… paṇidhīti?</span><br />
</p>
<p id="kv19p6c3p14">
<span class="m-text m-primary">Na hevaṁ vattabbe …pe….</span><br />
</p>
<p id="kv19p6c4p1">
<span class="m-text m-primary">Na vattabbaṁ—</span><br />
</p>
<p id="kv19p6c4p2">
<span class="m-text m-primary">“nibbānadhātu kusalā”ti?</span><br />
</p>
<p id="kv19p6c4p3">
<span class="m-text m-primary">Āmantā.</span><br />
</p>
<p id="kv19p6c4p4">
<span class="m-text m-primary">Nanu nibbānadhātu anavajjāti?</span><br />
</p>
<p id="kv19p6c4p5">
<span class="m-text m-primary">Āmantā.</span><br />
</p>
<p id="kv19p6c4p6">
<span class="m-text m-primary">Hañci nibbānadhātu anavajjā, tena vata re vattabbe—</span><br />
</p>
<p id="kv19p6c4p7">
<span class="m-text m-primary">“nibbānadhātu kusalā”ti.</span><br />
</p>
<p id="kv19p6c4p8">
<span class="m-text m-primary">Kusalakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>