<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn16 &raquo; Saṁyutta Nikāya 16 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny00jp007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 16" />
  <meta name="twitter:title" content="Saṁyutta Nikāya 16" />
  <meta property="og:url" content="https://www.theravadan.org/pages/sny00jp007z.html" />
  <meta property="og:description" content="Translators: sujato Linked Discourses 16 1. Kassapavagga 1. Kassapa 7. Dutiyaovādasutta 7. Advice (2nd) Rājagahe viharati veḷuvane. Near Rājagaha, in the Bamboo Grove. Atha kho āyasmā mahākassapo yena bhagavā tenupasaṅkami …pe… Then Venerable Mahākassapa went up to the Buddha, bowed, and sat down to one side. ekamantaṁ nisinna …" />
  <meta name="twitter:description" content="Translators: sujato Linked Discourses 16 1. Kassapavagga 1. Kassapa 7. Dutiyaovādasutta 7. Advice (2nd) Rājagahe viharati veḷuvane. Near Rājagaha, in the Bamboo Grove. Atha kho āyasmā mahākassapo yena bhagavā tenupasaṅkami …pe… Then Venerable Mahākassapa went up to the Buddha, bowed, and sat down to one side. ekamantaṁ nisinna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn16-index.html">sn16</a> &raquo;
          </span>
          Saṁyutta Nikāya 16
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 16</span></p>
<section id="kassapavagga">
<h2><a href="#kassapavagga">1. Kassapavagga</a></h2>
<p><span class="m-text">1. Kassapa</span></p>
<section id="dutiyaovadasutta">
<h3><a href="#dutiyaovadasutta">7. Dutiyaovādasutta</a></h3>
<p><span class="m-text">7. Advice (2nd)</span></p>
<p id="sn16p7c1p1">
<span class="m-text m-primary">Rājagahe viharati veḷuvane.</span><br />
<span class="m-text">Near Rājagaha, in the Bamboo Grove.</span><br />
</p>
<p id="sn16p7c1p2">
<span class="m-text m-primary">Atha kho āyasmā mahākassapo yena bhagavā tenupasaṅkami …pe…</span><br />
<span class="m-text">Then Venerable Mahākassapa went up to the Buddha, bowed, and sat down to one side.</span><br />
</p>
<p id="sn16p7c1p3">
<span class="m-text m-primary">ekamantaṁ nisinnaṁ kho āyasmantaṁ mahākassapaṁ bhagavā etadavoca:</span><br />
<span class="m-text">The Buddha said to him,</span><br />
</p>
<p id="sn16p7c1p4">
<span class="m-text m-primary">“ovada, kassapa, bhikkhū;</span><br />
<span class="m-text">“Kassapa, advise the mendicants!</span><br />
</p>
<p id="sn16p7c1p5">
<span class="m-text m-primary">karohi, kassapa, bhikkhūnaṁ dhammiṁ kathaṁ.</span><br />
<span class="m-text">Give them a Dhamma talk!</span><br />
</p>
<p id="sn16p7c1p6">
<span class="m-text m-primary">Ahaṁ vā, kassapa, bhikkhū ovadeyyaṁ tvaṁ vā;</span><br />
<span class="m-text">Either you or I should advise the mendicants</span><br />
</p>
<p id="sn16p7c1p7">
<span class="m-text m-primary">ahaṁ vā bhikkhūnaṁ dhammiṁ kathaṁ kareyyaṁ tvaṁ vā”ti.</span><br />
<span class="m-text">and give them a Dhamma talk.”</span><br />
</p>
<p id="sn16p7c2p1">
<span class="m-text m-primary">“Dubbacā kho, bhante, etarahi bhikkhū, dovacassakaraṇehi dhammehi samannāgatā akkhamā appadakkhiṇaggāhino anusāsaniṁ.</span><br />
<span class="m-text">“Sir, the mendicants these days are hard to admonish, having qualities that make them hard to admonish. They’re impatient, and don’t take instruction respectfully.</span><br />
</p>
<p id="sn16p7c2p2">
<span class="m-text m-primary">Yassa kassaci, bhante, saddhā natthi kusalesu dhammesu, hirī natthi kusalesu dhammesu, ottappaṁ natthi kusalesu dhammesu, vīriyaṁ natthi kusalesu dhammesu, paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu, no vuddhi.</span><br />
<span class="m-text">Sir, whoever has no faith, conscience, prudence, energy, or wisdom when it comes to skillful qualities can expect decline, not growth, in skillful qualities, whether by day or by night.</span><br />
</p>
<p id="sn16p7c3p1">
<span class="m-text m-primary">Seyyathāpi, bhante, kāḷapakkhe candassa yā ratti vā divaso vā āgacchati, hāyateva vaṇṇena, hāyati maṇḍalena, hāyati ābhāya, hāyati ārohapariṇāhena.</span><br />
<span class="m-text">It’s like the moon in the waning fortnight. Whether by day or by night, its beauty, roundness, light, and diameter and circumference only decline.</span><br />
</p>
<p id="sn16p7c3p2">
<span class="m-text m-primary">Evameva kho, bhante, yassa kassaci saddhā natthi kusalesu dhammesu …pe…</span><br />
<span class="m-text">In the same way, whoever has no faith, conscience, prudence, energy, and wisdom when it comes to skillful qualities can expect decline, not growth, in skillful qualities, whether by day or by night.</span><br />
</p>
<p id="sn16p7c3p3">
<span class="m-text m-primary">hirī natthi …</span><br />
</p>
<p id="sn16p7c3p4">
<span class="m-text m-primary">ottappaṁ natthi …</span><br />
</p>
<p id="sn16p7c3p5">
<span class="m-text m-primary">vīriyaṁ natthi …</span><br />
</p>
<p id="sn16p7c3p6">
<span class="m-text m-primary">paññā natthi … kusalesu dhammesu tassa yā ratti vā divaso vā āgacchati, hāniyeva pāṭikaṅkhā kusalesu dhammesu, no vuddhi.</span><br />
</p>
<p id="sn16p7c4p1">
<span class="m-text m-primary">‘Assaddho purisapuggalo’ti, bhante, parihānametaṁ;</span><br />
<span class="m-text">A faithless individual is in decline.</span><br />
</p>
<p id="sn16p7c4p2">
<span class="m-text m-primary">‘ahiriko purisapuggalo’ti, bhante, parihānametaṁ;</span><br />
<span class="m-text">An individual with no conscience is in decline.</span><br />
</p>
<p id="sn16p7c4p3">
<span class="m-text m-primary">‘anottappī purisapuggalo’ti, bhante, parihānametaṁ;</span><br />
<span class="m-text">An imprudent individual is in decline.</span><br />
</p>
<p id="sn16p7c4p4">
<span class="m-text m-primary">‘kusīto purisapuggalo’ti, bhante, parihānametaṁ;</span><br />
<span class="m-text">A lazy individual is in decline.</span><br />
</p>
<p id="sn16p7c4p5">
<span class="m-text m-primary">‘duppañño purisapuggalo’ti, bhante, parihānametaṁ;</span><br />
<span class="m-text">A witless individual is in decline.</span><br />
</p>
<p id="sn16p7c4p6">
<span class="m-text m-primary">‘kodhano purisapuggalo’ti, bhante, parihānametaṁ;</span><br />
<span class="m-text">An irritable individual is in decline.</span><br />
</p>
<p id="sn16p7c4p7">
<span class="m-text m-primary">‘upanāhī purisapuggalo’ti, bhante, parihānametaṁ;</span><br />
<span class="m-text">A hostile individual is in decline.</span><br />
</p>
<p id="sn16p7c4p8">
<span class="m-text m-primary">‘na santi bhikkhū ovādakā’ti, bhante, parihānametaṁ.</span><br />
<span class="m-text">When there are no mendicant advisers there is decline.</span><br />
</p>
<p id="sn16p7c5p1">
<span class="m-text m-primary">Yassa kassaci, bhante, saddhā atthi kusalesu dhammesu, hirī atthi kusalesu dhammesu, ottappaṁ atthi kusalesu dhammesu, vīriyaṁ atthi kusalesu dhammesu, paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu, no parihāni.</span><br />
<span class="m-text">Sir, whoever has faith, conscience, prudence, energy, and wisdom when it comes to skillful qualities can expect growth, not decline, in skillful qualities, whether by day or by night.</span><br />
</p>
<p id="sn16p7c6p1">
<span class="m-text m-primary">Seyyathāpi, bhante, juṇhapakkhe candassa yā ratti vā divaso vā āgacchati, vaḍḍhateva vaṇṇena, vaḍḍhati maṇḍalena, vaḍḍhati ābhāya, vaḍḍhati ārohapariṇāhena.</span><br />
<span class="m-text">It’s like the moon in the waxing fortnight. Whether by day or by night, its beauty, roundness, light, and diameter and circumference only grow.</span><br />
</p>
<p id="sn16p7c6p2">
<span class="m-text m-primary">Evameva kho, bhante, yassa kassaci saddhā atthi kusalesu dhammesu …</span><br />
<span class="m-text">In the same way, whoever has faith, conscience, prudence, energy, and wisdom when it comes to skillful qualities can expect growth, not decline, in skillful qualities, whether by day or by night.</span><br />
</p>
<p id="sn16p7c6p3">
<span class="m-text m-primary">hirī atthi …pe…</span><br />
</p>
<p id="sn16p7c6p4">
<span class="m-text m-primary">ottappaṁ atthi …</span><br />
</p>
<p id="sn16p7c6p5">
<span class="m-text m-primary">vīriyaṁ atthi …</span><br />
</p>
<p id="sn16p7c6p6">
<span class="m-text m-primary">paññā atthi kusalesu dhammesu tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu, no parihāni.</span><br />
</p>
<p id="sn16p7c7p1">
<span class="m-text m-primary">‘Saddho purisapuggalo’ti, bhante, aparihānametaṁ;</span><br />
<span class="m-text">A faithful individual doesn’t decline.</span><br />
</p>
<p id="sn16p7c7p2">
<span class="m-text m-primary">‘hirimā purisapuggalo’ti, bhante, aparihānametaṁ;</span><br />
<span class="m-text">An individual with a conscience doesn’t decline.</span><br />
</p>
<p id="sn16p7c7p3">
<span class="m-text m-primary">‘ottappī purisapuggalo’ti, bhante, aparihānametaṁ;</span><br />
<span class="m-text">A prudent individual doesn’t decline.</span><br />
</p>
<p id="sn16p7c7p4">
<span class="m-text m-primary">‘āraddhavīriyo purisapuggalo’ti, bhante, aparihānametaṁ;</span><br />
<span class="m-text">An energetic individual doesn’t decline.</span><br />
</p>
<p id="sn16p7c7p5">
<span class="m-text m-primary">‘paññavā purisapuggalo’ti, bhante, aparihānametaṁ;</span><br />
<span class="m-text">A wise individual doesn’t decline.</span><br />
</p>
<p id="sn16p7c7p6">
<span class="m-text m-primary">‘akkodhano purisapuggalo’ti, bhante, aparihānametaṁ;</span><br />
<span class="m-text">A loving individual doesn’t decline.</span><br />
</p>
<p id="sn16p7c7p7">
<span class="m-text m-primary">‘anupanāhī purisapuggalo’ti, bhante, aparihānametaṁ;</span><br />
<span class="m-text">A kind individual doesn’t decline.</span><br />
</p>
<p id="sn16p7c7p8">
<span class="m-text m-primary">‘santi bhikkhū ovādakā’ti, bhante, aparihānametan”ti.</span><br />
<span class="m-text">When there are mendicant advisers there is no decline.”</span><br />
</p>
<p id="sn16p7c8p1">
<span class="m-text m-primary">“Sādhu sādhu, kassapa.</span><br />
<span class="m-text">“Good, good, Kassapa!</span><br />
</p>
<p id="sn16p7c8p2">
<span class="m-text m-primary">Yassa kassaci, kassapa, saddhā natthi kusalesu dhammesu …pe…</span><br />
<span class="m-text">Whoever has no faith, conscience, prudence, energy, or wisdom when it comes to skillful qualities can expect decline, not growth …</span><br />
</p>
<p id="sn16p7c8p3">
<span class="m-text m-primary">hirī natthi …</span><br />
</p>
<p id="sn16p7c8p4">
<span class="m-text m-primary">ottappaṁ natthi …</span><br />
</p>
<p id="sn16p7c8p5">
<span class="m-text m-primary">vīriyaṁ natthi …</span><br />
</p>
<p id="sn16p7c8p6">
<span class="m-text m-primary">paññā natthi kusalesu dhammesu tassa yā ratti vā divaso vā āgacchati, hāniyeva pāṭikaṅkhā kusalesu dhammesu, no vuddhi.</span><br />
</p>
<p id="sn16p7c9p1">
<span class="m-text m-primary">Seyyathāpi, kassapa, kāḷapakkhe candassa yā ratti vā divaso vā āgacchati, hāyateva vaṇṇena …pe…</span><br />
</p>
<p id="sn16p7c9p2">
<span class="m-text m-primary">hāyati ārohapariṇāhena.</span><br />
</p>
<p id="sn16p7c9p3">
<span class="m-text m-primary">Evameva kho, kassapa, yassa kassaci saddhā natthi kusalesu dhammesu …pe…</span><br />
</p>
<p id="sn16p7c9p4">
<span class="m-text m-primary">hirī natthi …</span><br />
</p>
<p id="sn16p7c9p5">
<span class="m-text m-primary">ottappaṁ natthi …</span><br />
</p>
<p id="sn16p7c9p6">
<span class="m-text m-primary">vīriyaṁ natthi …</span><br />
</p>
<p id="sn16p7c9p7">
<span class="m-text m-primary">paññā natthi kusalesu dhammesu tassa yā ratti vā divaso vā āgacchati, hāniyeva pāṭikaṅkhā kusalesu dhammesu, no vuddhi.</span><br />
</p>
<p id="sn16p7c9p8">
<span class="m-text m-primary">‘Assaddho purisapuggalo’ti, kassapa, parihānametaṁ;</span><br />
</p>
<p id="sn16p7c9p9">
<span class="m-text m-primary">ahiriko …pe…</span><br />
</p>
<p id="sn16p7c9p10">
<span class="m-text m-primary">anottappī …</span><br />
</p>
<p id="sn16p7c9p11">
<span class="m-text m-primary">kusīto …</span><br />
</p>
<p id="sn16p7c9p12">
<span class="m-text m-primary">duppañño …</span><br />
</p>
<p id="sn16p7c9p13">
<span class="m-text m-primary">kodhano …</span><br />
</p>
<p id="sn16p7c9p14">
<span class="m-text m-primary">‘upanāhī purisapuggalo’ti, kassapa, parihānametaṁ;</span><br />
</p>
<p id="sn16p7c9p15">
<span class="m-text m-primary">‘na santi bhikkhū ovādakā’ti, kassapa, parihānametaṁ.</span><br />
<span class="m-text">When there are no mendicant advisers there is decline.</span><br />
</p>
<p id="sn16p7c10p1">
<span class="m-text m-primary">Yassa kassaci, kassapa, saddhā atthi kusalesu dhammesu …pe…</span><br />
<span class="m-text">Whoever has faith, conscience, prudence, energy, and wisdom when it comes to skillful qualities can expect growth, not decline …</span><br />
</p>
<p id="sn16p7c10p2">
<span class="m-text m-primary">hirī atthi …</span><br />
</p>
<p id="sn16p7c10p3">
<span class="m-text m-primary">ottappaṁ atthi …</span><br />
</p>
<p id="sn16p7c10p4">
<span class="m-text m-primary">vīriyaṁ atthi …</span><br />
</p>
<p id="sn16p7c10p5">
<span class="m-text m-primary">paññā atthi kusalesu dhammesu tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu, no parihāni.</span><br />
</p>
<p id="sn16p7c11p1">
<span class="m-text m-primary">Seyyathāpi, kassapa, juṇhapakkhe candassa yā ratti vā divaso vā āgacchati, vaḍḍhateva vaṇṇena, vaḍḍhati maṇḍalena, vaḍḍhati ābhāya, vaḍḍhati ārohapariṇāhena.</span><br />
</p>
<p id="sn16p7c11p2">
<span class="m-text m-primary">Evameva kho, kassapa, yassa kassaci saddhā atthi kusalesu dhammesu hirī atthi …</span><br />
</p>
<p id="sn16p7c11p3">
<span class="m-text m-primary">ottappaṁ atthi …</span><br />
</p>
<p id="sn16p7c11p4">
<span class="m-text m-primary">vīriyaṁ atthi …</span><br />
</p>
<p id="sn16p7c11p5">
<span class="m-text m-primary">paññā atthi kusalesu dhammesu tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu, no parihāni.</span><br />
</p>
<p id="sn16p7c12p1">
<span class="m-text m-primary">‘Saddho purisapuggalo’ti, kassapa, aparihānametaṁ;</span><br />
</p>
<p id="sn16p7c12p2">
<span class="m-text m-primary">hirimā …pe…</span><br />
</p>
<p id="sn16p7c12p3">
<span class="m-text m-primary">ottappī …</span><br />
</p>
<p id="sn16p7c12p4">
<span class="m-text m-primary">āraddhavīriyo …</span><br />
</p>
<p id="sn16p7c12p5">
<span class="m-text m-primary">paññavā …</span><br />
</p>
<p id="sn16p7c12p6">
<span class="m-text m-primary">akkodhano …</span><br />
</p>
<p id="sn16p7c12p7">
<span class="m-text m-primary">‘anupanāhī purisapuggalo’ti, kassapa, aparihānametaṁ;</span><br />
</p>
<p id="sn16p7c12p8">
<span class="m-text m-primary">‘santi bhikkhū ovādakā’ti, kassapa, aparihānametan”ti.</span><br />
<span class="m-text">When there are mendicant advisers there is no decline.”</span><br />
</p>
<p id="sn16p7c12p9">
<span class="m-text m-primary">Sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>