<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0i5z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0i5z.html" />
  <meta property="og:description" content="Aṭṭhakanipāta Kaccānivagga 9. Aṭṭhānajātaka “Gaṅgā kumudinī santā, saṅkhavaṇṇā ca kokilā; Jambu tālaphalaṁ dajjā, atha nūna tadā siyā. Yadā kacchapalomānaṁ, pāvāro tividho siyā; Hemantikaṁ pāvuraṇaṁ, atha nūna tadā siyā. Yadā makasapādānaṁ, aṭṭālo sukato siyā; Daḷho ca avikampī ca, atha nūna tadā siyā. Yadā …" />
  <meta name="twitter:description" content="Aṭṭhakanipāta Kaccānivagga 9. Aṭṭhānajātaka “Gaṅgā kumudinī santā, saṅkhavaṇṇā ca kokilā; Jambu tālaphalaṁ dajjā, atha nūna tadā siyā. Yadā kacchapalomānaṁ, pāvāro tividho siyā; Hemantikaṁ pāvuraṇaṁ, atha nūna tadā siyā. Yadā makasapādānaṁ, aṭṭālo sukato siyā; Daḷho ca avikampī ca, atha nūna tadā siyā. Yadā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="atthakanipata">
<h2><a href="#atthakanipata">Aṭṭhakanipāta</a></h2>
<section id="kaccanivagga">
<h3><a href="#kaccanivagga">Kaccānivagga</a></h3>
<section id="atthanajataka">
<h4><a href="#atthanajataka">9. Aṭṭhānajātaka</a></h4>
<p id="ja425c1p1">
<span class="pali m-text">“Gaṅgā kumudinī santā,</span><br />
</p>
<p id="ja425c1p2">
<span class="pali m-text">saṅkhavaṇṇā ca kokilā;</span><br />
</p>
<p id="ja425c1p3">
<span class="pali m-text">Jambu tālaphalaṁ dajjā,</span><br />
</p>
<p id="ja425c1p4">
<span class="pali m-text">atha nūna tadā siyā.</span><br />
</p>
<p id="ja425c2p1">
<span class="pali m-text">Yadā kacchapalomānaṁ,</span><br />
</p>
<p id="ja425c2p2">
<span class="pali m-text">pāvāro tividho siyā;</span><br />
</p>
<p id="ja425c2p3">
<span class="pali m-text">Hemantikaṁ pāvuraṇaṁ,</span><br />
</p>
<p id="ja425c2p4">
<span class="pali m-text">atha nūna tadā siyā.</span><br />
</p>
<p id="ja425c3p1">
<span class="pali m-text">Yadā makasapādānaṁ,</span><br />
</p>
<p id="ja425c3p2">
<span class="pali m-text">aṭṭālo sukato siyā;</span><br />
</p>
<p id="ja425c3p3">
<span class="pali m-text">Daḷho ca avikampī ca,</span><br />
</p>
<p id="ja425c3p4">
<span class="pali m-text">atha nūna tadā siyā.</span><br />
</p>
<p id="ja425c4p1">
<span class="pali m-text">Yadā sasavisāṇānaṁ,</span><br />
</p>
<p id="ja425c4p2">
<span class="pali m-text">nisseṇī sukatā siyā;</span><br />
</p>
<p id="ja425c4p3">
<span class="pali m-text">Saggassārohaṇatthāya,</span><br />
</p>
<p id="ja425c4p4">
<span class="pali m-text">atha nūna tadā siyā.</span><br />
</p>
<p id="ja425c5p1">
<span class="pali m-text">Yadā nisseṇimāruyha,</span><br />
</p>
<p id="ja425c5p2">
<span class="pali m-text">candaṁ khādeyyu mūsikā;</span><br />
</p>
<p id="ja425c5p3">
<span class="pali m-text">Rāhuñca paripāteyyuṁ,</span><br />
</p>
<p id="ja425c5p4">
<span class="pali m-text">atha nūna tadā siyā.</span><br />
</p>
<p id="ja425c6p1">
<span class="pali m-text">Yadā surāghaṭaṁ pitvā,</span><br />
</p>
<p id="ja425c6p2">
<span class="pali m-text">makkhikā gaṇacāriṇī;</span><br />
</p>
<p id="ja425c6p3">
<span class="pali m-text">Aṅgāre vāsaṁ kappeyyuṁ,</span><br />
</p>
<p id="ja425c6p4">
<span class="pali m-text">atha nūna tadā siyā.</span><br />
</p>
<p id="ja425c7p1">
<span class="pali m-text">Yadā bimboṭṭhasampanno,</span><br />
</p>
<p id="ja425c7p2">
<span class="pali m-text">gadrabho sumukho siyā;</span><br />
</p>
<p id="ja425c7p3">
<span class="pali m-text">Kusalo naccagītassa,</span><br />
</p>
<p id="ja425c7p4">
<span class="pali m-text">atha nūna tadā siyā.</span><br />
</p>
<p id="ja425c8p1">
<span class="pali m-text">Yadā kākā ulūkā ca,</span><br />
</p>
<p id="ja425c8p2">
<span class="pali m-text">mantayeyyuṁ rahogatā;</span><br />
</p>
<p id="ja425c8p3">
<span class="pali m-text">Aññamaññaṁ pihayeyyuṁ,</span><br />
</p>
<p id="ja425c8p4">
<span class="pali m-text">atha nūna tadā siyā.</span><br />
</p>
<p id="ja425c9p1">
<span class="pali m-text">Yadā muḷāla pattānaṁ,</span><br />
</p>
<p id="ja425c9p2">
<span class="pali m-text">chattaṁ thirataraṁ siyā;</span><br />
</p>
<p id="ja425c9p3">
<span class="pali m-text">Vassassa paṭighātāya,</span><br />
</p>
<p id="ja425c9p4">
<span class="pali m-text">atha nūna tadā siyā.</span><br />
</p>
<p id="ja425c10p1">
<span class="pali m-text">Yadā kulako sakuṇo,</span><br />
</p>
<p id="ja425c10p2">
<span class="pali m-text">pabbataṁ gandhamādanaṁ;</span><br />
</p>
<p id="ja425c10p3">
<span class="pali m-text">Tuṇḍenādāya gaccheyya,</span><br />
</p>
<p id="ja425c10p4">
<span class="pali m-text">atha nūna tadā siyā.</span><br />
</p>
<p id="ja425c11p1">
<span class="pali m-text">Yadā sāmuddikaṁ nāvaṁ,</span><br />
</p>
<p id="ja425c11p2">
<span class="pali m-text">sayantaṁ savaṭākaraṁ;</span><br />
</p>
<p id="ja425c11p3">
<span class="pali m-text">Ceṭo ādāya gaccheyya,</span><br />
</p>
<p id="ja425c11p4">
<span class="pali m-text">atha nūna tadā siyā”ti.</span><br />
</p>
<p id="ja425c12p1">
<span class="pali m-text">Aṭṭhānajātakaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>