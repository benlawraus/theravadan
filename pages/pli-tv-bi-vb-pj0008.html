<!DOCTYPE html>
<html lang="en">
<head>
  <meta charset="UTF-8" />
  <title>vinaya &raquo; pli-tv-bi-vb &raquo; pli-tv-bi-vb-pj &raquo; Theravāda Vinaya | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pli-tv-bi-vb-pj0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/vinaya-index.html">vinaya</a> &raquo;
            <a href="../pages/vinaya-pli-tv-bi-vb-index.html">pli-tv-bi-vb</a> &raquo;
            <a href="../pages/vinaya-pli-tv-bi-vb-pli-tv-bi-vb-pj-index.html">pli-tv-bi-vb-pj</a> &raquo;
          </span>
          Theravāda Vinaya
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/pli-tv-bi-vb-pj0007.html">Previous</a></div>
<div class="m-col-t-6 m-text-right">
<a href="../pages/pli-tv-bi-vb-sk0001.html">Next</a></div>
</div>
<p>Translators: <span class="brahmali m-text">brahmali</span></p>
<p><span class="brahmali m-text">Theravāda Collection on Monastic Law</span></p>
<p id="pli-tv-bi-vb-pj8c0p2">
<span class="pali m-text">Bhikkhunivibhaṅga</span><br />
<span class="brahmali m-text">The Nuns’ Analysis</span><br />
</p>
<p id="pli-tv-bi-vb-pj8c0p3">
<span class="pali m-text">Pārājikakaṇḍa</span><br />
<span class="brahmali m-text">The chapter on offenses entailing expulsion</span><br />
</p>
<section id="atthavatthukasikkhapada">
<span id="pli-tv-bi-vb-pj8c0p4"></span><h2><span class="pali m-text">8. Aṭṭhavatthukāsikkhāpada</span></h2>
<p><span class="brahmali m-text">8. The training rule having eight parts</span></p>
<p id="pli-tv-bi-vb-pj8c1p0">
:pali:``<br />
<span class="brahmali m-text">Origin story</span><br />
</p>
<p id="pli-tv-bi-vb-pj8c1p1">
<span class="pali m-text">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="brahmali m-text">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bi-vb-pj8c1p2">
<span class="pali m-text">Tena kho pana samayena chabbaggiyā bhikkhuniyo avassutā avassutassa purisapuggalassa hatthaggahaṇampi sādiyanti, saṅghāṭikaṇṇaggahaṇampi sādiyanti, santiṭṭhantipi, sallapantipi, saṅketampi gacchanti, purisassapi abbhāgamanaṁ sādiyanti, channampi anupavisanti, kāyampi tadatthāya upasaṁharanti etassa asaddhammassa paṭisevanatthāya.</span><br />
<span class="brahmali m-text">At that time the nuns from the group of six, being lustful and aiming to indulge in inappropriate sexual conduct, consented to lustful men holding their hand and the edge of their robes, and they stood with them, chatted with them, went to rendezvous with them, consented to men coming to them, entered covered places with them, and disposed their body for that purpose.</span><br />
</p>
<p id="pli-tv-bi-vb-pj8c1p3">
<span class="pali m-text">Yā tā bhikkhuniyo appicchā …pe… tā ujjhāyanti khiyyanti vipācenti—</span><br />
<span class="brahmali m-text">The nuns of few desires complained and criticized them,</span><br />
</p>
<p id="pli-tv-bi-vb-pj8c1p4">
<span class="pali m-text">“kathañhi nāma chabbaggiyā bhikkhuniyo avassutā avassutassa purisapuggalassa hatthaggahaṇampi sādiyissanti, saṅghāṭikaṇṇaggahaṇampi sādiyissanti, santiṭṭhissantipi, sallapissantipi, saṅketampi gacchissanti, purisassapi abbhāgamanaṁ sādiyissanti, channampi anupavisissanti, kāyampi tadatthāya upasaṁharissanti etassa asaddhammassa paṭisevanatthāyā”ti …pe…</span><br />
<span class="brahmali m-text">“How can the nuns from the group of six do such things?” …</span><br />
</p>
<p id="pli-tv-bi-vb-pj8c1p5">
<span class="pali m-text">“saccaṁ kira, bhikkhave, chabbaggiyā bhikkhuniyo avassutā avassutassa purisapuggalassa hatthaggahaṇampi sādiyanti, saṅghāṭikaṇṇaggahaṇampi sādiyanti, santiṭṭhantipi, sallapantipi, saṅketampi gacchanti, purisassapi abbhāgamanaṁ sādiyanti, channampi anupavisanti, kāyampi tadatthāya upasaṁharanti etassa asaddhammassa paṭisevanatthāyā”ti?</span><br />
<span class="brahmali m-text">“Is it true, monks, that those nuns do these things?”</span><br />
</p>
<p id="pli-tv-bi-vb-pj8c1p6">
<span class="pali m-text">“Saccaṁ, bhagavā”ti.</span><br />
<span class="brahmali m-text">“It’s true, Sir.”</span><br />
</p>
<p id="pli-tv-bi-vb-pj8c1p7">
<span class="pali m-text">Vigarahi buddho bhagavā …pe…</span><br />
<span class="brahmali m-text">The Buddha rebuked them …</span><br />
</p>
<p id="pli-tv-bi-vb-pj8c1p8">
<span class="pali m-text">kathañhi nāma, bhikkhave, chabbaggiyā bhikkhuniyo avassutā avassutassa purisapuggalassa hatthaggahaṇampi sādiyissanti, saṅghāṭikaṇṇaggahaṇampi sādiyissanti, santiṭṭhissantipi, sallapissantipi, saṅketampi gacchissanti, purisassapi abbhāgamanaṁ sādiyissanti, channampi anupavisissanti, kāyampi tadatthāya upasaṁharissanti etassa asaddhammassa paṭisevanatthāya.</span><br />
<span class="brahmali m-text">“How can the nuns from the group of six, being lustful and aiming to indulge in inappropriate sexual conduct, consent to lustful men holding their hand and the edge of their robes, and how can they stand with them, chat with them, go to rendezvous with them, consent to men coming to them, enter covered places with them, and dispose their body for that purpose?</span><br />
</p>
<p id="pli-tv-bi-vb-pj8c1p9">
<span class="pali m-text">Netaṁ, bhikkhave, appasannānaṁ vā pasādāya …pe…</span><br />
<span class="brahmali m-text">This will affect people’s confidence …” …</span><br />
</p>
<p id="pli-tv-bi-vb-pj8c1p10">
<span class="pali m-text">evañca pana, bhikkhave, bhikkhuniyo imaṁ sikkhāpadaṁ uddisantu—</span><br />
<span class="brahmali m-text">“And, monks, the nuns should recite this training rule like this:</span><br />
</p>
<p id="pli-tv-bi-vb-pj8c1p11p0">
:pali:``<br />
<span class="brahmali m-text">Final ruling</span><br />
</p>
<p id="pli-tv-bi-vb-pj8c1p11p1">
<span class="pali m-text">“Yā pana bhikkhunī avassutā avassutassa purisapuggalassa hatthaggahaṇaṁ vā sādiyeyya, saṅghāṭikaṇṇaggahaṇaṁ vā sādiyeyya, santiṭṭheyya vā, sallapeyya vā, saṅketaṁ vā gaccheyya, purisassa vā abbhāgamanaṁ sādiyeyya, channaṁ vā anupaviseyya, kāyaṁ vā tadatthāya upasaṁhareyya etassa asaddhammassa paṭisevanatthāya, ayampi pārājikā hoti asaṁvāsā aṭṭhavatthukā”ti.</span><br />
<span class="brahmali m-text">‘If, for the purpose of indulging in inappropriate sexual conduct, a lustful nun consents to a lustful man holding her hand and the edge of her robe, and she stands with him and chats with him and goes to a rendezvous with him and consents to him coming to her and enters a covered place with him and disposes her body for him for that purpose, she too is expelled and excluded from the community. The training rule having eight parts.’”</span><br />
</p>
<p id="pli-tv-bi-vb-pj8c2p1p0">
:pali:``<br />
<span class="brahmali m-text">Definitions</span><br />
</p>
<p id="pli-tv-bi-vb-pj8c2p1p1">
<span class="pali m-text">Yā panāti</span><br />
<span class="brahmali m-text">A:</span><br />
</p>
<p id="pli-tv-bi-vb-pj8c2p1p2">
<span class="pali m-text">yā yādisā …pe…</span><br />
<span class="brahmali m-text">whoever …</span><br />
</p>
<p id="pli-tv-bi-vb-pj8c2p1p3">
<span class="pali m-text">bhikkhunīti</span><br />
<span class="brahmali m-text">Nun:</span><br />
</p>
<p id="pli-tv-bi-vb-pj8c2p1p4">
<span class="pali m-text">…pe… ayaṁ imasmiṁ atthe adhippetā bhikkhunīti.</span><br />
<span class="brahmali m-text">… The nun who has been given the full ordination in unanimity by both Sanghas through a legal procedure consisting of one motion and three announcements that is irreversible and fit to stand—this sort of nun is meant in this case.</span><br />
</p>
<p id="pli-tv-bi-vb-pj8c2p1p5">
<span class="pali m-text">Avassutā nāma</span><br />
<span class="brahmali m-text">Lustful:</span><br />
</p>
<p id="pli-tv-bi-vb-pj8c2p1p6">
<span class="pali m-text">sārattā apekkhavatī paṭibaddhacittā.</span><br />
<span class="brahmali m-text">having lust, longing for, in love with.</span><br />
</p>
<p id="pli-tv-bi-vb-pj8c2p1p7">
<span class="pali m-text">Avassuto nāma</span><br />
<span class="brahmali m-text">Lustful:</span><br />
</p>
<p id="pli-tv-bi-vb-pj8c2p1p8">
<span class="pali m-text">sāratto apekkhavā paṭibaddhacitto.</span><br />
<span class="brahmali m-text">having lust, longing for, in love with.</span><br />
</p>
<p id="pli-tv-bi-vb-pj8c2p1p9">
<span class="pali m-text">Purisapuggalo nāma</span><br />
<span class="brahmali m-text">Man:</span><br />
</p>
<p id="pli-tv-bi-vb-pj8c2p1p10">
<span class="pali m-text">manussapuriso, na yakkho na peto na tiracchānagato viññū paṭibalo kāyasaṁsaggaṁ samāpajjituṁ.</span><br />
<span class="brahmali m-text">a human male, not a male spirit, not a male ghost, not a male animal. He understands and is capable of making physical contact.</span><br />
</p>
<p id="pli-tv-bi-vb-pj8c2p1p11">
<span class="pali m-text">Hatthaggahaṇaṁ vā sādiyeyyāti</span><br />
<span class="brahmali m-text">Consents to holding her hand:</span><br />
</p>
<p id="pli-tv-bi-vb-pj8c2p1p12">
<span class="pali m-text">hattho nāma kapparaṁ upādāya yāva agganakhā.</span><br />
<span class="brahmali m-text">hand: from the elbow to the tip of the nails.</span><br />
</p>
<p id="pli-tv-bi-vb-pj8c2p1p13">
<span class="pali m-text">Etassa asaddhammassa paṭisevanatthāya ubbhakkhakaṁ adhojāṇumaṇḍalaṁ gahaṇaṁ sādiyati, āpatti thullaccayassa.</span><br />
<span class="brahmali m-text">If, for the purpose of indulging in inappropriate sexual conduct, she consents to him holding her above the collar bone or below the knees, she commits a serious offense.</span><br />
</p>
<p id="pli-tv-bi-vb-pj8c2p1p14">
<span class="pali m-text">Saṅghāṭikaṇṇaggahaṇaṁ vā sādiyeyyāti</span><br />
<span class="brahmali m-text">And the edge of her robe:</span><br />
</p>
<p id="pli-tv-bi-vb-pj8c2p1p15">
<span class="pali m-text">etassa asaddhammassa paṭisevanatthāya nivatthaṁ vā pārutaṁ vā gahaṇaṁ sādiyati, āpatti thullaccayassa.</span><br />
<span class="brahmali m-text">if, for the purpose of indulging in inappropriate sexual conduct, she consents to him holding her sarong or upper robe, she commits a serious offense.</span><br />
</p>
<p id="pli-tv-bi-vb-pj8c2p1p16">
<span class="pali m-text">Santiṭṭheyya vāti</span><br />
<span class="brahmali m-text">And stands with him:</span><br />
</p>
<p id="pli-tv-bi-vb-pj8c2p1p17">
<span class="pali m-text">etassa asaddhammassa paṭisevanatthāya purisassa hatthapāse tiṭṭhati, āpatti thullaccayassa.</span><br />
<span class="brahmali m-text">if, for the purpose of indulging in inappropriate sexual conduct, she stands within arm’s reach of a man, she commits a serious offense.</span><br />
</p>
<p id="pli-tv-bi-vb-pj8c2p1p18">
<span class="pali m-text">Sallapeyya vāti</span><br />
<span class="brahmali m-text">And chats with him:</span><br />
</p>
<p id="pli-tv-bi-vb-pj8c2p1p19">
<span class="pali m-text">etassa asaddhammassa paṭisevanatthāya purisassa hatthapāse ṭhitā sallapati, āpatti thullaccayassa.</span><br />
<span class="brahmali m-text">if, for the purpose of indulging in inappropriate sexual conduct, she stands within arm’s reach of a man, chatting with him, she commits a serious offense.</span><br />
</p>
<p id="pli-tv-bi-vb-pj8c2p1p20">
<span class="pali m-text">Saṅketaṁ vā gaccheyyāti</span><br />
<span class="brahmali m-text">And goes to a rendezvous with him:</span><br />
</p>
<p id="pli-tv-bi-vb-pj8c2p1p21">
<span class="pali m-text">etassa asaddhammassa paṭisevanatthāya purisena— “itthannāmaṁ okāsaṁ āgacchā”ti—vuttā gacchati. Pade pade āpatti dukkaṭassa.</span><br />
<span class="brahmali m-text">if, for the purpose of indulging in inappropriate sexual conduct, she goes to such-and-such a place when told by a man to do so, then for every step, she commits an offense of wrong conduct.</span><br />
</p>
<p id="pli-tv-bi-vb-pj8c2p1p22">
<span class="pali m-text">Purisassa hatthapāsaṁ okkantamatte āpatti thullaccayassa.</span><br />
<span class="brahmali m-text">For entering within arm’s reach of the man, she commits a serious offense.</span><br />
</p>
<p id="pli-tv-bi-vb-pj8c2p1p23">
<span class="pali m-text">Purisassa vā abbhāgamanaṁ sādiyeyyāti</span><br />
<span class="brahmali m-text">And consents to him coming to her:</span><br />
</p>
<p id="pli-tv-bi-vb-pj8c2p1p24">
<span class="pali m-text">etassa asaddhammassa paṭisevanatthāya purisassa abbhāgamanaṁ sādiyati, āpatti dukkaṭassa.</span><br />
<span class="brahmali m-text">if, for the purpose of indulging in inappropriate sexual conduct, she consents to a man coming to her, she commits an offense of wrong conduct.</span><br />
</p>
<p id="pli-tv-bi-vb-pj8c2p1p25">
<span class="pali m-text">Hatthapāsaṁ okkantamatte āpatti thullaccayassa.</span><br />
<span class="brahmali m-text">When he enters within arm’s reach, she commits a serious offense.</span><br />
</p>
<p id="pli-tv-bi-vb-pj8c2p1p26">
<span class="pali m-text">Channaṁ vā anupaviseyyāti</span><br />
<span class="brahmali m-text">And enters a covered place with him:</span><br />
</p>
<p id="pli-tv-bi-vb-pj8c2p1p27">
<span class="pali m-text">etassa asaddhammassa paṭisevanatthāya yena kenaci paṭicchannaṁ okāsaṁ paviṭṭhamatte āpatti thullaccayassa.</span><br />
<span class="brahmali m-text">if, for the purpose of indulging in inappropriate sexual conduct, she enters a concealed place with any man, she commits a serious offense.</span><br />
</p>
<p id="pli-tv-bi-vb-pj8c2p1p28">
<span class="pali m-text">Kāyaṁ vā tadatthāya upasaṁhareyyāti</span><br />
<span class="brahmali m-text">And disposes her body for him for that purpose:</span><br />
</p>
<p id="pli-tv-bi-vb-pj8c2p1p29">
<span class="pali m-text">etassa asaddhammassa paṭisevanatthāya purisassa hatthapāse ṭhitā kāyaṁ upasaṁharati, āpatti thullaccayassa.</span><br />
<span class="brahmali m-text">if, for the purpose of indulging in inappropriate sexual conduct, she disposes her body for a man while standing within arm’s reach of him, she commits a serious offense.</span><br />
</p>
<p id="pli-tv-bi-vb-pj8c2p1p30">
<span class="pali m-text">Ayampīti</span><br />
<span class="brahmali m-text">She too:</span><br />
</p>
<p id="pli-tv-bi-vb-pj8c2p1p31">
<span class="pali m-text">purimāyo upādāya vuccati.</span><br />
<span class="brahmali m-text">this is said with reference to the preceding offenses entailing expulsion.</span><br />
</p>
<p id="pli-tv-bi-vb-pj8c2p1p32">
<span class="pali m-text">Pārājikā hotīti</span><br />
<span class="brahmali m-text">Is expelled:</span><br />
</p>
<p id="pli-tv-bi-vb-pj8c2p1p33">
<span class="pali m-text">seyyathāpi nāma tālo matthakacchinno abhabbo puna viruḷhiyā evameva bhikkhunī aṭṭhamaṁ vatthuṁ paripūrentī assamaṇī hoti asakyadhītā. Tena vuccati pārājikā hotīti.</span><br />
<span class="brahmali m-text">just as a palm tree with its crown cut off is incapable of further growth, so is a nun who fulfills the eight parts not a monastic, not a daughter of the Sakyan. Therefore it is said “she is expelled”.</span><br />
</p>
<p id="pli-tv-bi-vb-pj8c2p1p34">
<span class="pali m-text">Asaṁvāsāti</span><br />
<span class="brahmali m-text">Excluded from the community:</span><br />
</p>
<p id="pli-tv-bi-vb-pj8c2p1p35">
<span class="pali m-text">saṁvāso nāma ekakammaṁ ekuddeso samasikkhatā. Eso saṁvāso nāma.</span><br />
<span class="brahmali m-text">Community: joint legal procedures, a joint recitation, the same training—this is called “community”.</span><br />
</p>
<p id="pli-tv-bi-vb-pj8c2p1p36">
<span class="pali m-text">So tāya saddhiṁ natthi. Tena vuccati asaṁvāsāti.</span><br />
<span class="brahmali m-text">She does not take part in this—therefore it is called “excluded from the community”.</span><br />
</p>
<p id="pli-tv-bi-vb-pj8c2p2p0">
:pali:``<br />
<span class="brahmali m-text">Non-offenses</span><br />
</p>
<p id="pli-tv-bi-vb-pj8c2p2p1">
<span class="pali m-text">Anāpatti—</span><br />
<span class="brahmali m-text">There is no offense:</span><br />
</p>
<p id="pli-tv-bi-vb-pj8c2p2p2">
<span class="pali m-text">asañcicca,</span><br />
<span class="brahmali m-text">if it is unintentional;</span><br />
</p>
<p id="pli-tv-bi-vb-pj8c2p2p3">
<span class="pali m-text">assatiyā,</span><br />
<span class="brahmali m-text">if she is not mindful;</span><br />
</p>
<p id="pli-tv-bi-vb-pj8c2p2p4">
<span class="pali m-text">ajānantiyā,</span><br />
<span class="brahmali m-text">if she does not know;</span><br />
</p>
<p id="pli-tv-bi-vb-pj8c2p2p5">
<span class="pali m-text">asādiyantiyā,</span><br />
<span class="brahmali m-text">if she does not consent;</span><br />
</p>
<p id="pli-tv-bi-vb-pj8c2p2p6">
<span class="pali m-text">ummattikāya,</span><br />
<span class="brahmali m-text">if she is insane;</span><br />
</p>
<p id="pli-tv-bi-vb-pj8c2p2p7">
<span class="pali m-text">khittacittāya,</span><br />
<span class="brahmali m-text">if she is deranged;</span><br />
</p>
<p id="pli-tv-bi-vb-pj8c2p2p8">
<span class="pali m-text">vedanāṭṭāya,</span><br />
<span class="brahmali m-text">if she is overwhelmed by pain;</span><br />
</p>
<p id="pli-tv-bi-vb-pj8c2p2p9">
<span class="pali m-text">ādikammikāyāti.</span><br />
<span class="brahmali m-text">if she is the first offender.</span><br />
</p>
<p id="pli-tv-bi-vb-pj8c2p2p10">
<span class="pali m-text">Catutthapārājikaṁ samattaṁ.</span><br />
<span class="brahmali m-text">The eighth offense entailing expulsion is finished.</span><br />
</p>
<p id="pli-tv-bi-vb-pj8c2p2p11">
<span class="pali m-text">Uddiṭṭhā kho, ayyāyo, aṭṭha pārājikā dhammā.</span><br />
<span class="brahmali m-text">“Venerables, the eight rules on expulsion have been recited.</span><br />
</p>
<p id="pli-tv-bi-vb-pj8c2p2p12">
<span class="pali m-text">Yesaṁ bhikkhunī aññataraṁ vā aññataraṁ vā āpajjitvā na labhati bhikkhunīhi saddhiṁ saṁvāsaṁ, yathā pure tathā pacchā, pārājikā hoti asaṁvāsā.</span><br />
<span class="brahmali m-text">If a nun commits any one of them, she no longer belongs to the community of nuns. As before, so after, she is expelled and excluded from the community.</span><br />
</p>
<p id="pli-tv-bi-vb-pj8c2p2p13">
<span class="pali m-text">Tatthāyyāyo pucchāmi—</span><br />
<span class="brahmali m-text">In regard to this I ask you,</span><br />
</p>
<p id="pli-tv-bi-vb-pj8c2p2p14">
<span class="pali m-text">“kaccittha parisuddhā”?</span><br />
<span class="brahmali m-text">‘Are you pure in this?’</span><br />
</p>
<p id="pli-tv-bi-vb-pj8c2p2p15">
<span class="pali m-text">Dutiyampi pucchāmi—</span><br />
<span class="brahmali m-text">A second time I ask,</span><br />
</p>
<p id="pli-tv-bi-vb-pj8c2p2p16">
<span class="pali m-text">“kaccittha parisuddhā”?</span><br />
<span class="brahmali m-text">‘Are you pure in this?’</span><br />
</p>
<p id="pli-tv-bi-vb-pj8c2p2p17">
<span class="pali m-text">Tatiyampi pucchāmi—</span><br />
<span class="brahmali m-text">A third time I ask,</span><br />
</p>
<p id="pli-tv-bi-vb-pj8c2p2p18">
<span class="pali m-text">“kaccittha parisuddhā”?</span><br />
<span class="brahmali m-text">‘Are you pure in this?’</span><br />
</p>
<p id="pli-tv-bi-vb-pj8c2p2p19">
<span class="pali m-text">Parisuddhetthāyyāyo, tasmā tuṇhī, evametaṁ dhārayāmīti.</span><br />
<span class="brahmali m-text">You are pure in this and therefore silent. I’ll remember it thus.”</span><br />
</p>
<p id="pli-tv-bi-vb-pj8c2p2p20">
<span class="pali m-text">Bhikkhunivibhaṅge pārājikakaṇḍaṁ niṭṭhitaṁ.</span><br />
<span class="brahmali m-text">The chapter on offenses entailing expulsion in the Nuns’ Analysis is finished.</span><br />
</p>
<div class="m-row">
<div class="m-col-t-6 m-text-left">
<a href="../pages/pli-tv-bi-vb-pj0007.html">Previous</a></div>
<div class="m-col-t-6 m-text-right">
<a href="../pages/pli-tv-bi-vb-sk0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>