<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily005p005p00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily005p005p00dz.html" />
  <meta property="og:description" content="Meṇḍakapañha Santhavavagga 11. Ācariyānācariyapañha “Bhante nāgasena, bhāsitampetaṁ bhagavatā— ‘Na me ācariyo atthi, sadiso me na vijjati; Sadevakasmiṁ lokasmiṁ, natthi me paṭipuggalo’ti. Puna ca bhaṇitaṁ— ‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesī’ti …" />
  <meta name="twitter:description" content="Meṇḍakapañha Santhavavagga 11. Ācariyānācariyapañha “Bhante nāgasena, bhāsitampetaṁ bhagavatā— ‘Na me ācariyo atthi, sadiso me na vijjati; Sadevakasmiṁ lokasmiṁ, natthi me paṭipuggalo’ti. Puna ca bhaṇitaṁ— ‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesī’ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="mendakapanha">
<h2><a href="#mendakapanha">Meṇḍakapañha</a></h2>
<section id="santhavavagga">
<h3><a href="#santhavavagga">Santhavavagga</a></h3>
<section id="acariyanacariyapanha">
<h4><a href="#acariyanacariyapanha">11. Ācariyānācariyapañha</a></h4>
<p id="mil5p5p11c1p1">
<span class="m-text m-primary">“Bhante nāgasena, bhāsitampetaṁ bhagavatā—</span><br />
</p>
<p id="mil5p5p11c2p1">
<span class="m-text m-primary">‘Na me ācariyo atthi,</span><br />
</p>
<p id="mil5p5p11c2p2">
<span class="m-text m-primary">sadiso me na vijjati;</span><br />
</p>
<p id="mil5p5p11c2p3">
<span class="m-text m-primary">Sadevakasmiṁ lokasmiṁ,</span><br />
</p>
<p id="mil5p5p11c2p4">
<span class="m-text m-primary">natthi me paṭipuggalo’ti.</span><br />
</p>
<p id="mil5p5p11c3p1">
<span class="m-text m-primary">Puna ca bhaṇitaṁ—</span><br />
</p>
<p id="mil5p5p11c3p2">
<span class="m-text m-primary">‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesī’ti.</span><br />
</p>
<p id="mil5p5p11c3p3">
<span class="m-text m-primary">Yadi, bhante nāgasena, tathāgatena bhaṇitaṁ—</span><br />
</p>
<p id="mil5p5p11c3p4">
<span class="m-text m-primary">‘na me ācariyo atthi, sadiso me na vijjati.</span><br />
</p>
<p id="mil5p5p11c3p5">
<span class="m-text m-primary">Sadevakasmiṁ lokasmiṁ, natthi me paṭipuggalo’ti, tena hi ‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesī’ti yaṁ vacanaṁ, taṁ micchā.</span><br />
</p>
<p id="mil5p5p11c3p6">
<span class="m-text m-primary">Yadi tathāgatena bhaṇitaṁ—</span><br />
</p>
<p id="mil5p5p11c3p7">
<span class="m-text m-primary">‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesī’ti, tena hi ‘na me ācariyo atthi, sadiso me na vijjati.</span><br />
</p>
<p id="mil5p5p11c3p8">
<span class="m-text m-primary">Sadevakasmiṁ lokasmiṁ, natthi me paṭipuggalo’ti tampi vacanaṁ micchā.</span><br />
</p>
<p id="mil5p5p11c3p9">
<span class="m-text m-primary">Ayampi ubhato koṭiko pañho tavānuppatto, so tayā nibbāhitabbo”ti.</span><br />
</p>
<p id="mil5p5p11c4p1">
<span class="m-text m-primary">“Bhāsitampetaṁ, mahārāja, tathāgatena</span><br />
</p>
<p id="mil5p5p11c5p1">
<span class="m-text m-primary">‘Na me ācariyo atthi,</span><br />
</p>
<p id="mil5p5p11c5p2">
<span class="m-text m-primary">sadiso me na vijjati;</span><br />
</p>
<p id="mil5p5p11c5p3">
<span class="m-text m-primary">Sadevakasmiṁ lokasmiṁ,</span><br />
</p>
<p id="mil5p5p11c5p4">
<span class="m-text m-primary">natthi me paṭipuggalo’ti.</span><br />
</p>
<p id="mil5p5p11c6p1">
<span class="m-text m-primary">Bhaṇitañca—</span><br />
</p>
<p id="mil5p5p11c6p2">
<span class="m-text m-primary">‘iti kho, bhikkhave, āḷāro kālāmo ācariyo me samāno antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesī’ti.</span><br />
</p>
<p id="mil5p5p11c7p1">
<span class="m-text m-primary">Tañca pana vacanaṁ pubbeva sambodhā anabhisambuddhassa bodhisattasseva sato ācariyabhāvaṁ sandhāya bhāsitaṁ.</span><br />
</p>
<p id="mil5p5p11c8p1">
<span class="m-text m-primary">Pañcime, mahārāja, pubbeva sambodhā anabhisambuddhassa bodhisattassa sato ācariyā, yehi anusiṭṭho bodhisatto tattha tattha divasaṁ vītināmesi.</span><br />
</p>
<p id="mil5p5p11c8p2">
<span class="m-text m-primary">Katame pañca?</span><br />
</p>
<p id="mil5p5p11c8p3">
<span class="m-text m-primary">Ye te, mahārāja, aṭṭha brāhmaṇā jātamatte bodhisatte lakkhaṇāni pariggaṇhiṁsu, seyyathidaṁ—</span><br />
</p>
<p id="mil5p5p11c8p4">
<span class="m-text m-primary">rāmo dhajo lakkhaṇo mantī yañño suyāmo subhojo sudattoti.</span><br />
</p>
<p id="mil5p5p11c8p5">
<span class="m-text m-primary">Te tassa sotthiṁ pavedayitvā rakkhākammaṁ akaṁsu, te ca paṭhamaṁ ācariyā.</span><br />
</p>
<p id="mil5p5p11c9p1">
<span class="m-text m-primary">Puna caparaṁ, mahārāja, bodhisattassa pitā suddhodano rājā yaṁ tena samayena abhijātaṁ udiccajātimantaṁ padakaṁ veyyākaraṇaṁ chaḷaṅgavantaṁ sabbamittaṁ nāma brāhmaṇaṁ upanetvā sovaṇṇena bhiṅgārena udakaṁ oṇojetvā ‘imaṁ kumāraṁ sikkhāpehī’ti adāsi, ayaṁ dutiyo ācariyo.</span><br />
</p>
<p id="mil5p5p11c10p1">
<span class="m-text m-primary">Puna caparaṁ, mahārāja, yā sā devatā bodhisattaṁ saṁvejesi, yassā vacanaṁ sutvā bodhisatto saṁviggo ubbiggo tasmiṁyeva khaṇe nekkhammaṁ nikkhamitvā pabbaji, ayaṁ tatiyo ācariyo.</span><br />
</p>
<p id="mil5p5p11c11p1">
<span class="m-text m-primary">Puna caparaṁ, mahārāja, āḷāro kālāmo ākiñcaññāyatanassa parikammaṁ ācikkhi, ayaṁ catuttho ācariyo.</span><br />
</p>
<p id="mil5p5p11c12p1">
<span class="m-text m-primary">Puna caparaṁ, mahārāja, udako rāmaputto nevasaññānāsaññāyatanassa parikammaṁ ācikkhi, ayaṁ pañcamo ācariyo.</span><br />
</p>
<p id="mil5p5p11c13p1">
<span class="m-text m-primary">Ime kho, mahārāja, pubbeva sambodhā anabhisambuddhassa bodhisattassa sato pañca ācariyā.</span><br />
</p>
<p id="mil5p5p11c13p2">
<span class="m-text m-primary">Te ca pana ācariyā lokiye dhamme.</span><br />
</p>
<p id="mil5p5p11c13p3">
<span class="m-text m-primary">Imasmiñca pana, mahārāja, lokuttare dhamme sabbaññutañāṇappaṭivedhāya natthi tathāgatassa anuttaro anusāsako, sayambhū, mahārāja, tathāgato anācariyako, tasmā kāraṇā tathāgatena bhaṇitaṁ—</span><br />
</p>
<p id="mil5p5p11c14p1">
<span class="m-text m-primary">‘Na me ācariyo atthi,</span><br />
</p>
<p id="mil5p5p11c14p2">
<span class="m-text m-primary">sadiso me na vijjati;</span><br />
</p>
<p id="mil5p5p11c14p3">
<span class="m-text m-primary">Sadevakasmiṁ lokasmiṁ,</span><br />
</p>
<p id="mil5p5p11c14p4">
<span class="m-text m-primary">natthi me paṭipuggalo’”ti.</span><br />
</p>
<p id="mil5p5p11c15p1">
<span class="m-text m-primary">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p5p11c16p1">
<span class="m-text m-primary">Ācariyānācariyapañho ekādasamo.</span><br />
</p>
<p id="mil5p5p11c17p1">
<span class="m-text m-primary">Santhavavaggo pañcamo.</span><br />
</p>
<p id="mil5p5p11c18p0">
<span class="m-text m-primary">Tassuddānaṁ</span><br />
</p>
<p id="mil5p5p11c18p1">
<span class="m-text m-primary">Imasmiṁ vagge ekādasa pañhā.</span><br />
</p>
<p id="mil5p5p11c19p1">
<span class="m-text m-primary">Meṇḍakapañho niṭṭhito.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>