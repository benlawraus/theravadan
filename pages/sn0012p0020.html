<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn12 &raquo; Saṁyutta Nikāya 12.20 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0012p0020.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn12-index.html">sn12</a> &raquo;
          </span>
          Saṁyutta Nikāya 12.20
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0019.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0021.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 12.20</span></p>
<p id="sn12p20c0p2">
<span class="pali m-text">2. Āhāravagga</span><br />
<span class="sujato m-text">2. Fuel</span><br />
</p>
<section id="paccayasutta">
<span id="sn12p20c0p3"></span><h2><span class="pali m-text">Paccayasutta</span></h2>
<p><span class="sujato m-text">Conditions</span></p>
<p id="sn12p20c1p1">
<span class="pali m-text">Sāvatthiyaṁ viharati.</span><br />
<span class="sujato m-text">At Sāvatthī.</span><br />
</p>
<p id="sn12p20c1p2">
<span class="pali m-text">“Paṭiccasamuppādañca vo, bhikkhave, desessāmi paṭiccasamuppanne ca dhamme.</span><br />
<span class="sujato m-text">“Mendicants, I will teach you dependent origination and dependently originated phenomena.</span><br />
</p>
<p id="sn12p20c1p3">
<span class="pali m-text">Taṁ suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">Listen and pay close attention, I will speak.”</span><br />
</p>
<p id="sn12p20c1p4">
<span class="pali m-text">“Evaṁ, bhante”ti kho te bhikkhū bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="sn12p20c1p5">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="sn12p20c2p1">
<span class="pali m-text">“Katamo ca, bhikkhave, paṭiccasamuppādo?</span><br />
<span class="sujato m-text">“And what is dependent origination?</span><br />
</p>
<p id="sn12p20c2p2">
<span class="pali m-text">Jātipaccayā, bhikkhave, jarāmaraṇaṁ.</span><br />
<span class="sujato m-text">Rebirth is a condition for old age and death.</span><br />
</p>
<p id="sn12p20c2p3">
<span class="pali m-text">Uppādā vā tathāgatānaṁ anuppādā vā tathāgatānaṁ, ṭhitāva sā dhātu dhammaṭṭhitatā dhammaniyāmatā idappaccayatā.</span><br />
<span class="sujato m-text">Whether Realized Ones arise or not, this law of nature persists, this regularity of natural principles, this invariance of natural principles, specific conditionality.</span><br />
</p>
<p id="sn12p20c2p4">
<span class="pali m-text">Taṁ tathāgato abhisambujjhati abhisameti.</span><br />
<span class="sujato m-text">A Realized One understands this and comprehends it,</span><br />
</p>
<p id="sn12p20c2p5">
<span class="pali m-text">Abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttānīkaroti.</span><br />
<span class="sujato m-text">then he explains, teaches, asserts, establishes, clarifies, analyzes, and reveals it.</span><br />
</p>
<p id="sn12p20c2p6">
<span class="pali m-text">‘Passathā’ti cāha:</span><br />
<span class="sujato m-text">‘Look,’ he says,</span><br />
</p>
<p id="sn12p20c2p7">
<span class="pali m-text">‘jātipaccayā, bhikkhave, jarāmaraṇaṁ’.</span><br />
<span class="sujato m-text">‘Rebirth is a condition for old age and death.’</span><br />
</p>
<p id="sn12p20c3p1">
<span class="pali m-text">Bhavapaccayā, bhikkhave, jāti …pe…</span><br />
<span class="sujato m-text">Continued existence is a condition for rebirth …</span><br />
</p>
<p id="sn12p20c3p2">
<span class="pali m-text">upādānapaccayā, bhikkhave, bhavo …</span><br />
<span class="sujato m-text">Grasping is a condition for continued existence …</span><br />
</p>
<p id="sn12p20c3p3">
<span class="pali m-text">taṇhāpaccayā, bhikkhave, upādānaṁ …</span><br />
<span class="sujato m-text">Craving is a condition for grasping …</span><br />
</p>
<p id="sn12p20c3p4">
<span class="pali m-text">vedanāpaccayā, bhikkhave, taṇhā …</span><br />
<span class="sujato m-text">Feeling is a condition for craving …</span><br />
</p>
<p id="sn12p20c3p5">
<span class="pali m-text">phassapaccayā, bhikkhave, vedanā …</span><br />
<span class="sujato m-text">Contact is a condition for feeling …</span><br />
</p>
<p id="sn12p20c3p6">
<span class="pali m-text">saḷāyatanapaccayā, bhikkhave, phasso …</span><br />
<span class="sujato m-text">The six sense fields are a condition for contact …</span><br />
</p>
<p id="sn12p20c3p7">
<span class="pali m-text">nāmarūpapaccayā, bhikkhave, saḷāyatanaṁ …</span><br />
<span class="sujato m-text">Name and form are conditions for the six sense fields …</span><br />
</p>
<p id="sn12p20c3p8">
<span class="pali m-text">viññāṇapaccayā, bhikkhave, nāmarūpaṁ …</span><br />
<span class="sujato m-text">Consciousness is a condition for name and form …</span><br />
</p>
<p id="sn12p20c3p9">
<span class="pali m-text">saṅkhārapaccayā, bhikkhave, viññāṇaṁ …</span><br />
<span class="sujato m-text">Choices are a condition for consciousness …</span><br />
</p>
<p id="sn12p20c3p10">
<span class="pali m-text">avijjāpaccayā, bhikkhave, saṅkhārā</span><br />
<span class="sujato m-text">Ignorance is a condition for choices.</span><br />
</p>
<p id="sn12p20c3p11">
<span class="pali m-text">uppādā vā tathāgatānaṁ anuppādā vā tathāgatānaṁ, ṭhitāva sā dhātu dhammaṭṭhitatā dhammaniyāmatā idappaccayatā.</span><br />
<span class="sujato m-text">Whether Realized Ones arise or not, this law of nature persists, this regularity of natural principles, this invariance of natural principles, specific conditionality.</span><br />
</p>
<p id="sn12p20c3p12">
<span class="pali m-text">Taṁ tathāgato abhisambujjhati abhisameti.</span><br />
<span class="sujato m-text">A Realized One understands this and comprehends it,</span><br />
</p>
<p id="sn12p20c3p13">
<span class="pali m-text">Abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttānīkaroti.</span><br />
<span class="sujato m-text">then he explains, teaches, asserts, establishes, clarifies, analyzes, and reveals it.</span><br />
</p>
<p id="sn12p20c3p14">
<span class="pali m-text">‘Passathā’ti cāha:</span><br />
<span class="sujato m-text">‘Look,’ he says,</span><br />
</p>
<p id="sn12p20c3p15">
<span class="pali m-text">‘avijjāpaccayā, bhikkhave, saṅkhārā’.</span><br />
<span class="sujato m-text">‘Ignorance is a condition for choices.’</span><br />
</p>
<p id="sn12p20c3p16">
<span class="pali m-text">Iti kho, bhikkhave, yā tatra tathatā avitathatā anaññathatā idappaccayatā—</span><br />
<span class="sujato m-text">So the fact that this is real, not unreal, not otherwise; the specific conditionality of it:</span><br />
</p>
<p id="sn12p20c3p17">
<span class="pali m-text">ayaṁ vuccati, bhikkhave, paṭiccasamuppādo.</span><br />
<span class="sujato m-text">this is called dependent origination.</span><br />
</p>
<p id="sn12p20c4p1">
<span class="pali m-text">Katame ca, bhikkhave, paṭiccasamuppannā dhammā?</span><br />
<span class="sujato m-text">And what are the dependently originated phenomena?</span><br />
</p>
<p id="sn12p20c4p2">
<span class="pali m-text">Jarāmaraṇaṁ, bhikkhave, aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ.</span><br />
<span class="sujato m-text">Old age and death are impermanent, conditioned, dependently originated, liable to end, vanish, fade away, and cease.</span><br />
</p>
<p id="sn12p20c4p3">
<span class="pali m-text">Jāti, bhikkhave, aniccā saṅkhatā paṭiccasamuppannā khayadhammā vayadhammā virāgadhammā nirodhadhammā.</span><br />
<span class="sujato m-text">Rebirth …</span><br />
</p>
<p id="sn12p20c4p4">
<span class="pali m-text">Bhavo, bhikkhave, anicco saṅkhato paṭiccasamuppanno khayadhammo vayadhammo virāgadhammo nirodhadhammo.</span><br />
<span class="sujato m-text">Continued existence …</span><br />
</p>
<p id="sn12p20c4p5">
<span class="pali m-text">Upādānaṁ bhikkhave …pe…</span><br />
<span class="sujato m-text">Grasping …</span><br />
</p>
<p id="sn12p20c4p6">
<span class="pali m-text">taṇhā, bhikkhave …</span><br />
<span class="sujato m-text">Craving …</span><br />
</p>
<p id="sn12p20c4p7">
<span class="pali m-text">vedanā, bhikkhave …</span><br />
<span class="sujato m-text">Feeling …</span><br />
</p>
<p id="sn12p20c4p8">
<span class="pali m-text">phasso, bhikkhave …</span><br />
<span class="sujato m-text">Contact …</span><br />
</p>
<p id="sn12p20c4p9">
<span class="pali m-text">saḷāyatanaṁ, bhikkhave …</span><br />
<span class="sujato m-text">The six sense fields …</span><br />
</p>
<p id="sn12p20c4p10">
<span class="pali m-text">nāmarūpaṁ, bhikkhave …</span><br />
<span class="sujato m-text">Name and form …</span><br />
</p>
<p id="sn12p20c4p11">
<span class="pali m-text">viññāṇaṁ, bhikkhave …</span><br />
<span class="sujato m-text">Consciousness …</span><br />
</p>
<p id="sn12p20c4p12">
<span class="pali m-text">saṅkhārā, bhikkhave …</span><br />
<span class="sujato m-text">Choices …</span><br />
</p>
<p id="sn12p20c4p13">
<span class="pali m-text">avijjā, bhikkhave, aniccā saṅkhatā paṭiccasamuppannā khayadhammā vayadhammā virāgadhammā nirodhadhammā.</span><br />
<span class="sujato m-text">Ignorance is impermanent, conditioned, dependently originated, liable to end, vanish, fade away, and cease.</span><br />
</p>
<p id="sn12p20c4p14">
<span class="pali m-text">Ime vuccanti, bhikkhave, paṭiccasamuppannā dhammā.</span><br />
<span class="sujato m-text">These are called the dependently originated phenomena.</span><br />
</p>
<p id="sn12p20c5p1">
<span class="pali m-text">Yato kho, bhikkhave, ariyasāvakassa ‘ayañca paṭiccasamuppādo, ime ca paṭiccasamuppannā dhammā’ yathābhūtaṁ sammappaññāya sudiṭṭhā honti, so vata pubbantaṁ vā paṭidhāvissati:</span><br />
<span class="sujato m-text">When a noble disciple has clearly seen with right wisdom this dependent origination and these dependently originated phenomena as they are, it’s impossible for them to turn back to the past, thinking:</span><br />
</p>
<p id="sn12p20c5p2">
<span class="pali m-text">‘ahosiṁ nu kho ahaṁ atītamaddhānaṁ, nanu kho ahosiṁ atītamaddhānaṁ, kiṁ nu kho ahosiṁ atītamaddhānaṁ, kathaṁ nu kho ahosiṁ atītamaddhānaṁ, kiṁ hutvā kiṁ ahosiṁ nu kho ahaṁ atītamaddhānan’ti;</span><br />
<span class="sujato m-text">‘Did I exist in the past? Did I not exist in the past? What was I in the past? How was I in the past? After being what, what did I become in the past?’</span><br />
</p>
<p id="sn12p20c5p3">
<span class="pali m-text">aparantaṁ vā upadhāvissati:</span><br />
<span class="sujato m-text">Or to turn forward to the future, thinking:</span><br />
</p>
<p id="sn12p20c5p4">
<span class="pali m-text">‘bhavissāmi nu kho ahaṁ anāgatamaddhānaṁ, nanu kho bhavissāmi anāgatamaddhānaṁ, kiṁ nu kho bhavissāmi anāgatamaddhānaṁ, kathaṁ nu kho bhavissāmi anāgatamaddhānaṁ, kiṁ hutvā kiṁ bhavissāmi nu kho ahaṁ anāgatamaddhānan’ti;</span><br />
<span class="sujato m-text">‘Will I exist in the future? Will I not exist in the future? What will I be in the future? How will I be in the future? After being what, what will I become in the future?’</span><br />
</p>
<p id="sn12p20c5p5">
<span class="pali m-text">etarahi vā paccuppannaṁ addhānaṁ ajjhattaṁ kathaṅkathī bhavissati:</span><br />
<span class="sujato m-text">Or to be undecided about the present, thinking:</span><br />
</p>
<p id="sn12p20c5p6">
<span class="pali m-text">‘ahaṁ nu khosmi, no nu khosmi, kiṁ nu khosmi, kathaṁ nu khosmi, ayaṁ nu kho satto kuto āgato, so kuhiṁ gamissatī’ti—</span><br />
<span class="sujato m-text">‘Am I? Am I not? What am I? How am I? This sentient being—where did it come from? And where will it go?’</span><br />
</p>
<p id="sn12p20c5p7">
<span class="pali m-text">netaṁ ṭhānaṁ vijjati.</span><br />
</p>
<p id="sn12p20c5p8">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn12p20c5p9">
<span class="pali m-text">Tathā hi, bhikkhave, ariyasāvakassa ayañca paṭiccasamuppādo ime ca paṭiccasamuppannā dhammā yathābhūtaṁ sammappaññāya sudiṭṭhā”ti.</span><br />
<span class="sujato m-text">Because that noble disciple has clearly seen with right wisdom this dependent origination and these dependently originated phenomena as they are.”</span><br />
</p>
<p id="sn12p20c5p10">
<span class="pali m-text">Dasamaṁ.</span><br />
</p>
<p id="sn12p20c5p11">
<span class="pali m-text">Āhāravaggo dutiyo.</span><br />
</p>
<p id="sn12p20c6p0">
<span class="pali m-text">Tassuddānaṁ</span><br />
</p>
<p id="sn12p20c6p1">
<span class="pali m-text">Āhāraṁ phagguno ceva,</span><br />
</p>
<p id="sn12p20c6p2">
<span class="pali m-text">Dve ca samaṇabrāhmaṇā;</span><br />
</p>
<p id="sn12p20c6p3">
<span class="pali m-text">Kaccānagotta dhammakathikaṁ,</span><br />
</p>
<p id="sn12p20c6p4">
<span class="pali m-text">Acelaṁ timbarukena ca;</span><br />
</p>
<p id="sn12p20c6p5">
<span class="pali m-text">Bālapaṇḍitato ceva,</span><br />
</p>
<p id="sn12p20c6p6">
<span class="pali m-text">Dasamo paccayena cāti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0019.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0021.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>