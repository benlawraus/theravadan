<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0003p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0002p0011.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0003p0002.html">Next</a></div>
</div>
<p id="kv3p1c0p2">
<span class="pali m-text">Mahāpaṇṇāsaka</span><br />
</p>
<p id="kv3p1c0p3">
<span class="pali m-text">Tatiyavagga</span><br />
</p>
<section id="balakatha">
<span id="kv3p1c0p4"></span><h2><span class="pali m-text">Balakathā</span></h2>
<p id="kv3p1c1p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c1p2">
<span class="pali m-text">Āmantā.</span><br />
</p>
<p id="kv3p1c1p3">
<span class="pali m-text">Tathāgatabalaṁ sāvakabalaṁ, sāvakabalaṁ tathāgatabalanti?</span><br />
</p>
<p id="kv3p1c1p4">
<span class="pali m-text">Na hevaṁ vattabbe …pe…</span><br />
</p>
<p id="kv3p1c2p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c2p2">
<span class="pali m-text">Āmantā.</span><br />
</p>
<p id="kv3p1c2p3">
<span class="pali m-text">Taññeva tathāgatabalaṁ taṁ sāvakabalaṁ, taññeva sāvakabalaṁ taṁ tathāgatabalanti?</span><br />
</p>
<p id="kv3p1c2p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c3p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c3p2">
<span class="pali m-text">Āmantā.</span><br />
</p>
<p id="kv3p1c3p3">
<span class="pali m-text">Yādisaṁ tathāgatabalaṁ tādisaṁ sāvakabalaṁ, yādisaṁ sāvakabalaṁ tādisaṁ tathāgatabalanti?</span><br />
</p>
<p id="kv3p1c3p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c4p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c4p2">
<span class="pali m-text">Āmantā.</span><br />
</p>
<p id="kv3p1c4p3">
<span class="pali m-text">Yādiso tathāgatassa pubbayogo pubbacariyā dhammakkhānaṁ dhammadesanā tādiso sāvakassa pubbayogo pubbacariyā dhammakkhānaṁ dhammadesanāti?</span><br />
</p>
<p id="kv3p1c4p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c5p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c5p2">
<span class="pali m-text">Āmantā.</span><br />
</p>
<p id="kv3p1c5p3">
<span class="pali m-text">Tathāgato jino satthā sammāsambuddho sabbaññū sabbadassāvī dhammassāmī dhammappaṭisaraṇoti?</span><br />
</p>
<p id="kv3p1c5p4">
<span class="pali m-text">Āmantā.</span><br />
</p>
<p id="kv3p1c5p5">
<span class="pali m-text">Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?</span><br />
</p>
<p id="kv3p1c5p6">
<span class="pali m-text">Na hevaṁ vattabbe …pe….</span><br />
</p>
<p id="kv3p1c6p1">
<span class="pali m-text">Tathāgatabalaṁ sāvakasādhāraṇanti?</span><br />
</p>
<p id="kv3p1c6p2">
<span class="pali m-text">Āmantā.</span><br />
</p>
<p id="kv3p1c6p3">
<span class="pali m-text">Tathāgato anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?</span><br />
</p>
<p id="kv3p1c6p4">
<span class="pali m-text">Āmantā.</span><br />
</p>
<p id="kv3p1c6p5">
<span class="pali m-text">Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?</span><br />
</p>
<p id="kv3p1c6p6">
<span class="pali m-text">Na hevaṁ vattabbe …pe….</span><br />
</p>
<p id="kv3p1c7p1">
<span class="pali m-text">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c7p2">
<span class="pali m-text">Āmantā.</span><br />
</p>
<p id="kv3p1c7p3">
<span class="pali m-text">Sāvako sabbaññū sabbadassāvīti?</span><br />
</p>
<p id="kv3p1c7p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c8p1">
<span class="pali m-text">Sāvako ṭhānāṭhānaṁ jānātīti?</span><br />
</p>
<p id="kv3p1c8p2">
<span class="pali m-text">Āmantā.</span><br />
</p>
<p id="kv3p1c8p3">
<span class="pali m-text">Hañci sāvako ṭhānāṭhānaṁ jānāti, tena vata re vattabbe—</span><br />
</p>
<p id="kv3p1c8p4">
<span class="pali m-text">“ṭhānāṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c9p1">
<span class="pali m-text">Sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānātīti?</span><br />
</p>
<p id="kv3p1c9p2">
<span class="pali m-text">Āmantā.</span><br />
</p>
<p id="kv3p1c9p3">
<span class="pali m-text">Hañci sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānāti, tena vata re vattabbe—</span><br />
</p>
<p id="kv3p1c9p4">
<span class="pali m-text">“atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c10p1">
<span class="pali m-text">Sāvako sabbatthagāminiṁ paṭipadaṁ jānātīti?</span><br />
</p>
<p id="kv3p1c10p2">
<span class="pali m-text">Āmantā.</span><br />
</p>
<p id="kv3p1c10p3">
<span class="pali m-text">Hañci sāvako sabbatthagāminiṁ paṭipadaṁ jānāti, tena vata re vattabbe—</span><br />
</p>
<p id="kv3p1c10p4">
<span class="pali m-text">“sabbatthagāminiṁ paṭipadaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c11p1">
<span class="pali m-text">Sāvako anekadhātuṁ nānādhātuṁ lokaṁ jānātīti?</span><br />
</p>
<p id="kv3p1c11p2">
<span class="pali m-text">Āmantā.</span><br />
</p>
<p id="kv3p1c11p3">
<span class="pali m-text">Hañci sāvako anekadhātuṁ nānādhātuṁ lokaṁ jānāti, tena vata re vattabbe—</span><br />
</p>
<p id="kv3p1c11p4">
<span class="pali m-text">“anekadhātuṁ nānādhātuṁ lokaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c12p1">
<span class="pali m-text">Sāvako sattānaṁ nānādhimuttikataṁ jānātīti?</span><br />
</p>
<p id="kv3p1c12p2">
<span class="pali m-text">Āmantā.</span><br />
</p>
<p id="kv3p1c12p3">
<span class="pali m-text">Hañci sāvako sattānaṁ nānādhimuttikataṁ jānāti, tena vata re vattabbe—</span><br />
</p>
<p id="kv3p1c12p4">
<span class="pali m-text">“sattānaṁ nānādhimuttikataṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c13p1">
<span class="pali m-text">Sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānātīti?</span><br />
</p>
<p id="kv3p1c13p2">
<span class="pali m-text">Āmantā.</span><br />
</p>
<p id="kv3p1c13p3">
<span class="pali m-text">Hañci sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānāti, tena vata re vattabbe—</span><br />
</p>
<p id="kv3p1c13p4">
<span class="pali m-text">“jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c14p1">
<span class="pali m-text">Sāvako pubbenivāsānussatiṁ jānātīti?</span><br />
</p>
<p id="kv3p1c14p2">
<span class="pali m-text">Āmantā.</span><br />
</p>
<p id="kv3p1c14p3">
<span class="pali m-text">Hañci sāvako pubbenivāsānussatiṁ jānāti, tena vata re vattabbe—</span><br />
</p>
<p id="kv3p1c14p4">
<span class="pali m-text">“pubbenivāsānussati yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c15p1">
<span class="pali m-text">Sāvako sattānaṁ cutūpapātaṁ jānātīti?</span><br />
</p>
<p id="kv3p1c15p2">
<span class="pali m-text">Āmantā.</span><br />
</p>
<p id="kv3p1c15p3">
<span class="pali m-text">Hañci sāvako sattānaṁ cutūpapātaṁ jānāti, tena vata re vattabbe—</span><br />
</p>
<p id="kv3p1c15p4">
<span class="pali m-text">“sattānaṁ cutūpapātaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c16p1">
<span class="pali m-text">Nanu tathāgatassāpi āsavā khīṇā sāvakassāpi āsavā khīṇāti?</span><br />
</p>
<p id="kv3p1c16p2">
<span class="pali m-text">Āmantā.</span><br />
</p>
<p id="kv3p1c16p3">
<span class="pali m-text">Atthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimuttīti?</span><br />
</p>
<p id="kv3p1c16p4">
<span class="pali m-text">Natthi.</span><br />
</p>
<p id="kv3p1c16p5">
<span class="pali m-text">Hañci natthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimutti, tena vata re vattabbe—</span><br />
</p>
<p id="kv3p1c16p6">
<span class="pali m-text">“āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c17p1">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c17p2">
<span class="pali m-text">Āmantā.</span><br />
</p>
<p id="kv3p1c17p3">
<span class="pali m-text">Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c17p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c18p1">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c18p2">
<span class="pali m-text">Āmantā.</span><br />
</p>
<p id="kv3p1c18p3">
<span class="pali m-text">Sattānaṁ cutūpapāte yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c18p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c19p1">
<span class="pali m-text">Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c19p2">
<span class="pali m-text">Āmantā.</span><br />
</p>
<p id="kv3p1c19p3">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c19p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c20p1">
<span class="pali m-text">Sattānaṁ cutūpapāte yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c20p2">
<span class="pali m-text">Āmantā.</span><br />
</p>
<p id="kv3p1c20p3">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c20p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c21p1">
<span class="pali m-text">Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c21p2">
<span class="pali m-text">Āmantā.</span><br />
</p>
<p id="kv3p1c21p3">
<span class="pali m-text">Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c21p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c22p1">
<span class="pali m-text">Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c22p2">
<span class="pali m-text">Āmantā …pe….</span><br />
</p>
<p id="kv3p1c22p3">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c22p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c23p1">
<span class="pali m-text">Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c23p2">
<span class="pali m-text">Āmantā.</span><br />
</p>
<p id="kv3p1c23p3">
<span class="pali m-text">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c23p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c24p1">
<span class="pali m-text">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c24p2">
<span class="pali m-text">Āmantā.</span><br />
</p>
<p id="kv3p1c24p3">
<span class="pali m-text">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c24p4">
<span class="pali m-text">Na hevaṁ vattabbe …pe….</span><br />
</p>
<p id="kv3p1c24p5">
<span class="pali m-text">Balakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0002p0011.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0003p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>