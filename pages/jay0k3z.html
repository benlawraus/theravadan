<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0k3z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0k3z.html" />
  <meta property="og:description" content="Terasakanipāta Ambavagga 6. Kāliṅgabodhijātaka Rājā kāliṅgo cakkavatti, Dhammena pathavimanusāsaṁ; Agamā bodhisamīpaṁ, Nāgena mahānubhāvena. Kāliṅgo bhāradvājo ca, Rājānaṁ kāliṅgaṁ samaṇakolaññaṁ; Cakkaṁ vattayato pariggahetvā, Pañjalī idamavoca. “Paccoroha mahārāja, Bhūmibhāgo yathā samaṇuggato; Idha anadhivarā buddhā, Abhisambuddhā virocanti. Padakkhiṇato āvaṭṭā, Tiṇalatā asmiṁ bhūmibhāgasmiṁ; Pathaviyā nābhiya …" />
  <meta name="twitter:description" content="Terasakanipāta Ambavagga 6. Kāliṅgabodhijātaka Rājā kāliṅgo cakkavatti, Dhammena pathavimanusāsaṁ; Agamā bodhisamīpaṁ, Nāgena mahānubhāvena. Kāliṅgo bhāradvājo ca, Rājānaṁ kāliṅgaṁ samaṇakolaññaṁ; Cakkaṁ vattayato pariggahetvā, Pañjalī idamavoca. “Paccoroha mahārāja, Bhūmibhāgo yathā samaṇuggato; Idha anadhivarā buddhā, Abhisambuddhā virocanti. Padakkhiṇato āvaṭṭā, Tiṇalatā asmiṁ bhūmibhāgasmiṁ; Pathaviyā nābhiya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<p id="ja479c0p2">
<span class="pali m-text">Terasakanipāta</span><br />
</p>
<p id="ja479c0p3">
<span class="pali m-text">Ambavagga</span><br />
</p>
<section id="kalingabodhijataka">
<span id="ja479c0p4"></span><h2><span class="pali m-text">6. Kāliṅgabodhijātaka</span></h2>
<p id="ja479c1p1">
<span class="pali m-text">Rājā kāliṅgo cakkavatti,</span><br />
</p>
<p id="ja479c1p2">
<span class="pali m-text">Dhammena pathavimanusāsaṁ;</span><br />
</p>
<p id="ja479c1p3">
<span class="pali m-text">Agamā bodhisamīpaṁ,</span><br />
</p>
<p id="ja479c1p4">
<span class="pali m-text">Nāgena mahānubhāvena.</span><br />
</p>
<p id="ja479c2p1">
<span class="pali m-text">Kāliṅgo bhāradvājo ca,</span><br />
</p>
<p id="ja479c2p2">
<span class="pali m-text">Rājānaṁ kāliṅgaṁ samaṇakolaññaṁ;</span><br />
</p>
<p id="ja479c2p3">
<span class="pali m-text">Cakkaṁ vattayato pariggahetvā,</span><br />
</p>
<p id="ja479c2p4">
<span class="pali m-text">Pañjalī idamavoca.</span><br />
</p>
<p id="ja479c3p1">
<span class="pali m-text">“Paccoroha mahārāja,</span><br />
</p>
<p id="ja479c3p2">
<span class="pali m-text">Bhūmibhāgo yathā samaṇuggato;</span><br />
</p>
<p id="ja479c3p3">
<span class="pali m-text">Idha anadhivarā buddhā,</span><br />
</p>
<p id="ja479c3p4">
<span class="pali m-text">Abhisambuddhā virocanti.</span><br />
</p>
<p id="ja479c4p1">
<span class="pali m-text">Padakkhiṇato āvaṭṭā,</span><br />
</p>
<p id="ja479c4p2">
<span class="pali m-text">Tiṇalatā asmiṁ bhūmibhāgasmiṁ;</span><br />
</p>
<p id="ja479c4p3">
<span class="pali m-text">Pathaviyā nābhiyaṁ maṇḍo,</span><br />
</p>
<p id="ja479c4p4">
<span class="pali m-text">Iti no sutaṁ mante mahārāja.</span><br />
</p>
<p id="ja479c5p1">
<span class="pali m-text">Sāgarapariyantāya,</span><br />
</p>
<p id="ja479c5p2">
<span class="pali m-text">Mediniyā sabbabhūtadharaṇiyā;</span><br />
</p>
<p id="ja479c5p3">
<span class="pali m-text">Pathaviyā ayaṁ maṇḍo,</span><br />
</p>
<p id="ja479c5p4">
<span class="pali m-text">Orohitvā namo karohi.</span><br />
</p>
<p id="ja479c6p1">
<span class="pali m-text">Ye te bhavanti nāgā ca,</span><br />
</p>
<p id="ja479c6p2">
<span class="pali m-text">abhijātā ca kuñjarā;</span><br />
</p>
<p id="ja479c6p3">
<span class="pali m-text">Ettāvatā padesaṁ te,</span><br />
</p>
<p id="ja479c6p4">
<span class="pali m-text">nāgā neva mupayanti.</span><br />
</p>
<p id="ja479c7p1">
<span class="pali m-text">Abhijāto nāgo kāmaṁ,</span><br />
</p>
<p id="ja479c7p2">
<span class="pali m-text">Pesehi kuñjaraṁ dantiṁ;</span><br />
</p>
<p id="ja479c7p3">
<span class="pali m-text">Ettāvatā padeso,</span><br />
</p>
<p id="ja479c7p4">
<span class="pali m-text">Sakkā nāgena mupagantuṁ.</span><br />
</p>
<p id="ja479c8p1">
<span class="pali m-text">Taṁ sutvā rājā kāliṅgo,</span><br />
</p>
<p id="ja479c8p2">
<span class="pali m-text">Veyyañjanikavaco nisāmetvā;</span><br />
</p>
<p id="ja479c8p3">
<span class="pali m-text">Sampesesi nāgaṁ ñassāma,</span><br />
</p>
<p id="ja479c8p4">
<span class="pali m-text">Mayaṁ yathimassidaṁ vacanaṁ”.</span><br />
</p>
<p id="ja479c9p1">
<span class="pali m-text">Sampesito ca raññā,</span><br />
</p>
<p id="ja479c9p2">
<span class="pali m-text">Nāgo koñcova abhinaditvāna;</span><br />
</p>
<p id="ja479c9p3">
<span class="pali m-text">Paṭisakkitvā nisīdi,</span><br />
</p>
<p id="ja479c9p4">
<span class="pali m-text">Garuṁva bhāraṁ asahamāno.</span><br />
</p>
<p id="ja479c10p1">
<span class="pali m-text">Kāliṅgabhāradvājo,</span><br />
</p>
<p id="ja479c10p2">
<span class="pali m-text">Nāgaṁ khīṇāyukaṁ viditvāna;</span><br />
</p>
<p id="ja479c10p3">
<span class="pali m-text">Rājānaṁ kāliṅgaṁ,</span><br />
</p>
<p id="ja479c10p4">
<span class="pali m-text">Taramāno ajjhabhāsittha;</span><br />
</p>
<p id="ja479c10p5">
<span class="pali m-text">“Aññaṁ saṅkama nāgaṁ,</span><br />
</p>
<p id="ja479c10p6">
<span class="pali m-text">Nāgo khīṇāyuko mahārāja”.</span><br />
</p>
<p id="ja479c11p1">
<span class="pali m-text">Taṁ sutvā kāliṅgo,</span><br />
</p>
<p id="ja479c11p2">
<span class="pali m-text">taramāno saṅkamī nāgaṁ;</span><br />
</p>
<p id="ja479c11p3">
<span class="pali m-text">Saṅkanteva raññe,</span><br />
</p>
<p id="ja479c11p4">
<span class="pali m-text">nāgo tattheva pati bhumyā;</span><br />
</p>
<p id="ja479c11p5">
<span class="pali m-text">Veyyañjanikavaco,</span><br />
</p>
<p id="ja479c11p6">
<span class="pali m-text">yathā tathā ahu nāgo.</span><br />
</p>
<p id="ja479c12p1">
<span class="pali m-text">Kāliṅgo rājā kāliṅgaṁ,</span><br />
</p>
<p id="ja479c12p2">
<span class="pali m-text">brāhmaṇaṁ etadavoca;</span><br />
</p>
<p id="ja479c12p3">
<span class="pali m-text">“Tvameva asi sambuddho,</span><br />
</p>
<p id="ja479c12p4">
<span class="pali m-text">sabbaññū sabbadassāvī”.</span><br />
</p>
<p id="ja479c13p1">
<span class="pali m-text">Taṁ anadhivāsento kāliṅgaṁ,</span><br />
</p>
<p id="ja479c13p2">
<span class="pali m-text">Brāhmaṇo idamavoca;</span><br />
</p>
<p id="ja479c13p3">
<span class="pali m-text">“Veyyañjanikā hi mayaṁ,</span><br />
</p>
<p id="ja479c13p4">
<span class="pali m-text">Buddhā sabbaññuno mahārāja.</span><br />
</p>
<p id="ja479c14p1">
<span class="pali m-text">Sabbaññū sabbavidū ca,</span><br />
</p>
<p id="ja479c14p2">
<span class="pali m-text">Buddhā na lakkhaṇena jānanti;</span><br />
</p>
<p id="ja479c14p3">
<span class="pali m-text">Āgamabalasā hi mayaṁ,</span><br />
</p>
<p id="ja479c14p4">
<span class="pali m-text">Buddhā sabbaṁ pajānanti”.</span><br />
</p>
<p id="ja479c15p1">
<span class="pali m-text">Mahayitvā sambodhiṁ,</span><br />
</p>
<p id="ja479c15p2">
<span class="pali m-text">Nānāturiyehi vajjamānehi;</span><br />
</p>
<p id="ja479c15p3">
<span class="pali m-text">Mālāvilepanaṁ abhiharitvā,</span><br />
</p>
<p id="ja479c15p4">
<span class="pali m-text">Atha rājā manupāyāsi.</span><br />
</p>
<p id="ja479c16p1">
<span class="pali m-text">Saṭṭhi vāhasahassāni,</span><br />
</p>
<p id="ja479c16p2">
<span class="pali m-text">pupphānaṁ sannipātayi;</span><br />
</p>
<p id="ja479c16p3">
<span class="pali m-text">Pūjesi rājā kāliṅgo,</span><br />
</p>
<p id="ja479c16p4">
<span class="pali m-text">bodhimaṇḍamanuttaranti.</span><br />
</p>
<p id="ja479c17p1">
<span class="pali m-text">Kāliṅgabodhijātakaṁ chaṭṭhaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>