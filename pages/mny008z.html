<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 8" />
  <meta name="twitter:title" content="Majjhima Nikāya 8" />
  <meta property="og:url" content="https://theravadan.org/pages/mny008z.html" />
  <meta property="og:description" content="Middle Discourses 8 Sallekhasutta Self-Effacement Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā mahācundo sāyanhasamayaṁ paṭisallānā vuṭṭhito yena bhagavā tenupasa …" />
  <meta name="twitter:description" content="Middle Discourses 8 Sallekhasutta Self-Effacement Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā mahācundo sāyanhasamayaṁ paṭisallānā vuṭṭhito yena bhagavā tenupasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 8
        </h1>
<!-- content -->
<p><span class="m-text">Middle Discourses 8</span></p>
<p id="mn8c0p2">
<span class="m-text m-primary">Sallekhasutta</span><br />
<span class="m-text">Self-Effacement</span><br />
</p>
<p id="mn8c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn8c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn8c2p1">
<span class="m-text m-primary">Atha kho āyasmā mahācundo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahācundo bhagavantaṁ etadavoca:</span><br />
<span class="m-text">Then in the late afternoon, Venerable Mahācunda came out of retreat and went to the Buddha. He bowed, sat down to one side, and said to the Buddha:</span><br />
</p>
<p id="mn8c3p1">
<span class="m-text m-primary">“yā imā, bhante, anekavihitā diṭṭhiyo loke uppajjanti—</span><br />
<span class="m-text">“Sir, there are many different views that arise in the world</span><br />
</p>
<p id="mn8c3p2">
<span class="m-text m-primary">attavādapaṭisaṁyuttā vā lokavādapaṭisaṁyuttā vā—</span><br />
<span class="m-text">connected with doctrines of the self or with doctrines of the cosmos.</span><br />
</p>
<p id="mn8c3p3">
<span class="m-text m-primary">ādimeva nu kho, bhante, bhikkhuno manasikaroto evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hotī”ti?</span><br />
<span class="m-text">How does a mendicant who is focusing on the starting point give up and let go of these views?”</span><br />
</p>
<p id="mn8c3p4">
<span class="m-text m-primary">“Yā imā, cunda, anekavihitā diṭṭhiyo loke uppajjanti—</span><br />
<span class="m-text">“Cunda, there are many different views that arise in the world</span><br />
</p>
<p id="mn8c3p5">
<span class="m-text m-primary">attavādapaṭisaṁyuttā vā lokavādapaṭisaṁyuttā vā—</span><br />
<span class="m-text">connected with doctrines of the self or with doctrines of the cosmos.</span><br />
</p>
<p id="mn8c3p6">
<span class="m-text m-primary">yattha cetā diṭṭhiyo uppajjanti yattha ca anusenti yattha ca samudācaranti taṁ ‘netaṁ mama, nesohamasmi, na me so attā’ti—evametaṁ yathābhūtaṁ sammappaññā passato evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti.</span><br />
<span class="m-text">A mendicant gives up and lets go of these views by truly seeing with right wisdom where they arise, where they settle in, and where they operate as: ‘This is not mine, I am not this, this is not my self.’</span><br />
</p>
<p id="mn8c4p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihareyya.</span><br />
<span class="m-text">It’s possible that a certain mendicant, quite secluded from sensual pleasures, secluded from unskillful qualities, might enter and remain in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn8c4p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c4p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c4p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c4p5">
<span class="m-text m-primary">Diṭṭhadhammasukhavihārā ete ariyassa vinaye vuccanti.</span><br />
<span class="m-text">they’re called ‘blissful meditations in the present life’.</span><br />
</p>
<p id="mn8c5p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyya.</span><br />
<span class="m-text">It’s possible that some mendicant, as the placing of the mind and keeping it connected are stilled, might enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="mn8c5p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c5p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c5p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c5p5">
<span class="m-text m-primary">Diṭṭhadhammasukhavihārā ete ariyassa vinaye vuccanti.</span><br />
<span class="m-text">they’re called ‘blissful meditations in the present life’.</span><br />
</p>
<p id="mn8c6p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu pītiyā ca virāgā upekkhako ca vihareyya, sato ca sampajāno sukhañca kāyena paṭisaṁvedeyya, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihareyya.</span><br />
<span class="m-text">It’s possible that some mendicant, with the fading away of rapture, might enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn8c6p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c6p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c6p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c6p5">
<span class="m-text m-primary">Diṭṭhadhammasukhavihārā ete ariyassa vinaye vuccanti.</span><br />
<span class="m-text">they’re called ‘blissful meditations in the present life’.</span><br />
</p>
<p id="mn8c7p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihareyya.</span><br />
<span class="m-text">It’s possible that some mendicant, with the giving up of pleasure and pain, and the ending of former happiness and sadness, might enter and remain in the fourth absorption, without pleasure or pain, with pure equanimity and mindfulness.</span><br />
</p>
<p id="mn8c7p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c7p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c7p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c7p5">
<span class="m-text m-primary">Diṭṭhadhammasukhavihārā ete ariyassa vinaye vuccanti.</span><br />
<span class="m-text">they’re called ‘blissful meditations in the present life’.</span><br />
</p>
<p id="mn8c8p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto ākāso’ti ākāsānañcāyatanaṁ upasampajja vihareyya.</span><br />
<span class="m-text">It’s possible that some mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, might enter and remain in the dimension of infinite space.</span><br />
</p>
<p id="mn8c8p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c8p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c8p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c8p5">
<span class="m-text m-primary">Santā ete vihārā ariyassa vinaye vuccanti.</span><br />
<span class="m-text">they’re called ‘peaceful meditations’.</span><br />
</p>
<p id="mn8c9p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja vihareyya.</span><br />
<span class="m-text">It’s possible that some mendicant, going totally beyond the dimension of infinite space, aware that ‘consciousness is infinite’, might enter and remain in the dimension of infinite consciousness.</span><br />
</p>
<p id="mn8c9p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c9p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c9p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c9p5">
<span class="m-text m-primary">Santā ete vihārā ariyassa vinaye vuccanti.</span><br />
<span class="m-text">they’re called ‘peaceful meditations’.</span><br />
</p>
<p id="mn8c10p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja vihareyya.</span><br />
<span class="m-text">It’s possible that some mendicant, going totally beyond the dimension of infinite consciousness, aware that ‘there is nothing at all’, might enter and remain in the dimension of nothingness.</span><br />
</p>
<p id="mn8c10p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c10p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c10p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c10p5">
<span class="m-text m-primary">Santā ete vihārā ariyassa vinaye vuccanti.</span><br />
<span class="m-text">they’re called ‘peaceful meditations’.</span><br />
</p>
<p id="mn8c11p1">
<span class="m-text m-primary">Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja vihareyya.</span><br />
<span class="m-text">It’s possible that some mendicant, going totally beyond the dimension of nothingness, might enter and remain in the dimension of neither perception nor non-perception.</span><br />
</p>
<p id="mn8c11p2">
<span class="m-text m-primary">Tassa evamassa:</span><br />
<span class="m-text">They might think</span><br />
</p>
<p id="mn8c11p3">
<span class="m-text m-primary">‘sallekhena viharāmī’ti.</span><br />
<span class="m-text">they’re practicing self-effacement.</span><br />
</p>
<p id="mn8c11p4">
<span class="m-text m-primary">Na kho panete, cunda, ariyassa vinaye sallekhā vuccanti.</span><br />
<span class="m-text">But in the training of the Noble One these are not called ‘self-effacement’;</span><br />
</p>
<p id="mn8c11p5">
<span class="m-text m-primary">Santā ete vihārā ariyassa vinaye vuccanti.</span><br />
<span class="m-text">they’re called ‘peaceful meditations’.</span><br />
</p>
<p id="mn8c12p0">
<span class="m-text m-primary">1. Sallekhapariyāya</span><br />
<span class="m-text">1. The Exposition of Self-Effacement</span><br />
</p>
<p id="mn8c12p1">
<span class="m-text m-primary">Idha kho pana vo, cunda, sallekho karaṇīyo.</span><br />
<span class="m-text">Now, Cunda, you should work on self-effacement in each of the following ways.</span><br />
</p>
<p id="mn8c12p2">
<span class="m-text m-primary">‘Pare vihiṁsakā bhavissanti, mayamettha avihiṁsakā bhavissāmā’ti sallekho karaṇīyo.</span><br />
<span class="m-text">‘Others will be cruel, but here we will not be cruel.’</span><br />
</p>
<p id="mn8c12p3">
<span class="m-text m-primary">‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo.</span><br />
<span class="m-text">‘Others will kill living creatures, but here we will not kill living creatures.’</span><br />
</p>
<p id="mn8c12p4">
<span class="m-text m-primary">‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo.</span><br />
<span class="m-text">‘Others will steal, but here we will not steal.’</span><br />
</p>
<p id="mn8c12p5">
<span class="m-text m-primary">‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo.</span><br />
<span class="m-text">‘Others will be unchaste, but here we will not be unchaste.’</span><br />
</p>
<p id="mn8c12p6">
<span class="m-text m-primary">‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo.</span><br />
<span class="m-text">‘Others will lie, but here we will not lie.’</span><br />
</p>
<p id="mn8c12p7">
<span class="m-text m-primary">‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo.</span><br />
<span class="m-text">‘Others will speak divisively, but here we will not speak divisively.’</span><br />
</p>
<p id="mn8c12p8">
<span class="m-text m-primary">‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo.</span><br />
<span class="m-text">‘Others will speak harshly, but here we will not speak harshly.’</span><br />
</p>
<p id="mn8c12p9">
<span class="m-text m-primary">‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo.</span><br />
<span class="m-text">‘Others will talk nonsense, but here we will not talk nonsense.’</span><br />
</p>
<p id="mn8c12p10">
<span class="m-text m-primary">‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo.</span><br />
<span class="m-text">‘Others will be covetous, but here we will not be covetous.’</span><br />
</p>
<p id="mn8c12p11">
<span class="m-text m-primary">‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo.</span><br />
<span class="m-text">‘Others will have ill will, but here we will not have ill will.’</span><br />
</p>
<p id="mn8c12p12">
<span class="m-text m-primary">‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo.</span><br />
<span class="m-text">‘Others will have wrong view, but here we will have right view.’</span><br />
</p>
<p id="mn8c12p13">
<span class="m-text m-primary">‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo.</span><br />
<span class="m-text">‘Others will have wrong thought, but here we will have right thought.’</span><br />
</p>
<p id="mn8c12p14">
<span class="m-text m-primary">‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo.</span><br />
<span class="m-text">‘Others will have wrong speech, but here we will have right speech.’</span><br />
</p>
<p id="mn8c12p15">
<span class="m-text m-primary">‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo.</span><br />
<span class="m-text">‘Others will have wrong action, but here we will have right action.’</span><br />
</p>
<p id="mn8c12p16">
<span class="m-text m-primary">‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo.</span><br />
<span class="m-text">‘Others will have wrong livelihood, but here we will have right livelihood.’</span><br />
</p>
<p id="mn8c12p17">
<span class="m-text m-primary">‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo.</span><br />
<span class="m-text">‘Others will have wrong effort, but here we will have right effort.’</span><br />
</p>
<p id="mn8c12p18">
<span class="m-text m-primary">‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo.</span><br />
<span class="m-text">‘Others will have wrong mindfulness, but here we will have right mindfulness.’</span><br />
</p>
<p id="mn8c12p19">
<span class="m-text m-primary">‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo.</span><br />
<span class="m-text">‘Others will have wrong immersion, but here we will have right immersion.’</span><br />
</p>
<p id="mn8c12p20">
<span class="m-text m-primary">‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo.</span><br />
<span class="m-text">‘Others will have wrong knowledge, but here we will have right knowledge.’</span><br />
</p>
<p id="mn8c12p21">
<span class="m-text m-primary">‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo.</span><br />
<span class="m-text">‘Others will have wrong freedom, but here we will have right freedom.’</span><br />
</p>
<p id="mn8c12p22">
<span class="m-text m-primary">‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo.</span><br />
<span class="m-text">‘Others will be overcome with dullness and drowsiness, but here we will be rid of dullness and drowsiness.’</span><br />
</p>
<p id="mn8c12p23">
<span class="m-text m-primary">‘Pare uddhatā bhavissanti, mayamettha anuddhatā bhavissāmā’ti sallekho karaṇīyo.</span><br />
<span class="m-text">‘Others will be restless, but here we will not be restless.’</span><br />
</p>
<p id="mn8c12p24">
<span class="m-text m-primary">‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo.</span><br />
<span class="m-text">‘Others will have doubts, but here we will have gone beyond doubt.’</span><br />
</p>
<p id="mn8c12p25">
<span class="m-text m-primary">‘Pare kodhanā bhavissanti, mayamettha akkodhanā bhavissāmā’ti sallekho karaṇīyo.</span><br />
<span class="m-text">‘Others will be irritable, but here we will be without anger.’</span><br />
</p>
<p id="mn8c12p26">
<span class="m-text m-primary">‘Pare upanāhī bhavissanti, mayamettha anupanāhī bhavissāmā’ti sallekho karaṇīyo.</span><br />
<span class="m-text">‘Others will be hostile, but here we will be without hostility.’</span><br />
</p>
<p id="mn8c12p27">
<span class="m-text m-primary">‘Pare makkhī bhavissanti, mayamettha amakkhī bhavissāmā’ti sallekho karaṇīyo.</span><br />
<span class="m-text">‘Others will be offensive, but here we will be inoffensive.’</span><br />
</p>
<p id="mn8c12p28">
<span class="m-text m-primary">‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo.</span><br />
<span class="m-text">‘Others will be contemptuous, but here we will be without contempt.’</span><br />
</p>
<p id="mn8c12p29">
<span class="m-text m-primary">‘Pare issukī bhavissanti, mayamettha anissukī bhavissāmā’ti sallekho karaṇīyo.</span><br />
<span class="m-text">‘Others will be jealous, but here we will be without jealousy.’</span><br />
</p>
<p id="mn8c12p30">
<span class="m-text m-primary">‘Pare maccharī bhavissanti, mayamettha amaccharī bhavissāmā’ti sallekho karaṇīyo.</span><br />
<span class="m-text">‘Others will be stingy, but here we will be without stinginess.’</span><br />
</p>
<p id="mn8c12p31">
<span class="m-text m-primary">‘Pare saṭhā bhavissanti, mayamettha asaṭhā bhavissāmā’ti sallekho karaṇīyo.</span><br />
<span class="m-text">‘Others will be devious, but here we will not be devious.’</span><br />
</p>
<p id="mn8c12p32">
<span class="m-text m-primary">‘Pare māyāvī bhavissanti, mayamettha amāyāvī bhavissāmā’ti sallekho karaṇīyo.</span><br />
<span class="m-text">‘Others will be deceitful, but here we will not be deceitful.’</span><br />
</p>
<p id="mn8c12p33">
<span class="m-text m-primary">‘Pare thaddhā bhavissanti, mayamettha atthaddhā bhavissāmā’ti sallekho karaṇīyo.</span><br />
<span class="m-text">‘Others will be stubborn, but here we will not be stubborn.’</span><br />
</p>
<p id="mn8c12p34">
<span class="m-text m-primary">‘Pare atimānī bhavissanti, mayamettha anatimānī bhavissāmā’ti sallekho karaṇīyo.</span><br />
<span class="m-text">‘Others will be arrogant, but here we will not be arrogant.’</span><br />
</p>
<p id="mn8c12p35">
<span class="m-text m-primary">‘Pare dubbacā bhavissanti, mayamettha suvacā bhavissāmā’ti sallekho karaṇīyo.</span><br />
<span class="m-text">‘Others will be hard to admonish, but here we will not be hard to admonish.’</span><br />
</p>
<p id="mn8c12p36">
<span class="m-text m-primary">‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo.</span><br />
<span class="m-text">‘Others will have bad friends, but here we will have good friends.’</span><br />
</p>
<p id="mn8c12p37">
<span class="m-text m-primary">‘Pare pamattā bhavissanti, mayamettha appamattā bhavissāmā’ti sallekho karaṇīyo.</span><br />
<span class="m-text">‘Others will be negligent, but here we will be diligent.’</span><br />
</p>
<p id="mn8c12p38">
<span class="m-text m-primary">‘Pare assaddhā bhavissanti, mayamettha saddhā bhavissāmā’ti sallekho karaṇīyo.</span><br />
<span class="m-text">‘Others will be faithless, but here we will have faith.’</span><br />
</p>
<p id="mn8c12p39">
<span class="m-text m-primary">‘Pare ahirikā bhavissanti, mayamettha hirimanā bhavissāmā’ti sallekho karaṇīyo.</span><br />
<span class="m-text">‘Others will be conscienceless, but here we will have a sense of conscience.’</span><br />
</p>
<p id="mn8c12p40">
<span class="m-text m-primary">‘Pare anottāpī bhavissanti, mayamettha ottāpī bhavissāmā’ti sallekho karaṇīyo.</span><br />
<span class="m-text">‘Others will be imprudent, but here we will be prudent.’</span><br />
</p>
<p id="mn8c12p41">
<span class="m-text m-primary">‘Pare appassutā bhavissanti, mayamettha bahussutā bhavissāmā’ti sallekho karaṇīyo.</span><br />
<span class="m-text">‘Others will be uneducated, but here we will be well educated.’</span><br />
</p>
<p id="mn8c12p42">
<span class="m-text m-primary">‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo.</span><br />
<span class="m-text">‘Others will be lazy, but here we will be energetic.’</span><br />
</p>
<p id="mn8c12p43">
<span class="m-text m-primary">‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo.</span><br />
<span class="m-text">‘Others will be unmindful, but here we will be mindful.’</span><br />
</p>
<p id="mn8c12p44">
<span class="m-text m-primary">‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo.</span><br />
<span class="m-text">‘Others will be witless, but here we will be accomplished in wisdom.’</span><br />
</p>
<p id="mn8c12p45">
<span class="m-text m-primary">‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo.</span><br />
<span class="m-text">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’</span><br />
</p>
<p id="mn8c13p0">
<span class="m-text m-primary">2. Cittupapādapariyāya</span><br />
<span class="m-text">2. Giving Rise to the Thought</span><br />
</p>
<p id="mn8c13p1">
<span class="m-text m-primary">Cittuppādampi kho ahaṁ, cunda, kusalesu dhammesu bahukāraṁ vadāmi, ko pana vādo kāyena vācāya anuvidhīyanāsu.</span><br />
<span class="m-text">Cunda, I say that even giving rise to the thought of skillful qualities is very helpful, let alone following that path in body and speech.</span><br />
</p>
<p id="mn8c13p2">
<span class="m-text m-primary">Tasmātiha, cunda, ‘pare vihiṁsakā bhavissanti, mayamettha avihiṁsakā bhavissāmā’ti cittaṁ uppādetabbaṁ.</span><br />
<span class="m-text">That’s why you should give rise to the following thoughts. ‘Others will be cruel, but here we will not be cruel.’</span><br />
</p>
<p id="mn8c13p3">
<span class="m-text m-primary">‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṁ uppādetabbaṁ …pe…</span><br />
<span class="m-text">‘Others will kill living creatures, but here we will not kill living creatures.’ …</span><br />
</p>
<p id="mn8c13p4">
<span class="m-text m-primary">‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṁ uppādetabbaṁ.</span><br />
<span class="m-text">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’</span><br />
</p>
<p id="mn8c14p0">
<span class="m-text m-primary">3. Parikkamanapariyāya</span><br />
<span class="m-text">3. A Way Around</span><br />
</p>
<p id="mn8c14p1">
<span class="m-text m-primary">Seyyathāpi, cunda, visamo maggo assa, tassa añño samo maggo parikkamanāya;</span><br />
<span class="m-text">Cunda, suppose there was a rough path and another smooth path to get around it.</span><br />
</p>
<p id="mn8c14p2">
<span class="m-text m-primary">seyyathā vā pana, cunda, visamaṁ titthaṁ assa, tassa aññaṁ samaṁ titthaṁ parikkamanāya;</span><br />
<span class="m-text">Or suppose there was a rough ford and another smooth ford to get around it.</span><br />
</p>
<p id="mn8c14p3">
<span class="m-text m-primary">evameva kho, cunda, vihiṁsakassa purisapuggalassa avihiṁsā hoti parikkamanāya, pāṇātipātissa purisapuggalassa pāṇātipātā veramaṇī hoti parikkamanāya, adinnādāyissa purisapuggalassa adinnādānā veramaṇī hoti parikkamanāya, abrahmacārissa purisapuggalassa abrahmacariyā veramaṇī hoti parikkamanāya, musāvādissa purisapuggalassa musāvādā veramaṇī hoti parikkamanāya, pisuṇavācassa purisapuggalassa pisuṇāya vācāya veramaṇī hoti parikkamanāya, pharusavācassa purisapuggalassa pharusāya vācāya veramaṇī hoti parikkamanāya, samphappalāpissa purisapuggalassa samphappalāpā veramaṇī hoti parikkamanāya, abhijjhālussa purisapuggalassa anabhijjhā hoti parikkamanāya, byāpannacittassa purisapuggalassa abyāpādo hoti parikkamanāya.</span><br />
<span class="m-text">In the same way, a cruel individual gets around it by not being cruel. An individual who kills gets around it by not killing. …</span><br />
</p>
<p id="mn8c14p4">
<span class="m-text m-primary">Micchādiṭṭhissa purisapuggalassa sammādiṭṭhi hoti parikkamanāya, micchāsaṅkappassa purisapuggalassa sammāsaṅkappo hoti parikkamanāya, micchāvācassa purisapuggalassa sammāvācā hoti parikkamanāya, micchākammantassa purisapuggalassa sammākammanto hoti parikkamanāya, micchāājīvassa purisapuggalassa sammāājīvo hoti parikkamanāya, micchāvāyāmassa purisapuggalassa sammāvāyāmo hoti parikkamanāya, micchāsatissa purisapuggalassa sammāsati hoti parikkamanāya, micchāsamādhissa purisapuggalassa sammāsamādhi hoti parikkamanāya, micchāñāṇissa purisapuggalassa sammāñāṇaṁ hoti parikkamanāya, micchāvimuttissa purisapuggalassa sammāvimutti hoti parikkamanāya.</span><br />
</p>
<p id="mn8c14p5">
<span class="m-text m-primary">Thinamiddhapariyuṭṭhitassa purisapuggalassa vigatathinamiddhatā hoti parikkamanāya, uddhatassa purisapuggalassa anuddhaccaṁ hoti parikkamanāya, vicikicchissa purisapuggalassa tiṇṇavicikicchatā hoti parikkamanāya, kodhanassa purisapuggalassa akkodho hoti parikkamanāya, upanāhissa purisapuggalassa anupanāho hoti parikkamanāya, makkhissa purisapuggalassa amakkho hoti parikkamanāya, paḷāsissa purisapuggalassa apaḷāso hoti parikkamanāya, issukissa purisapuggalassa anissukitā hoti parikkamanāya, maccharissa purisapuggalassa amacchariyaṁ hoti parikkamanāya, saṭhassa purisapuggalassa asāṭheyyaṁ hoti parikkamanāya, māyāvissa purisapuggalassa amāyā hoti parikkamanāya, thaddhassa purisapuggalassa atthaddhiyaṁ hoti parikkamanāya, atimānissa purisapuggalassa anatimāno hoti parikkamanāya, dubbacassa purisapuggalassa sovacassatā hoti parikkamanāya, pāpamittassa purisapuggalassa kalyāṇamittatā hoti parikkamanāya, pamattassa purisapuggalassa appamādo hoti parikkamanāya, assaddhassa purisapuggalassa saddhā hoti parikkamanāya, ahirikassa purisapuggalassa hirī hoti parikkamanāya, anottāpissa purisapuggalassa ottappaṁ hoti parikkamanāya, appassutassa purisapuggalassa bāhusaccaṁ hoti parikkamanāya, kusītassa purisapuggalassa vīriyārambho hoti parikkamanāya, muṭṭhassatissa purisapuggalassa upaṭṭhitassatitā hoti parikkamanāya, duppaññassa purisapuggalassa paññāsampadā hoti parikkamanāya, sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parikkamanāya.</span><br />
<span class="m-text">An individual who is attached to their own views, holding them tight, and refusing to let go, gets around it by not being attached to their own views, not holding them tight, but letting them go easily.</span><br />
</p>
<p id="mn8c15p0">
<span class="m-text m-primary">4. Uparibhāgapariyāya</span><br />
<span class="m-text">4. Going Up</span><br />
</p>
<p id="mn8c15p1">
<span class="m-text m-primary">Seyyathāpi, cunda, ye keci akusalā dhammā sabbe te adhobhāgaṅgamanīyā, ye keci kusalā dhammā sabbe te uparibhāgaṅgamanīyā;</span><br />
<span class="m-text">Cunda, all unskillful qualities lead downwards, while all skillful qualities lead upwards.</span><br />
</p>
<p id="mn8c15p2">
<span class="m-text m-primary">evameva kho, cunda, vihiṁsakassa purisapuggalassa avihiṁsā hoti uparibhāgāya, pāṇātipātissa purisapuggalassa pāṇātipātā veramaṇī hoti uparibhāgāya …pe…</span><br />
<span class="m-text">In the same way, a cruel individual is led upwards by not being cruel. An individual who kills is led upwards by not killing …</span><br />
</p>
<p id="mn8c15p3">
<span class="m-text m-primary">sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti uparibhāgāya.</span><br />
<span class="m-text">An individual who is attached to their own views, holding them tight, and refusing to let go, is led upwards by not being attached to their own views, not holding them tight, but letting them go easily.</span><br />
</p>
<p id="mn8c16p0">
<span class="m-text m-primary">5. Parinibbānapariyāya</span><br />
<span class="m-text">5. The Exposition by Extinguishment</span><br />
</p>
<p id="mn8c16p1">
<span class="m-text m-primary">So vata, cunda, attanā palipapalipanno paraṁ palipapalipannaṁ uddharissatīti netaṁ ṭhānaṁ vijjati.</span><br />
<span class="m-text">Truly, Cunda, if you’re sinking down in the mud you can’t pull out someone else who is also sinking down in the mud.</span><br />
</p>
<p id="mn8c16p2">
<span class="m-text m-primary">So vata, cunda, attanā apalipapalipanno paraṁ palipapalipannaṁ uddharissatīti ṭhānametaṁ vijjati.</span><br />
<span class="m-text">But if you’re not sinking down in the mud you can pull out someone else who is sinking down in the mud.</span><br />
</p>
<p id="mn8c16p3">
<span class="m-text m-primary">So vata, cunda, attanā adanto avinīto aparinibbuto paraṁ damessati vinessati parinibbāpessatīti netaṁ ṭhānaṁ vijjati.</span><br />
<span class="m-text">Truly, if you’re not tamed, trained, and extinguished you can’t tame, train, and extinguish someone else.</span><br />
</p>
<p id="mn8c16p4">
<span class="m-text m-primary">So vata, cunda, attanā danto vinīto parinibbuto paraṁ damessati vinessati parinibbāpessatīti ṭhānametaṁ vijjati.</span><br />
<span class="m-text">But if you’re tamed, trained, and extinguished you can tame, train, and extinguish someone else.</span><br />
</p>
<p id="mn8c16p5">
<span class="m-text m-primary">Evameva kho, cunda, vihiṁsakassa purisapuggalassa avihiṁsā hoti parinibbānāya, pāṇātipātissa purisapuggalassa pāṇātipātā veramaṇī hoti parinibbānāya.</span><br />
<span class="m-text">In the same way, a cruel individual extinguishes it by not being cruel. An individual who kills extinguishes it by not killing. …</span><br />
</p>
<p id="mn8c16p6">
<span class="m-text m-primary">Adinnādāyissa purisapuggalassa adinnādānā veramaṇī hoti parinibbānāya.</span><br />
</p>
<p id="mn8c16p7">
<span class="m-text m-primary">Abrahmacārissa purisapuggalassa abrahmacariyā veramaṇī hoti parinibbānāya.</span><br />
</p>
<p id="mn8c16p8">
<span class="m-text m-primary">Musāvādissa purisapuggalassa musāvādā veramaṇī hoti parinibbānāya.</span><br />
</p>
<p id="mn8c16p9">
<span class="m-text m-primary">Pisuṇavācassa purisapuggalassa pisuṇāya vācāya veramaṇī hoti parinibbānāya.</span><br />
</p>
<p id="mn8c16p10">
<span class="m-text m-primary">Pharusavācassa purisapuggalassa pharusāya vācāya veramaṇī hoti parinibbānāya.</span><br />
</p>
<p id="mn8c16p11">
<span class="m-text m-primary">Samphappalāpissa purisapuggalassa samphappalāpā veramaṇī hoti parinibbānāya.</span><br />
</p>
<p id="mn8c16p12">
<span class="m-text m-primary">Abhijjhālussa purisapuggalassa anabhijjhā hoti parinibbānāya.</span><br />
</p>
<p id="mn8c16p13">
<span class="m-text m-primary">Byāpannacittassa purisapuggalassa abyāpādo hoti parinibbānāya.</span><br />
</p>
<p id="mn8c16p14">
<span class="m-text m-primary">Micchādiṭṭhissa purisapuggalassa sammādiṭṭhi hoti parinibbānāya.</span><br />
</p>
<p id="mn8c16p15">
<span class="m-text m-primary">Micchāsaṅkappassa purisapuggalassa sammāsaṅkappo hoti parinibbānāya.</span><br />
</p>
<p id="mn8c16p16">
<span class="m-text m-primary">Micchāvācassa purisapuggalassa sammāvācā hoti parinibbānāya.</span><br />
</p>
<p id="mn8c16p17">
<span class="m-text m-primary">Micchākammantassa purisapuggalassa sammākammanto hoti parinibbānāya.</span><br />
</p>
<p id="mn8c16p18">
<span class="m-text m-primary">Micchāājīvassa purisapuggalassa sammāājīvo hoti parinibbānāya.</span><br />
</p>
<p id="mn8c16p19">
<span class="m-text m-primary">Micchāvāyāmassa purisapuggalassa sammāvāyāmo hoti parinibbānāya.</span><br />
</p>
<p id="mn8c16p20">
<span class="m-text m-primary">Micchāsatissa purisapuggalassa sammāsati hoti parinibbānāya.</span><br />
</p>
<p id="mn8c16p21">
<span class="m-text m-primary">Micchāsamādhissa purisapuggalassa sammāsamādhi hoti parinibbānāya.</span><br />
</p>
<p id="mn8c16p22">
<span class="m-text m-primary">Micchāñāṇissa purisapuggalassa sammāñāṇaṁ hoti parinibbānāya.</span><br />
</p>
<p id="mn8c16p23">
<span class="m-text m-primary">Micchāvimuttissa purisapuggalassa sammāvimutti hoti parinibbānāya.</span><br />
</p>
<p id="mn8c16p24">
<span class="m-text m-primary">Thinamiddhapariyuṭṭhitassa purisapuggalassa vigatathinamiddhatā hoti parinibbānāya.</span><br />
</p>
<p id="mn8c16p25">
<span class="m-text m-primary">Uddhatassa purisapuggalassa anuddhaccaṁ hoti parinibbānāya.</span><br />
</p>
<p id="mn8c16p26">
<span class="m-text m-primary">Vicikicchissa purisapuggalassa tiṇṇavicikicchatā hoti parinibbānāya.</span><br />
</p>
<p id="mn8c16p27">
<span class="m-text m-primary">Kodhanassa purisapuggalassa akkodho hoti parinibbānāya.</span><br />
</p>
<p id="mn8c16p28">
<span class="m-text m-primary">Upanāhissa purisapuggalassa anupanāho hoti parinibbānāya.</span><br />
</p>
<p id="mn8c16p29">
<span class="m-text m-primary">Makkhissa purisapuggalassa amakkho hoti parinibbānāya.</span><br />
</p>
<p id="mn8c16p30">
<span class="m-text m-primary">Paḷāsissa purisapuggalassa apaḷāso hoti parinibbānāya.</span><br />
</p>
<p id="mn8c16p31">
<span class="m-text m-primary">Issukissa purisapuggalassa anissukitā hoti parinibbānāya.</span><br />
</p>
<p id="mn8c16p32">
<span class="m-text m-primary">Maccharissa purisapuggalassa amacchariyaṁ hoti parinibbānāya.</span><br />
</p>
<p id="mn8c16p33">
<span class="m-text m-primary">Saṭhassa purisapuggalassa asāṭheyyaṁ hoti parinibbānāya.</span><br />
</p>
<p id="mn8c16p34">
<span class="m-text m-primary">Māyāvissa purisapuggalassa amāyā hoti parinibbānāya.</span><br />
</p>
<p id="mn8c16p35">
<span class="m-text m-primary">Thaddhassa purisapuggalassa atthaddhiyaṁ hoti parinibbānāya.</span><br />
</p>
<p id="mn8c16p36">
<span class="m-text m-primary">Atimānissa purisapuggalassa anatimāno hoti parinibbānāya.</span><br />
</p>
<p id="mn8c16p37">
<span class="m-text m-primary">Dubbacassa purisapuggalassa sovacassatā hoti parinibbānāya.</span><br />
</p>
<p id="mn8c16p38">
<span class="m-text m-primary">Pāpamittassa purisapuggalassa kalyāṇamittatā hoti parinibbānāya.</span><br />
</p>
<p id="mn8c16p39">
<span class="m-text m-primary">Pamattassa purisapuggalassa appamādo hoti parinibbānāya.</span><br />
</p>
<p id="mn8c16p40">
<span class="m-text m-primary">Assaddhassa purisapuggalassa saddhā hoti parinibbānāya.</span><br />
</p>
<p id="mn8c16p41">
<span class="m-text m-primary">Ahirikassa purisapuggalassa hirī hoti parinibbānāya.</span><br />
</p>
<p id="mn8c16p42">
<span class="m-text m-primary">Anottāpissa purisapuggalassa ottappaṁ hoti parinibbānāya.</span><br />
</p>
<p id="mn8c16p43">
<span class="m-text m-primary">Appassutassa purisapuggalassa bāhusaccaṁ hoti parinibbānāya.</span><br />
</p>
<p id="mn8c16p44">
<span class="m-text m-primary">Kusītassa purisapuggalassa vīriyārambho hoti parinibbānāya.</span><br />
</p>
<p id="mn8c16p45">
<span class="m-text m-primary">Muṭṭhassatissa purisapuggalassa upaṭṭhitassatitā hoti parinibbānāya.</span><br />
</p>
<p id="mn8c16p46">
<span class="m-text m-primary">Duppaññassa purisapuggalassa paññāsampadā hoti parinibbānāya.</span><br />
</p>
<p id="mn8c16p47">
<span class="m-text m-primary">Sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parinibbānāya.</span><br />
<span class="m-text">An individual who is attached to their own views, holding them tight, and refusing to let go, extinguishes it by not being attached to their own views, not holding them tight, but letting them go easily.</span><br />
</p>
<p id="mn8c17p1">
<span class="m-text m-primary">Iti kho, cunda, desito mayā sallekhapariyāyo, desito cittuppādapariyāyo, desito parikkamanapariyāyo, desito uparibhāgapariyāyo, desito parinibbānapariyāyo.</span><br />
<span class="m-text">So, Cunda, I’ve taught the expositions by way of self-effacement, giving rise to thought, the way around, going up, and extinguishing.</span><br />
</p>
<p id="mn8c17p2">
<span class="m-text m-primary">Yaṁ kho, cunda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā.</span><br />
<span class="m-text">Out of compassion, I’ve done what a teacher should do who wants what’s best for their disciples.</span><br />
</p>
<p id="mn8c17p3">
<span class="m-text m-primary">Etāni, cunda, rukkhamūlāni, etāni suññāgārāni, jhāyatha, cunda, mā pamādattha, mā pacchāvippaṭisārino ahuvattha—ayaṁ kho amhākaṁ anusāsanī”ti.</span><br />
<span class="m-text">Here are these roots of trees, and here are these empty huts. Practice absorption, Cunda! Don’t be negligent! Don’t regret it later! This is my instruction.”</span><br />
</p>
<p id="mn8c17p4">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn8c17p5">
<span class="m-text m-primary">Attamano āyasmā mahācundo bhagavato bhāsitaṁ abhinandīti.</span><br />
<span class="m-text">Satisfied, Venerable Mahācunda was happy with what the Buddha said.</span><br />
</p>
<p id="mn8c17p6">
<span class="m-text m-primary">Catuttālīsapadā vuttā,</span><br />
<span class="m-text">Forty-four items have been stated,</span><br />
</p>
<p id="mn8c17p7">
<span class="m-text m-primary">sandhayo pañca desitā;</span><br />
<span class="m-text">organized into five sections.</span><br />
</p>
<p id="mn8c17p8">
<span class="m-text m-primary">Sallekho nāma suttanto,</span><br />
<span class="m-text">“Effacement” is the name of this discourse,</span><br />
</p>
<p id="mn8c17p9">
<span class="m-text m-primary">gambhīro sāgarūpamoti.</span><br />
<span class="m-text">which is deep as the ocean.</span><br />
</p>
<p id="mn8c17p10">
<span class="m-text m-primary">Sallekhasuttaṁ niṭṭhitaṁ aṭṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>