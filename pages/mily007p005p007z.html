<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily007p005p007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily007p005p007z.html" />
  <meta property="og:description" content="Opammakathāpañha Upacikāvagga 7. Migaṅgapañha “Bhante nāgasena, ‘migassa tīṇi aṅgāni gahetabbānī’ti yaṁ vadesi, katamāni tāni tīṇi aṅgāni gahetabbānī”ti? “Yathā, mahārāja, migo divā araññe carati, rattiṁ abbhokāse; evameva kho, mahārāja, yoginā yogāvacarena divā araññe viharitabbaṁ, rattiṁ abbhokāse. Idaṁ, mahārāja, migassa paṭhamaṁ aṅgaṁ gahetabba …" />
  <meta name="twitter:description" content="Opammakathāpañha Upacikāvagga 7. Migaṅgapañha “Bhante nāgasena, ‘migassa tīṇi aṅgāni gahetabbānī’ti yaṁ vadesi, katamāni tāni tīṇi aṅgāni gahetabbānī”ti? “Yathā, mahārāja, migo divā araññe carati, rattiṁ abbhokāse; evameva kho, mahārāja, yoginā yogāvacarena divā araññe viharitabbaṁ, rattiṁ abbhokāse. Idaṁ, mahārāja, migassa paṭhamaṁ aṅgaṁ gahetabba …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="opammakathapanha">
<h2><a href="#opammakathapanha">Opammakathāpañha</a></h2>
<section id="upacikavagga">
<h3><a href="#upacikavagga">Upacikāvagga</a></h3>
<section id="migangapanha">
<h4><a href="#migangapanha">7. Migaṅgapañha</a></h4>
<p id="mil7p5p7c1p1">
<span class="m-text m-primary">“Bhante nāgasena, ‘migassa tīṇi aṅgāni gahetabbānī’ti yaṁ vadesi, katamāni tāni tīṇi aṅgāni gahetabbānī”ti?</span><br />
</p>
<p id="mil7p5p7c1p2">
<span class="m-text m-primary">“Yathā, mahārāja, migo divā araññe carati, rattiṁ abbhokāse;</span><br />
</p>
<p id="mil7p5p7c1p3">
<span class="m-text m-primary">evameva kho, mahārāja, yoginā yogāvacarena divā araññe viharitabbaṁ, rattiṁ abbhokāse.</span><br />
</p>
<p id="mil7p5p7c1p4">
<span class="m-text m-primary">Idaṁ, mahārāja, migassa paṭhamaṁ aṅgaṁ gahetabbaṁ.</span><br />
</p>
<p id="mil7p5p7c2p1">
<span class="m-text m-primary">Bhāsitampetaṁ, mahārāja, bhagavatā devātidevena lomahaṁsanapariyāye—</span><br />
</p>
<p id="mil7p5p7c3p1">
<span class="m-text m-primary">‘So kho ahaṁ, sāriputta, yā tā rattiyo sītā hemantikā antaraṭṭhakā himapātasamayā, tathārūpāsu rattīsu rattiṁ abbhokāse viharāmi, divā vanasaṇḍe.</span><br />
</p>
<p id="mil7p5p7c3p2">
<span class="m-text m-primary">Gimhānaṁ pacchime māse divā abbhokāse viharāmi, rattiṁ vanasaṇḍe’ti.</span><br />
</p>
<p id="mil7p5p7c4p1">
<span class="m-text m-primary">Puna caparaṁ, mahārāja, migo sattimhi vā sare vā opatante vañceti palāyati, na kāyamupaneti;</span><br />
</p>
<p id="mil7p5p7c4p2">
<span class="m-text m-primary">evameva kho, mahārāja, yoginā yogāvacarena kilesesu opatantesu vañcayitabbaṁ palāyitabbaṁ, na cittamupanetabbaṁ.</span><br />
</p>
<p id="mil7p5p7c4p3">
<span class="m-text m-primary">Idaṁ, mahārāja, migassa dutiyaṁ aṅgaṁ gahetabbaṁ.</span><br />
</p>
<p id="mil7p5p7c5p1">
<span class="m-text m-primary">Puna caparaṁ, mahārāja, migo manusse disvā yena vā tena vā palāyati ‘mā maṁ te addasaṁsū’ti;</span><br />
</p>
<p id="mil7p5p7c5p2">
<span class="m-text m-primary">evameva kho, mahārāja, yoginā yogāvacarena bhaṇḍanakalahaviggahavivādasīle dussīle kusīte saṅgaṇikārāme disvā yena vā tena vā palāyitabbaṁ ‘mā maṁ te addasaṁsu, ahañca te mā addasan’ti.</span><br />
</p>
<p id="mil7p5p7c5p3">
<span class="m-text m-primary">Idaṁ, mahārāja, migassa tatiyaṁ aṅgaṁ gahetabbaṁ.</span><br />
</p>
<p id="mil7p5p7c5p4">
<span class="m-text m-primary">Bhāsitampetaṁ, mahārāja, therena sāriputtena dhammasenāpatinā—</span><br />
</p>
<p id="mil7p5p7c6p1">
<span class="m-text m-primary">‘Mā me kadāci pāpiccho,</span><br />
</p>
<p id="mil7p5p7c6p2">
<span class="m-text m-primary">kusīto hīnavīriyo;</span><br />
</p>
<p id="mil7p5p7c6p3">
<span class="m-text m-primary">Appassuto anācāro,</span><br />
</p>
<p id="mil7p5p7c6p4">
<span class="m-text m-primary">sammato ahu katthacī’”ti.</span><br />
</p>
<p id="mil7p5p7c7p1">
<span class="m-text m-primary">Migaṅgapañho sattamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>