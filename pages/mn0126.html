<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 126 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0126.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 126
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0125.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0127.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 126</span></p>
<section id="bhumijasutta">
<span id="mn126c0p2"></span><h2><span class="pali m-text">Bhūmijasutta</span></h2>
<p><span class="sujato m-text">With Bhūmija</span></p>
<p id="mn126c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn126c1p2">
<span class="pali m-text">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="sujato m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="mn126c2p1">
<span class="pali m-text">Atha kho āyasmā bhūmijo pubbaṇhasamayaṁ nivāsetvā pattacīvaramādāya yena jayasenassa rājakumārassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then Venerable Bhūmija robed up in the morning and, taking his bowl and robe, went to the home of Prince Jayasena, where he sat on the seat spread out.</span><br />
</p>
<p id="mn126c3p1">
<span class="pali m-text">Atha kho jayaseno rājakumāro yenāyasmā bhūmijo tenupasaṅkami; upasaṅkamitvā āyasmatā bhūmijena saddhiṁ sammodi.</span><br />
<span class="sujato m-text">Then Jayasena approached and exchanged greetings with him.</span><br />
</p>
<p id="mn126c3p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jayaseno rājakumāro āyasmantaṁ bhūmijaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to Bhūmija:</span><br />
</p>
<p id="mn126c3p3">
<span class="pali m-text">“santi, bho bhūmija, eke samaṇabrāhmaṇā evaṁvādino evaṁdiṭṭhino:</span><br />
<span class="sujato m-text">“Mister Bhūmija, there are some ascetics and brahmins who have this doctrine and view:</span><br />
</p>
<p id="mn126c3p4">
<span class="pali m-text">‘āsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">‘If you make a wish and lead the spiritual life, you can’t win the fruit.</span><br />
</p>
<p id="mn126c3p5">
<span class="pali m-text">anāsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">If you don’t make a wish and lead the spiritual life, you can’t win the fruit.</span><br />
</p>
<p id="mn126c3p6">
<span class="pali m-text">āsañca anāsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">If you both make a wish and don’t make a wish and lead the spiritual life, you can’t win the fruit.</span><br />
</p>
<p id="mn126c3p7">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāyā’ti.</span><br />
<span class="sujato m-text">If you neither make a wish nor don’t make a wish and lead the spiritual life, you can’t win the fruit.’</span><br />
</p>
<p id="mn126c3p8">
<span class="pali m-text">Idha bhoto bhūmijassa satthā kiṁvādī kimakkhāyī”ti?</span><br />
<span class="sujato m-text">What does Mister Bhūmija’s Teacher say about this? How does he explain it?”</span><br />
</p>
<p id="mn126c4p1">
<span class="pali m-text">“Na kho metaṁ, rājakumāra, bhagavato sammukhā sutaṁ, sammukhā paṭiggahitaṁ.</span><br />
<span class="sujato m-text">“Prince, I haven’t heard and learned this in the presence of the Buddha.</span><br />
</p>
<p id="mn126c4p2">
<span class="pali m-text">Ṭhānañca kho etaṁ vijjati yaṁ bhagavā evaṁ byākareyya:</span><br />
<span class="sujato m-text">But it’s possible that he might explain it like this:</span><br />
</p>
<p id="mn126c4p3">
<span class="pali m-text">‘āsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
<span class="sujato m-text">‘If you lead the spiritual life irrationally, you can’t win the fruit, regardless of whether you make a wish,</span><br />
</p>
<p id="mn126c4p4">
<span class="pali m-text">anāsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
<span class="sujato m-text">you don’t make a wish,</span><br />
</p>
<p id="mn126c4p5">
<span class="pali m-text">āsañca anāsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
<span class="sujato m-text">you both do and do not make a wish,</span><br />
</p>
<p id="mn126c4p6">
<span class="pali m-text">nevāsaṁ nānāsañcepi karitvā ayoniso brahmacariyaṁ caranti, abhabbā phalassa adhigamāya.</span><br />
<span class="sujato m-text">or you neither do nor don’t make a wish.</span><br />
</p>
<p id="mn126c4p7">
<span class="pali m-text">Āsañcepi karitvā yoniso brahmacariyaṁ caranti, bhabbā phalassa adhigamāya;</span><br />
<span class="sujato m-text">But if you lead the spiritual life rationally, you can win the fruit, regardless of whether you make a wish,</span><br />
</p>
<p id="mn126c4p8">
<span class="pali m-text">anāsañcepi karitvā yoniso brahmacariyaṁ caranti, bhabbā phalassa adhigamāya;</span><br />
<span class="sujato m-text">you don’t make a wish,</span><br />
</p>
<p id="mn126c4p9">
<span class="pali m-text">āsañca anāsañcepi karitvā yoniso brahmacariyaṁ caranti, bhabbā phalassa adhigamāya;</span><br />
<span class="sujato m-text">you both do and do not make a wish,</span><br />
</p>
<p id="mn126c4p10">
<span class="pali m-text">nevāsaṁ nānāsañcepi karitvā yoniso brahmacariyaṁ caranti, bhabbā phalassa adhigamāyā’ti.</span><br />
<span class="sujato m-text">or you neither do nor don’t make a wish.’</span><br />
</p>
<p id="mn126c4p11">
<span class="pali m-text">Na kho me taṁ, rājakumāra, bhagavato sammukhā sutaṁ, sammukhā paṭiggahitaṁ.</span><br />
<span class="sujato m-text">I haven’t heard and learned this in the presence of the Buddha.</span><br />
</p>
<p id="mn126c4p12">
<span class="pali m-text">Ṭhānañca kho etaṁ vijjati yaṁ bhagavā evaṁ byākareyyā”ti.</span><br />
<span class="sujato m-text">But it’s possible that he might explain it like that.”</span><br />
</p>
<p id="mn126c5p1">
<span class="pali m-text">“Sace kho bhoto bhūmijassa satthā evaṁvādī evamakkhāyī, addhā bhoto bhūmijassa satthā sabbesaṁyeva puthusamaṇabrāhmaṇānaṁ muddhānaṁ maññe āhacca tiṭṭhatī”ti.</span><br />
<span class="sujato m-text">“If that’s what your teacher says, Mister Bhūmija, he clearly stands head and shoulders above all the various other ascetics and brahmins.”</span><br />
</p>
<p id="mn126c6p1">
<span class="pali m-text">Atha kho jayaseno rājakumāro āyasmantaṁ bhūmijaṁ sakeneva thālipākena parivisi.</span><br />
<span class="sujato m-text">Then Prince Jayasena served Venerable Bhūmija from his own dish.</span><br />
</p>
<p id="mn126c7p1">
<span class="pali m-text">Atha kho āyasmā bhūmijo pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā bhūmijo bhagavantaṁ etadavoca:</span><br />
<span class="sujato m-text">Then after the meal, on his return from almsround, Bhūmija went to the Buddha, bowed, sat down to one side, and told him all that had happened, adding:</span><br />
</p>
<p id="mn126c7p2">
<span class="pali m-text">“idhāhaṁ, bhante, pubbaṇhasamayaṁ nivāsetvā pattacīvaramādāya yena jayasenassa rājakumārassa nivesanaṁ tenupasaṅkamiṁ; upasaṅkamitvā paññatte āsane nisīdiṁ.</span><br />
</p>
<p id="mn126c7p3">
<span class="pali m-text">Atha kho, bhante, jayaseno rājakumāro yenāhaṁ tenupasaṅkami; upasaṅkamitvā mayā saddhiṁ sammodi.</span><br />
</p>
<p id="mn126c7p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho, bhante, jayaseno rājakumāro maṁ etadavoca:</span><br />
</p>
<p id="mn126c7p5">
<span class="pali m-text">‘santi, bho bhūmija, eke samaṇabrāhmaṇā evaṁvādino evaṁdiṭṭhino—</span><br />
</p>
<p id="mn126c7p6">
<span class="pali m-text">āsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c7p7">
<span class="pali m-text">anāsañcepi karitvā …pe…</span><br />
</p>
<p id="mn126c7p8">
<span class="pali m-text">āsañca anāsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c7p9">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāyā’ti.</span><br />
</p>
<p id="mn126c7p10">
<span class="pali m-text">‘Idha bhoto bhūmijassa satthā kiṁvādī kimakkhāyī’ti?</span><br />
</p>
<p id="mn126c7p11">
<span class="pali m-text">Evaṁ vutte, ahaṁ, bhante, jayasenaṁ rājakumāraṁ etadavocaṁ:</span><br />
</p>
<p id="mn126c7p12">
<span class="pali m-text">‘na kho me taṁ, rājakumāra, bhagavato sammukhā sutaṁ, sammukhā paṭiggahitaṁ.</span><br />
</p>
<p id="mn126c7p13">
<span class="pali m-text">Ṭhānañca kho etaṁ vijjati yaṁ bhagavā evaṁ byākareyya—</span><br />
</p>
<p id="mn126c7p14">
<span class="pali m-text">āsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
</p>
<p id="mn126c7p15">
<span class="pali m-text">anāsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
</p>
<p id="mn126c7p16">
<span class="pali m-text">āsañca anāsañcepi karitvā ayoniso brahmacariyaṁ caranti, abhabbā phalassa adhigamāya;</span><br />
</p>
<p id="mn126c7p17">
<span class="pali m-text">nevāsaṁ nānāsañcepi karitvā ayoniso brahmacariyaṁ caranti, abhabbā phalassa adhigamāya.</span><br />
</p>
<p id="mn126c7p18">
<span class="pali m-text">Āsañcepi karitvā yoniso brahmacariyaṁ caranti, bhabbā phalassa adhigamāya;</span><br />
</p>
<p id="mn126c7p19">
<span class="pali m-text">anāsañcepi karitvā …pe…</span><br />
</p>
<p id="mn126c7p20">
<span class="pali m-text">āsañca anāsañcepi karitvā …pe…</span><br />
</p>
<p id="mn126c7p21">
<span class="pali m-text">nevāsaṁ nānāsañcepi karitvā yoniso brahmacariyaṁ caranti, bhabbā phalassa adhigamāyāti.</span><br />
</p>
<p id="mn126c7p22">
<span class="pali m-text">Na kho me taṁ, rājakumāra, bhagavato sammukhā sutaṁ, sammukhā paṭiggahitaṁ.</span><br />
</p>
<p id="mn126c7p23">
<span class="pali m-text">Ṭhānañca kho etaṁ vijjati yaṁ bhagavā evaṁ byākareyyā’ti.</span><br />
</p>
<p id="mn126c7p24">
<span class="pali m-text">‘Sace bhoto bhūmijassa satthā evaṁvādī evamakkhāyī, addhā bhoto bhūmijassa satthā sabbesaṁyeva puthusamaṇabrāhmaṇānaṁ muddhānaṁ maññe āhacca tiṭṭhatī’ti.</span><br />
</p>
<p id="mn126c7p25">
<span class="pali m-text">‘Kaccāhaṁ, bhante, evaṁ puṭṭho evaṁ byākaramāno vuttavādī ceva bhagavato homi, na ca bhagavantaṁ abhūtena abbhācikkhāmi, dhammassa cānudhammaṁ byākaromi, na ca koci sahadhammiko vādānuvādo gārayhaṁ ṭhānaṁ āgacchatī’”ti?</span><br />
<span class="sujato m-text">“Answering this way, I trust that I repeated what the Buddha has said, and didn’t misrepresent him with an untruth. I trust my explanation was in line with the teaching, and that there are no legitimate grounds for rebuttal or criticism.”</span><br />
</p>
<p id="mn126c8p1">
<span class="pali m-text">“Taggha tvaṁ, bhūmija, evaṁ puṭṭho evaṁ byākaramāno vuttavādī ceva me hosi, na ca maṁ abhūtena abbhācikkhasi, dhammassa cānudhammaṁ byākarosi, na ca koci sahadhammiko vādānuvādo gārayhaṁ ṭhānaṁ āgacchati.</span><br />
<span class="sujato m-text">“Indeed, Bhūmija, in answering this way you repeated what I’ve said, and didn’t misrepresent me with an untruth. Your explanation was in line with the teaching, and there are no legitimate grounds for rebuttal or criticism.</span><br />
</p>
<p id="mn126c9p1">
<span class="pali m-text">Ye hi keci, bhūmija, samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">There are some ascetics and brahmins who have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. If they lead the spiritual life, they can’t win the fruit, regardless of whether they make a wish,</span><br />
</p>
<p id="mn126c9p2">
<span class="pali m-text">anāsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">they don’t make a wish,</span><br />
</p>
<p id="mn126c9p3">
<span class="pali m-text">āsañca anāsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">they both do and do not make a wish,</span><br />
</p>
<p id="mn126c9p4">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāya.</span><br />
<span class="sujato m-text">or they neither do nor don’t make a wish.</span><br />
</p>
<p id="mn126c9p5">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c9p6">
<span class="pali m-text">Ayoni hesā, bhūmija, phalassa adhigamāya.</span><br />
<span class="sujato m-text">Because that’s an irrational way to win the fruit.</span><br />
</p>
<p id="mn126c10p1">
<span class="pali m-text">Seyyathāpi, bhūmija, puriso telatthiko telagavesī telapariyesanaṁ caramāno vālikaṁ doṇiyā ākiritvā udakena paripphosakaṁ paripphosakaṁ pīḷeyya.</span><br />
<span class="sujato m-text">Suppose there was a person in need of oil. While wandering in search of oil, they tried heaping sand in a bucket, sprinkling it thoroughly with water, and pressing it out.</span><br />
</p>
<p id="mn126c10p2">
<span class="pali m-text">Āsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya;</span><br />
<span class="sujato m-text">But by doing this, they couldn’t extract any oil, regardless of whether they made a wish,</span><br />
</p>
<p id="mn126c10p3">
<span class="pali m-text">anāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya;</span><br />
<span class="sujato m-text">didn’t make a wish,</span><br />
</p>
<p id="mn126c10p4">
<span class="pali m-text">āsañca anāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya;</span><br />
<span class="sujato m-text">both did and did not make a wish,</span><br />
</p>
<p id="mn126c10p5">
<span class="pali m-text">nevāsaṁ nānāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c10p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c10p7">
<span class="pali m-text">Ayoni hesā, bhūmija, telassa adhigamāya.</span><br />
<span class="sujato m-text">Because that’s an irrational way to extract oil.</span><br />
</p>
<p id="mn126c10p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṁ caranti, abhabbā phalassa adhigamāya;</span><br />
<span class="sujato m-text">And so it is for any ascetics and brahmins who have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. If they lead the spiritual life, they can’t win the fruit, regardless of whether or not they make a wish.</span><br />
</p>
<p id="mn126c10p9">
<span class="pali m-text">anāsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c10p10">
<span class="pali m-text">āsañca anāsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c10p11">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāya.</span><br />
</p>
<p id="mn126c10p12">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c10p13">
<span class="pali m-text">Ayoni hesā, bhūmija, phalassa adhigamāya.</span><br />
<span class="sujato m-text">Because that’s an irrational way to win the fruit.</span><br />
</p>
<p id="mn126c11p1">
<span class="pali m-text">Seyyathāpi, bhūmija, puriso khīratthiko khīragavesī khīrapariyesanaṁ caramāno gāviṁ taruṇavacchaṁ visāṇato āviñcheyya.</span><br />
<span class="sujato m-text">Suppose there was a person in need of milk. While wandering in search of milk, they tried pulling the horn of a newly-calved cow.</span><br />
</p>
<p id="mn126c11p2">
<span class="pali m-text">Āsañcepi karitvā gāviṁ taruṇavacchaṁ visāṇato āviñcheyya, abhabbo khīrassa adhigamāya;</span><br />
<span class="sujato m-text">But by doing this, they couldn’t get any milk, regardless of whether they made a wish,</span><br />
</p>
<p id="mn126c11p3">
<span class="pali m-text">anāsañcepi karitvā …pe…</span><br />
<span class="sujato m-text">didn’t make a wish,</span><br />
</p>
<p id="mn126c11p4">
<span class="pali m-text">āsañca anāsañcepi karitvā …pe…</span><br />
<span class="sujato m-text">both did and did not make a wish,</span><br />
</p>
<p id="mn126c11p5">
<span class="pali m-text">nevāsaṁ nānāsañcepi karitvā gāviṁ taruṇavacchaṁ visāṇato āviñcheyya, abhabbo khīrassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c11p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c11p7">
<span class="pali m-text">Ayoni hesā, bhūmija, khīrassa adhigamāya.</span><br />
<span class="sujato m-text">Because that’s an irrational way to get milk.</span><br />
</p>
<p id="mn126c11p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā micchādiṭṭhino …pe…</span><br />
<span class="sujato m-text">And so it is for any ascetics and brahmins who have wrong view …</span><br />
</p>
<p id="mn126c11p9">
<span class="pali m-text">micchāsamādhino te āsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c11p10">
<span class="pali m-text">anāsañcepi karitvā …pe…</span><br />
</p>
<p id="mn126c11p11">
<span class="pali m-text">āsañca anāsañcepi karitvā …pe…</span><br />
</p>
<p id="mn126c11p12">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāya.</span><br />
</p>
<p id="mn126c11p13">
<span class="pali m-text">Taṁ kissa hetu?</span><br />
</p>
<p id="mn126c11p14">
<span class="pali m-text">Ayoni hesā, bhūmija, phalassa adhigamāya.</span><br />
<span class="sujato m-text">Because that’s an irrational way to win the fruit.</span><br />
</p>
<p id="mn126c12p1">
<span class="pali m-text">Seyyathāpi, bhūmija, puriso navanītatthiko navanītagavesī navanītapariyesanaṁ caramāno udakaṁ kalase āsiñcitvā matthena āviñcheyya.</span><br />
<span class="sujato m-text">Suppose there was a person in need of butter. While wandering in search of butter, they tried pouring water into a pot and churning it with a stick.</span><br />
</p>
<p id="mn126c12p2">
<span class="pali m-text">Āsañcepi karitvā udakaṁ kalase āsiñcitvā matthena āviñcheyya, abhabbo navanītassa adhigamāya;</span><br />
<span class="sujato m-text">But by doing this, they couldn’t produce any butter, regardless of whether they made a wish,</span><br />
</p>
<p id="mn126c12p3">
<span class="pali m-text">anāsañcepi karitvā …pe…</span><br />
<span class="sujato m-text">didn’t make a wish,</span><br />
</p>
<p id="mn126c12p4">
<span class="pali m-text">āsañca anāsañcepi karitvā …pe…</span><br />
<span class="sujato m-text">both did and did not make a wish,</span><br />
</p>
<p id="mn126c12p5">
<span class="pali m-text">nevāsaṁ nānāsañcepi karitvā udakaṁ kalase āsiñcitvā matthena āviñcheyya, abhabbo navanītassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c12p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c12p7">
<span class="pali m-text">Ayoni hesā, bhūmija, navanītassa adhigamāya.</span><br />
<span class="sujato m-text">Because that’s an irrational way to produce butter.</span><br />
</p>
<p id="mn126c12p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā micchādiṭṭhino …pe…</span><br />
<span class="sujato m-text">And so it is for any ascetics and brahmins who have wrong view …</span><br />
</p>
<p id="mn126c12p9">
<span class="pali m-text">micchāsamādhino te āsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c12p10">
<span class="pali m-text">anāsañcepi karitvā …pe…</span><br />
</p>
<p id="mn126c12p11">
<span class="pali m-text">āsañca anāsañcepi karitvā …pe…</span><br />
</p>
<p id="mn126c12p12">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāya.</span><br />
</p>
<p id="mn126c12p13">
<span class="pali m-text">Taṁ kissa hetu?</span><br />
</p>
<p id="mn126c12p14">
<span class="pali m-text">Ayoni hesā, bhūmija, phalassa adhigamāya.</span><br />
<span class="sujato m-text">Because that’s an irrational way to win the fruit.</span><br />
</p>
<p id="mn126c13p1">
<span class="pali m-text">Seyyathāpi, bhūmija, puriso aggitthiko aggigavesī aggipariyesanaṁ caramāno allaṁ kaṭṭhaṁ sasnehaṁ uttarāraṇiṁ ādāya abhimantheyya.</span><br />
<span class="sujato m-text">Suppose there was a person in need of fire. While wandering in search of fire, they tried drilling a green, sappy log with a drill-stick.</span><br />
</p>
<p id="mn126c13p2">
<span class="pali m-text">Āsañcepi karitvā allaṁ kaṭṭhaṁ sasnehaṁ uttarāraṇiṁ ādāya abhimantheyya, abhabbo aggissa adhigamāya;</span><br />
<span class="sujato m-text">But by doing this, they couldn’t start a fire, regardless of whether they made a wish,</span><br />
</p>
<p id="mn126c13p3">
<span class="pali m-text">anāsañcepi karitvā …pe…</span><br />
<span class="sujato m-text">didn’t make a wish,</span><br />
</p>
<p id="mn126c13p4">
<span class="pali m-text">āsañca anāsañcepi karitvā …pe…</span><br />
<span class="sujato m-text">both did and did not make a wish,</span><br />
</p>
<p id="mn126c13p5">
<span class="pali m-text">nevāsaṁ nānāsañcepi karitvā allaṁ kaṭṭhaṁ sasnehaṁ uttarāraṇiṁ ādāya abhimantheyya, abhabbo aggissa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c13p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c13p7">
<span class="pali m-text">Ayoni hesā, bhūmija, aggissa adhigamāya.</span><br />
<span class="sujato m-text">Because that’s an irrational way to start a fire.</span><br />
</p>
<p id="mn126c13p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā micchādiṭṭhino …pe…</span><br />
<span class="sujato m-text">And so it is for any ascetics and brahmins who have wrong view …</span><br />
</p>
<p id="mn126c13p9">
<span class="pali m-text">micchāsamādhino te āsañcepi karitvā brahmacariyaṁ caranti, abhabbā phalassa adhigamāya;</span><br />
</p>
<p id="mn126c13p10">
<span class="pali m-text">anāsañcepi karitvā …pe…</span><br />
</p>
<p id="mn126c13p11">
<span class="pali m-text">āsañca anāsañcepi karitvā …pe…</span><br />
</p>
<p id="mn126c13p12">
<span class="pali m-text">nevāsaṁ nānāsañcepi karitvā brahmacariyaṁ caranti, abhabbā phalassa adhigamāya.</span><br />
</p>
<p id="mn126c13p13">
<span class="pali m-text">Taṁ kissa hetu?</span><br />
</p>
<p id="mn126c13p14">
<span class="pali m-text">Ayoni hesā, bhūmija, phalassa adhigamāya.</span><br />
<span class="sujato m-text">Because that’s an irrational way to win the fruit.</span><br />
</p>
<p id="mn126c14p1">
<span class="pali m-text">Ye hi keci, bhūmija, samaṇā vā brāhmaṇā vā sammādiṭṭhino sammāsaṅkappā sammāvācā sammākammantā sammāājīvā sammāvāyāmā sammāsatī sammāsamādhino te āsañcepi karitvā brahmacariyaṁ caranti, bhabbā phalassa adhigamāya;</span><br />
<span class="sujato m-text">There are some ascetics and brahmins who have right view, right thought, right speech, right action, right livelihood, right effort, right mindfulness, and right immersion. If they lead the spiritual life, they can win the fruit, regardless of whether they make a wish,</span><br />
</p>
<p id="mn126c14p2">
<span class="pali m-text">anāsañcepi karitvā brahmacariyaṁ caranti, bhabbā phalassa adhigamāya;</span><br />
<span class="sujato m-text">they don’t make a wish,</span><br />
</p>
<p id="mn126c14p3">
<span class="pali m-text">āsañca anāsañcepi karitvā brahmacariyaṁ caranti, bhabbā phalassa adhigamāya;</span><br />
<span class="sujato m-text">they both do and do not make a wish,</span><br />
</p>
<p id="mn126c14p4">
<span class="pali m-text">nevāsaṁ nānāsañcepi karitvā brahmacariyaṁ caranti, bhabbā phalassa adhigamāya.</span><br />
<span class="sujato m-text">or they neither do nor do not make a wish.</span><br />
</p>
<p id="mn126c14p5">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c14p6">
<span class="pali m-text">Yoni hesā, bhūmija, phalassa adhigamāya.</span><br />
<span class="sujato m-text">Because that’s a rational way to win the fruit.</span><br />
</p>
<p id="mn126c15p1">
<span class="pali m-text">Seyyathāpi, bhūmija, puriso telatthiko telagavesī telapariyesanaṁ caramāno tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya.</span><br />
<span class="sujato m-text">Suppose there was a person in need of oil. While wandering in search of oil, they tried heaping sesame flour in a bucket, sprinkling it thoroughly with water, and pressing it out.</span><br />
</p>
<p id="mn126c15p2">
<span class="pali m-text">Āsañcepi karitvā tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya, bhabbo telassa adhigamāya;</span><br />
<span class="sujato m-text">By doing this, they could extract oil, regardless of whether they made a wish,</span><br />
</p>
<p id="mn126c15p3">
<span class="pali m-text">anāsañcepi karitvā …pe…</span><br />
<span class="sujato m-text">didn’t make a wish,</span><br />
</p>
<p id="mn126c15p4">
<span class="pali m-text">āsañca anāsañcepi karitvā …pe…</span><br />
<span class="sujato m-text">both did and did not make a wish,</span><br />
</p>
<p id="mn126c15p5">
<span class="pali m-text">nevāsaṁ nānāsañcepi karitvā tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya, bhabbo telassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c15p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c15p7">
<span class="pali m-text">Yoni hesā, bhūmija, telassa adhigamāya.</span><br />
<span class="sujato m-text">Because that’s a rational way to extract oil.</span><br />
</p>
<p id="mn126c15p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā sammādiṭṭhino …pe…</span><br />
<span class="sujato m-text">And so it is for any ascetics and brahmins who have right view …</span><br />
</p>
<p id="mn126c15p9">
<span class="pali m-text">sammāsamādhino te āsañcepi karitvā brahmacariyaṁ caranti, bhabbā phalassa adhigamāya;</span><br />
</p>
<p id="mn126c15p10">
<span class="pali m-text">anāsañcepi karitvā …pe…</span><br />
</p>
<p id="mn126c15p11">
<span class="pali m-text">āsañca anāsañcepi karitvā …pe…</span><br />
</p>
<p id="mn126c15p12">
<span class="pali m-text">nevāsaṁ nānāsañcepi karitvā brahmacariyaṁ caranti, bhabbā phalassa adhigamāya.</span><br />
</p>
<p id="mn126c15p13">
<span class="pali m-text">Taṁ kissa hetu?</span><br />
</p>
<p id="mn126c15p14">
<span class="pali m-text">Yoni hesā, bhūmija, phalassa adhigamāya.</span><br />
<span class="sujato m-text">Because that’s a rational way to win the fruit.</span><br />
</p>
<p id="mn126c16p1">
<span class="pali m-text">Seyyathāpi, bhūmija, puriso khīratthiko khīragavesī khīrapariyesanaṁ caramāno gāviṁ taruṇavacchaṁ thanato āviñcheyya.</span><br />
<span class="sujato m-text">Suppose there was a person in need of milk. While wandering in search of milk, they tried pulling the udder of a newly-calved cow.</span><br />
</p>
<p id="mn126c16p2">
<span class="pali m-text">Āsañcepi karitvā gāviṁ taruṇavacchaṁ thanato āviñcheyya, bhabbo khīrassa adhigamāya;</span><br />
<span class="sujato m-text">By doing this, they could get milk, regardless of whether they made a wish,</span><br />
</p>
<p id="mn126c16p3">
<span class="pali m-text">anāsañcepi karitvā …pe…</span><br />
<span class="sujato m-text">didn’t make a wish,</span><br />
</p>
<p id="mn126c16p4">
<span class="pali m-text">āsañca anāsañcepi karitvā …pe…</span><br />
<span class="sujato m-text">both did and did not make a wish,</span><br />
</p>
<p id="mn126c16p5">
<span class="pali m-text">nevāsaṁ nānāsañcepi karitvā gāviṁ taruṇavacchaṁ thanato āviñcheyya, bhabbo khīrassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c16p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c16p7">
<span class="pali m-text">Yoni hesā, bhūmija, khīrassa adhigamāya.</span><br />
<span class="sujato m-text">Because that’s a rational way to get milk.</span><br />
</p>
<p id="mn126c16p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā sammādiṭṭhino …pe…</span><br />
<span class="sujato m-text">And so it is for any ascetics and brahmins who have right view …</span><br />
</p>
<p id="mn126c16p9">
<span class="pali m-text">sammāsamādhino te āsañcepi karitvā …pe…</span><br />
</p>
<p id="mn126c16p10">
<span class="pali m-text">anāsañcepi karitvā …pe…</span><br />
</p>
<p id="mn126c16p11">
<span class="pali m-text">āsañca anāsañcepi karitvā …pe…</span><br />
</p>
<p id="mn126c16p12">
<span class="pali m-text">nevāsaṁ nānāsañcepi karitvā brahmacariyaṁ caranti, bhabbā phalassa adhigamāya.</span><br />
</p>
<p id="mn126c16p13">
<span class="pali m-text">Taṁ kissa hetu?</span><br />
</p>
<p id="mn126c16p14">
<span class="pali m-text">Yoni hesā, bhūmija, phalassa adhigamāya.</span><br />
<span class="sujato m-text">Because that’s a rational way to win the fruit.</span><br />
</p>
<p id="mn126c17p1">
<span class="pali m-text">Seyyathāpi, bhūmija, puriso navanītatthiko navanītagavesī navanītapariyesanaṁ caramāno dadhiṁ kalase āsiñcitvā matthena āviñcheyya.</span><br />
<span class="sujato m-text">Suppose there was a person in need of butter. While wandering in search of butter, they tried pouring curds into a pot and churning them with a stick.</span><br />
</p>
<p id="mn126c17p2">
<span class="pali m-text">Āsañcepi karitvā dadhiṁ kalase āsiñcitvā matthena āviñcheyya, bhabbo navanītassa adhigamāya;</span><br />
<span class="sujato m-text">By doing this, they could produce butter, regardless of whether they made a wish,</span><br />
</p>
<p id="mn126c17p3">
<span class="pali m-text">anāsañcepi karitvā …</span><br />
<span class="sujato m-text">didn’t make a wish,</span><br />
</p>
<p id="mn126c17p4">
<span class="pali m-text">āsañca anāsañcepi karitvā …</span><br />
<span class="sujato m-text">both did and did not make a wish,</span><br />
</p>
<p id="mn126c17p5">
<span class="pali m-text">nevāsaṁ nānāsañcepi karitvā dadhiṁ kalase āsiñcitvā matthena āviñcheyya, bhabbo navanītassa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c17p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c17p7">
<span class="pali m-text">Yoni hesā, bhūmija, navanītassa adhigamāya.</span><br />
<span class="sujato m-text">Because that’s a rational way to produce butter.</span><br />
</p>
<p id="mn126c17p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā sammādiṭṭhino …pe…</span><br />
<span class="sujato m-text">And so it is for any ascetics and brahmins who have right view …</span><br />
</p>
<p id="mn126c17p9">
<span class="pali m-text">sammāsamādhino te āsañcepi karitvā brahmacariyaṁ caranti, bhabbā phalassa adhigamāya;</span><br />
</p>
<p id="mn126c17p10">
<span class="pali m-text">anāsañcepi karitvā …</span><br />
</p>
<p id="mn126c17p11">
<span class="pali m-text">āsañca anāsañcepi karitvā …</span><br />
</p>
<p id="mn126c17p12">
<span class="pali m-text">nevāsaṁ nānāsañcepi karitvā brahmacariyaṁ caranti, bhabbā phalassa adhigamāya.</span><br />
</p>
<p id="mn126c17p13">
<span class="pali m-text">Taṁ kissa hetu?</span><br />
</p>
<p id="mn126c17p14">
<span class="pali m-text">Yoni hesā, bhūmija, phalassa adhigamāya.</span><br />
<span class="sujato m-text">Because that’s a rational way to win the fruit.</span><br />
</p>
<p id="mn126c18p1">
<span class="pali m-text">Seyyathāpi, bhūmija, puriso aggitthiko aggigavesī aggipariyesanaṁ caramāno sukkhaṁ kaṭṭhaṁ koḷāpaṁ uttarāraṇiṁ ādāya abhimantheyya;</span><br />
<span class="sujato m-text">Suppose there was a person in need of fire. While wandering in search of fire, they tried drilling a dried up, withered log with a drill-stick.</span><br />
</p>
<p id="mn126c18p2">
<span class="pali m-text">(…) āsañcepi karitvā …</span><br />
<span class="sujato m-text">By doing this, they could start a fire, regardless of whether they made a wish,</span><br />
</p>
<p id="mn126c18p3">
<span class="pali m-text">anāsañcepi karitvā …</span><br />
<span class="sujato m-text">didn’t make a wish,</span><br />
</p>
<p id="mn126c18p4">
<span class="pali m-text">āsañca anāsañcepi karitvā …</span><br />
<span class="sujato m-text">both did and did not make a wish,</span><br />
</p>
<p id="mn126c18p5">
<span class="pali m-text">nevāsaṁ nānāsañcepi karitvā sukkhaṁ kaṭṭhaṁ koḷāpaṁ uttarāraṇiṁ ādāya abhimantheyya, bhabbo aggissa adhigamāya.</span><br />
<span class="sujato m-text">or neither did nor did not make a wish.</span><br />
</p>
<p id="mn126c18p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn126c18p7">
<span class="pali m-text">Yoni hesā, bhūmija, aggissa adhigamāya.</span><br />
<span class="sujato m-text">Because that’s a rational way to start a fire.</span><br />
</p>
<p id="mn126c18p8">
<span class="pali m-text">Evameva kho, bhūmija, ye hi keci samaṇā vā brāhmaṇā vā sammādiṭṭhino …pe…</span><br />
<span class="sujato m-text">And so it is for any ascetics and brahmins who have right view …</span><br />
</p>
<p id="mn126c18p9">
<span class="pali m-text">sammāsamādhino te āsañcepi karitvā brahmacariyaṁ caranti, bhabbā phalassa adhigamāya;</span><br />
</p>
<p id="mn126c18p10">
<span class="pali m-text">anāsañcepi karitvā brahmacariyaṁ caranti, bhabbā phalassa adhigamāya;</span><br />
</p>
<p id="mn126c18p11">
<span class="pali m-text">āsañca anāsañcepi karitvā brahmacariyaṁ caranti, bhabbā phalassa adhigamāya;</span><br />
</p>
<p id="mn126c18p12">
<span class="pali m-text">nevāsaṁ nānāsañcepi karitvā brahmacariyaṁ caranti, bhabbā phalassa adhigamāya.</span><br />
</p>
<p id="mn126c18p13">
<span class="pali m-text">Taṁ kissa hetu?</span><br />
</p>
<p id="mn126c18p14">
<span class="pali m-text">Yoni hesā, bhūmija, phalassa adhigamāya.</span><br />
<span class="sujato m-text">Because that’s a rational way to win the fruit.</span><br />
</p>
<p id="mn126c19p1">
<span class="pali m-text">Sace kho taṁ, bhūmija, jayasenassa rājakumārassa imā catasso upamā paṭibhāyeyyuṁ anacchariyaṁ te jayaseno rājakumāro pasīdeyya, pasanno ca te pasannākāraṁ kareyyā”ti.</span><br />
<span class="sujato m-text">Bhūmija, it would be no wonder if, had these four similes occurred to you, Prince Jayasena would have gained confidence in you and shown his confidence.”</span><br />
</p>
<p id="mn126c19p2">
<span class="pali m-text">“Kuto pana maṁ, bhante, jayasenassa rājakumārassa imā catasso upamā paṭibhāyissanti anacchariyā pubbe assutapubbā, seyyathāpi bhagavantan”ti?</span><br />
<span class="sujato m-text">“But sir, how could these four similes have occurred to me as they did to the Buddha, since they were neither supernaturally inspired, nor learned before in the past?”</span><br />
</p>
<p id="mn126c19p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn126c19p4">
<span class="pali m-text">Attamano āyasmā bhūmijo bhagavato bhāsitaṁ abhinandīti.</span><br />
<span class="sujato m-text">Satisfied, Venerable Bhūmija approved what the Buddha said.</span><br />
</p>
<p id="mn126c19p5">
<span class="pali m-text">Bhūmijasuttaṁ niṭṭhitaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0125.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0127.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>