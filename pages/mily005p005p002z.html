<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily005p005p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily005p005p002z.html" />
  <meta property="og:description" content="Meṇḍakapañha Santhavavagga 2. Udarasaṁyatapañha “Bhante nāgasena, bhāsitampetaṁ bhagavatā— ‘Uttiṭṭhe nappamajjeyya, udare saṁyato siyā’ti. Puna ca bhagavatā bhaṇitaṁ— ‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti. Yadi, bhante nāgasena, bhagavatā bhaṇitaṁ— ‘uttiṭṭhe nappamajjeyya, udare saṁyato siyā’ti, tena hi …" />
  <meta name="twitter:description" content="Meṇḍakapañha Santhavavagga 2. Udarasaṁyatapañha “Bhante nāgasena, bhāsitampetaṁ bhagavatā— ‘Uttiṭṭhe nappamajjeyya, udare saṁyato siyā’ti. Puna ca bhagavatā bhaṇitaṁ— ‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti. Yadi, bhante nāgasena, bhagavatā bhaṇitaṁ— ‘uttiṭṭhe nappamajjeyya, udare saṁyato siyā’ti, tena hi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<p id="mil5p5p2c0p2">
<span class="pali m-text">Meṇḍakapañha</span><br />
</p>
<p id="mil5p5p2c0p3">
<span class="pali m-text">Santhavavagga</span><br />
</p>
<section id="udarasamyatapanha">
<span id="mil5p5p2c0p4"></span><h2><span class="pali m-text">2. Udarasaṁyatapañha</span></h2>
<p id="mil5p5p2c1p1">
<span class="pali m-text">“Bhante nāgasena, bhāsitampetaṁ bhagavatā—</span><br />
</p>
<p id="mil5p5p2c2p1">
<span class="pali m-text">‘Uttiṭṭhe nappamajjeyya,</span><br />
</p>
<p id="mil5p5p2c2p2">
<span class="pali m-text">udare saṁyato siyā’ti.</span><br />
</p>
<p id="mil5p5p2c3p1">
<span class="pali m-text">Puna ca bhagavatā bhaṇitaṁ—</span><br />
</p>
<p id="mil5p5p2c3p2">
<span class="pali m-text">‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti.</span><br />
</p>
<p id="mil5p5p2c3p3">
<span class="pali m-text">Yadi, bhante nāgasena, bhagavatā bhaṇitaṁ—</span><br />
</p>
<p id="mil5p5p2c3p4">
<span class="pali m-text">‘uttiṭṭhe nappamajjeyya, udare saṁyato siyā’ti, tena hi ‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti yaṁ vacanaṁ, taṁ micchā.</span><br />
</p>
<p id="mil5p5p2c3p5">
<span class="pali m-text">Yadi tathāgatena bhaṇitaṁ—</span><br />
</p>
<p id="mil5p5p2c3p6">
<span class="pali m-text">‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti, tena hi ‘uttiṭṭhe nappamajjeyya, udare saṁyato siyā’ti tampi vacanaṁ micchā.</span><br />
</p>
<p id="mil5p5p2c3p7">
<span class="pali m-text">Ayampi ubhato koṭiko pañho tavānuppatto, so tayā nibbāhitabbo”ti.</span><br />
</p>
<p id="mil5p5p2c4p1">
<span class="pali m-text">“Bhāsitampetaṁ, mahārāja, bhagavatā—</span><br />
</p>
<p id="mil5p5p2c4p2">
<span class="pali m-text">‘uttiṭṭhe nappamajjeyya, udare saṁyato siyā’ti, bhaṇitañca—</span><br />
</p>
<p id="mil5p5p2c4p3">
<span class="pali m-text">‘ahaṁ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti.</span><br />
</p>
<p id="mil5p5p2c4p4">
<span class="pali m-text">Yaṁ, mahārāja, bhagavatā bhaṇitaṁ—</span><br />
</p>
<p id="mil5p5p2c4p5">
<span class="pali m-text">‘uttiṭṭhe nappamajjeyya, udare saṁyato siyā’ti, taṁ sabhāvavacanaṁ asesavacanaṁ nissesavacanaṁ nippariyāyavacanaṁ bhūtavacanaṁ tacchavacanaṁ yāthāvavacanaṁ aviparītavacanaṁ isivacanaṁ munivacanaṁ bhagavantavacanaṁ arahantavacanaṁ paccekabuddhavacanaṁ jinavacanaṁ sabbaññuvacanaṁ tathāgatassa arahato sammāsambuddhassa vacanaṁ.</span><br />
</p>
<p id="mil5p5p2c5p1">
<span class="pali m-text">Udare asaṁyato, mahārāja, pāṇampi hanati, adinnampi ādiyati, paradārampi gacchati, musāpi bhaṇati, majjampi pivati, mātarampi jīvitā voropeti, pitarampi jīvitā voropeti, arahantampi jīvitā voropeti, saṅghampi bhindati, duṭṭhena cittena tathāgatassa lohitampi uppādeti.</span><br />
</p>
<p id="mil5p5p2c5p2">
<span class="pali m-text">Nanu, mahārāja, devadatto udare asaṁyato saṅghaṁ bhinditvā kappaṭṭhiyaṁ kammaṁ āyūhi.</span><br />
</p>
<p id="mil5p5p2c5p3">
<span class="pali m-text">Evarūpāni, mahārāja, aññānipi bahuvidhāni kāraṇāni disvā bhagavatā bhaṇitaṁ—</span><br />
</p>
<p id="mil5p5p2c5p4">
<span class="pali m-text">‘uttiṭṭhe nappamajjeyya, udare saṁyato siyā’ti.</span><br />
</p>
<p id="mil5p5p2c6p1">
<span class="pali m-text">Udare saṁyato, mahārāja, catusaccābhisamayaṁ abhisameti, cattāri sāmaññaphalāni sacchikaroti, catūsu paṭisambhidāsu aṭṭhasu samāpattīsu chasu abhiññāsu vasībhāvaṁ pāpuṇāti, kevalañca samaṇadhammaṁ pūreti.</span><br />
</p>
<p id="mil5p5p2c6p2">
<span class="pali m-text">Nanu, mahārāja, sukapotako udare saṁyato hutvā yāva tāvatiṁsabhavanaṁ kampetvā sakkaṁ devānamindaṁ upaṭṭhānamupanesi, evarūpāni, mahārāja, aññānipi bahuvidhāni kāraṇāni disvā bhagavatā bhaṇitaṁ—</span><br />
</p>
<p id="mil5p5p2c6p3">
<span class="pali m-text">‘uttiṭṭhe nappamajjeyya, udare saṁyato siyā’ti.</span><br />
</p>
<p id="mil5p5p2c7p1">
<span class="pali m-text">Yaṁ pana, mahārāja, bhagavatā bhaṇitaṁ—</span><br />
</p>
<p id="mil5p5p2c7p2">
<span class="pali m-text">‘ahaṁ kho panudāyi appekadā iminā pattena samatitthikampi bhuñjāmi, bhiyyopi bhuñjāmī’ti, taṁ katakiccena niṭṭhitakiriyena siddhatthena vusitavosānena nirāvaraṇena sabbaññunā sayambhunā tathāgatena attānaṁ upādāya bhaṇitaṁ.</span><br />
</p>
<p id="mil5p5p2c8p1">
<span class="pali m-text">Yathā, mahārāja, vantassa virittassa anuvāsitassa āturassa sappāyakiriyā icchitabbā hoti;</span><br />
</p>
<p id="mil5p5p2c8p2">
<span class="pali m-text">evameva kho, mahārāja, sakilesassa adiṭṭhasaccassa udare saṁyamo karaṇīyo hoti.</span><br />
</p>
<p id="mil5p5p2c8p3">
<span class="pali m-text">Yathā, mahārāja, maṇiratanassa sappabhāsassa jātimantassa abhijātiparisuddhassa majjananighaṁsanaparisodhanena karaṇīyaṁ na hoti;</span><br />
</p>
<p id="mil5p5p2c8p4">
<span class="pali m-text">evameva kho, mahārāja, tathāgatassa buddhavisaye pāramiṁ gatassa kiriyākaraṇesu āvaraṇaṁ na hotī”ti.</span><br />
</p>
<p id="mil5p5p2c8p5">
<span class="pali m-text">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p5p2c9p1">
<span class="pali m-text">Udarasaṁyatapañho dutiyo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>