<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv11 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kvy00dp005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="/pages/kvy00dp005z.html" />
  <meta property="og:description" content="Mahāpaṇṇāsaka Ekādasamavagga Iddhibalakathā Iddhibalena samannāgato kappaṁ tiṭṭheyyāti? Āmantā. Iddhimayiko so āyu, iddhimayikā sā gati, iddhimayiko so attabhāvappaṭilābhoti? Na hevaṁ vattabbe …pe…. Iddhibalena samannāgato kappaṁ tiṭṭheyyāti? Āmantā. Atītaṁ kappaṁ tiṭṭheyya, anāgataṁ kappaṁ tiṭṭheyyāti? Na hevaṁ vattabbe …pe… iddhibalena samannāgato kappaṁ tiṭṭheyyāti? Āmantā. Dve kappe …" />
  <meta name="twitter:description" content="Mahāpaṇṇāsaka Ekādasamavagga Iddhibalakathā Iddhibalena samannāgato kappaṁ tiṭṭheyyāti? Āmantā. Iddhimayiko so āyu, iddhimayikā sā gati, iddhimayiko so attabhāvappaṭilābhoti? Na hevaṁ vattabbe …pe…. Iddhibalena samannāgato kappaṁ tiṭṭheyyāti? Āmantā. Atītaṁ kappaṁ tiṭṭheyya, anāgataṁ kappaṁ tiṭṭheyyāti? Na hevaṁ vattabbe …pe… iddhibalena samannāgato kappaṁ tiṭṭheyyāti? Āmantā. Dve kappe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-kv-index.html">kv</a> &raquo;
            <a href="/pages/ms-abhidhamma-kv-kv11-index.html">kv11</a> &raquo;
          </span>
          Kathāvatthu
        </h1>
<!-- content -->
<p id="kv11p5c0p2">
<span class="pali m-text">Mahāpaṇṇāsaka</span><br />
</p>
<p id="kv11p5c0p3">
<span class="pali m-text">Ekādasamavagga</span><br />
</p>
<p id="kv11p5c0p4">
<span class="pali m-text">Iddhibalakathā</span><br />
</p>
<p id="kv11p5c1p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c1p2">
<span class="pali m-text">Āmantā.</span><br />
</p>
<p id="kv11p5c1p3">
<span class="pali m-text">Iddhimayiko so āyu, iddhimayikā sā gati, iddhimayiko so attabhāvappaṭilābhoti?</span><br />
</p>
<p id="kv11p5c1p4">
<span class="pali m-text">Na hevaṁ vattabbe …pe….</span><br />
</p>
<p id="kv11p5c2p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c2p2">
<span class="pali m-text">Āmantā.</span><br />
</p>
<p id="kv11p5c2p3">
<span class="pali m-text">Atītaṁ kappaṁ tiṭṭheyya, anāgataṁ kappaṁ tiṭṭheyyāti?</span><br />
</p>
<p id="kv11p5c2p4">
<span class="pali m-text">Na hevaṁ vattabbe …pe…</span><br />
</p>
<p id="kv11p5c2p5">
<span class="pali m-text">iddhibalena samannāgato kappaṁ tiṭṭheyyāti?</span><br />
</p>
<p id="kv11p5c2p6">
<span class="pali m-text">Āmantā.</span><br />
</p>
<p id="kv11p5c2p7">
<span class="pali m-text">Dve kappe tiṭṭheyya, tayo kappe tiṭṭheyya, cattāro kappe tiṭṭheyyāti?</span><br />
</p>
<p id="kv11p5c2p8">
<span class="pali m-text">Na hevaṁ vattabbe …pe…</span><br />
</p>
<p id="kv11p5c2p9">
<span class="pali m-text">iddhibalena samannāgato kappaṁ tiṭṭheyyāti?</span><br />
</p>
<p id="kv11p5c2p10">
<span class="pali m-text">Āmantā.</span><br />
</p>
<p id="kv11p5c2p11">
<span class="pali m-text">Sati jīvite jīvitāvasese tiṭṭheyya, asati jīvite jīvitāvasese tiṭṭheyyāti?</span><br />
</p>
<p id="kv11p5c2p12">
<span class="pali m-text">Sati jīvite jīvitāvasese tiṭṭheyyāti.</span><br />
</p>
<p id="kv11p5c2p13">
<span class="pali m-text">Hañci sati jīvite jīvitāvasese tiṭṭheyya, no ca vata re vattabbe—</span><br />
</p>
<p id="kv11p5c2p14">
<span class="pali m-text">“iddhibalena samannāgato kappaṁ tiṭṭheyyā”ti.</span><br />
</p>
<p id="kv11p5c2p15">
<span class="pali m-text">Asati jīvite jīvitāvasese tiṭṭheyyāti, mato tiṭṭheyya, kālaṅkato tiṭṭheyyāti?</span><br />
</p>
<p id="kv11p5c2p16">
<span class="pali m-text">Na hevaṁ vattabbe …pe….</span><br />
</p>
<p id="kv11p5c3p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c3p2">
<span class="pali m-text">Āmantā.</span><br />
</p>
<p id="kv11p5c3p3">
<span class="pali m-text">Uppanno phasso mā nirujjhīti labbhā iddhiyā paggahetunti?</span><br />
</p>
<p id="kv11p5c3p4">
<span class="pali m-text">Na hevaṁ vattabbe …pe…</span><br />
</p>
<p id="kv11p5c3p5">
<span class="pali m-text">uppannā vedanā …pe…</span><br />
</p>
<p id="kv11p5c3p6">
<span class="pali m-text">uppannā saññā …pe…</span><br />
</p>
<p id="kv11p5c3p7">
<span class="pali m-text">uppannā cetanā …pe…</span><br />
</p>
<p id="kv11p5c3p8">
<span class="pali m-text">uppannaṁ cittaṁ …</span><br />
</p>
<p id="kv11p5c3p9">
<span class="pali m-text">uppannā saddhā …</span><br />
</p>
<p id="kv11p5c3p10">
<span class="pali m-text">uppannaṁ vīriyaṁ …</span><br />
</p>
<p id="kv11p5c3p11">
<span class="pali m-text">uppannā sati …</span><br />
</p>
<p id="kv11p5c3p12">
<span class="pali m-text">uppanno samādhi …pe…</span><br />
</p>
<p id="kv11p5c3p13">
<span class="pali m-text">uppannā paññā mā nirujjhīti labbhā iddhiyā paggahetunti?</span><br />
</p>
<p id="kv11p5c3p14">
<span class="pali m-text">Na hevaṁ vattabbe …pe….</span><br />
</p>
<p id="kv11p5c4p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c4p2">
<span class="pali m-text">Āmantā.</span><br />
</p>
<p id="kv11p5c4p3">
<span class="pali m-text">Rūpaṁ niccaṁ hotūti labbhā iddhiyā paggahetunti?</span><br />
</p>
<p id="kv11p5c4p4">
<span class="pali m-text">Na hevaṁ vattabbe …pe…</span><br />
</p>
<p id="kv11p5c4p5">
<span class="pali m-text">vedanā …pe…</span><br />
</p>
<p id="kv11p5c4p6">
<span class="pali m-text">saññā …</span><br />
</p>
<p id="kv11p5c4p7">
<span class="pali m-text">saṅkhārā …</span><br />
</p>
<p id="kv11p5c4p8">
<span class="pali m-text">viññāṇaṁ niccaṁ hotūti labbhā iddhiyā paggahetunti?</span><br />
</p>
<p id="kv11p5c4p9">
<span class="pali m-text">Na hevaṁ vattabbe …pe….</span><br />
</p>
<p id="kv11p5c5p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c5p2">
<span class="pali m-text">Āmantā.</span><br />
</p>
<p id="kv11p5c5p3">
<span class="pali m-text">Jātidhammā sattā mā jāyiṁsūti labbhā iddhiyā paggahetunti?</span><br />
</p>
<p id="kv11p5c5p4">
<span class="pali m-text">Na hevaṁ vattabbe …pe…</span><br />
</p>
<p id="kv11p5c5p5">
<span class="pali m-text">jarādhammā sattā mā jīriṁsūti …pe…</span><br />
</p>
<p id="kv11p5c5p6">
<span class="pali m-text">byādhidhammā sattā mā byādhiyiṁsūti …pe…</span><br />
</p>
<p id="kv11p5c5p7">
<span class="pali m-text">maraṇadhammā sattā mā mīyiṁsūti labbhā iddhiyā paggahetunti?</span><br />
</p>
<p id="kv11p5c5p8">
<span class="pali m-text">Na hevaṁ vattabbe …pe….</span><br />
</p>
<p id="kv11p5c6p1">
<span class="pali m-text">Na vattabbaṁ—</span><br />
</p>
<p id="kv11p5c6p2">
<span class="pali m-text">“iddhibalena samannāgato kappaṁ tiṭṭheyyā”ti?</span><br />
</p>
<p id="kv11p5c6p3">
<span class="pali m-text">Āmantā.</span><br />
</p>
<p id="kv11p5c6p4">
<span class="pali m-text">Nanu vuttaṁ bhagavatā—</span><br />
</p>
<p id="kv11p5c6p5">
<span class="pali m-text">“yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā”ti.</span><br />
</p>
<p id="kv11p5c6p6">
<span class="pali m-text">Attheva suttantoti?</span><br />
</p>
<p id="kv11p5c6p7">
<span class="pali m-text">Āmantā.</span><br />
</p>
<p id="kv11p5c6p8">
<span class="pali m-text">Tena hi iddhibalena samannāgato kappaṁ tiṭṭheyyāti.</span><br />
</p>
<p id="kv11p5c7p1">
<span class="pali m-text">Iddhibalena samannāgato kappaṁ tiṭṭheyyāti?</span><br />
</p>
<p id="kv11p5c7p2">
<span class="pali m-text">Āmantā.</span><br />
</p>
<p id="kv11p5c7p3">
<span class="pali m-text">Nanu vuttaṁ bhagavatā—</span><br />
</p>
<p id="kv11p5c7p4">
<span class="pali m-text">“catunnaṁ, bhikkhave, dhammānaṁ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ.</span><br />
</p>
<p id="kv11p5c7p5">
<span class="pali m-text">Katamesaṁ catunnaṁ?</span><br />
</p>
<p id="kv11p5c7p6">
<span class="pali m-text">‘Jarādhammo mā jīrī’ti natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ.</span><br />
</p>
<p id="kv11p5c7p7">
<span class="pali m-text">‘Byādhidhammo mā byādhiyī’ti …pe…</span><br />
</p>
<p id="kv11p5c7p8">
<span class="pali m-text">‘maraṇadhammo mā mīyī’ti …pe…</span><br />
</p>
<p id="kv11p5c7p9">
<span class="pali m-text">yāni kho pana tāni pubbe katāni pāpakāni kammāni saṅkilesikāni ponobbhavikāni sadarāni dukkhavipākāni āyatiṁ jātijarāmaraṇiyāni, ‘tesaṁ vipāko mā nibbattī’ti natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ.</span><br />
</p>
<p id="kv11p5c7p10">
<span class="pali m-text">Imesaṁ kho, bhikkhave, catunnaṁ dhammānaṁ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmin”ti.</span><br />
</p>
<p id="kv11p5c7p11">
<span class="pali m-text">Attheva suttantoti?</span><br />
</p>
<p id="kv11p5c7p12">
<span class="pali m-text">Āmantā.</span><br />
</p>
<p id="kv11p5c7p13">
<span class="pali m-text">Tena hi na vattabbaṁ—</span><br />
</p>
<p id="kv11p5c7p14">
<span class="pali m-text">“iddhibalena samannāgato kappaṁ tiṭṭheyyā”ti.</span><br />
</p>
<p id="kv11p5c7p15">
<span class="pali m-text">Iddhibalakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>