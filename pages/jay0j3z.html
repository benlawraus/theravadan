<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0j3z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0j3z.html" />
  <meta property="og:description" content="Dasakanipāta Catudvāravagga 13. Cakkavākajātaka “Vaṇṇavā abhirūposi, ghano sañjātarohito; Cakkavāka surūposi, vippasannamukhindriyo. Pāṭhīnaṁ pāvusaṁ macchaṁ, balajaṁ muñjarohitaṁ; Gaṅgāya tīre nisinno, evaṁ bhuñjasi bhojanaṁ”. “Na vāhametaṁ bhuñjāmi, Jaṅgalānodakāni vā; Aññatra sevālapaṇakā, Etaṁ me samma bhojanaṁ”. “Na vāhametaṁ saddahāmi, cakkavākassa bhojanaṁ; Ahampi samma bhuñjāmi, gāme loṇiyateliyaṁ. Manussesu …" />
  <meta name="twitter:description" content="Dasakanipāta Catudvāravagga 13. Cakkavākajātaka “Vaṇṇavā abhirūposi, ghano sañjātarohito; Cakkavāka surūposi, vippasannamukhindriyo. Pāṭhīnaṁ pāvusaṁ macchaṁ, balajaṁ muñjarohitaṁ; Gaṅgāya tīre nisinno, evaṁ bhuñjasi bhojanaṁ”. “Na vāhametaṁ bhuñjāmi, Jaṅgalānodakāni vā; Aññatra sevālapaṇakā, Etaṁ me samma bhojanaṁ”. “Na vāhametaṁ saddahāmi, cakkavākassa bhojanaṁ; Ahampi samma bhuñjāmi, gāme loṇiyateliyaṁ. Manussesu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="cakkavakajataka">
<h4><a href="#cakkavakajataka">13. Cakkavākajātaka</a></h4>
<p id="ja451c1p1">
<span class="m-text m-primary">“Vaṇṇavā abhirūposi,</span><br />
</p>
<p id="ja451c1p2">
<span class="m-text m-primary">ghano sañjātarohito;</span><br />
</p>
<p id="ja451c1p3">
<span class="m-text m-primary">Cakkavāka surūposi,</span><br />
</p>
<p id="ja451c1p4">
<span class="m-text m-primary">vippasannamukhindriyo.</span><br />
</p>
<p id="ja451c2p1">
<span class="m-text m-primary">Pāṭhīnaṁ pāvusaṁ macchaṁ,</span><br />
</p>
<p id="ja451c2p2">
<span class="m-text m-primary">balajaṁ muñjarohitaṁ;</span><br />
</p>
<p id="ja451c2p3">
<span class="m-text m-primary">Gaṅgāya tīre nisinno,</span><br />
</p>
<p id="ja451c2p4">
<span class="m-text m-primary">evaṁ bhuñjasi bhojanaṁ”.</span><br />
</p>
<p id="ja451c3p1">
<span class="m-text m-primary">“Na vāhametaṁ bhuñjāmi,</span><br />
</p>
<p id="ja451c3p2">
<span class="m-text m-primary">Jaṅgalānodakāni vā;</span><br />
</p>
<p id="ja451c3p3">
<span class="m-text m-primary">Aññatra sevālapaṇakā,</span><br />
</p>
<p id="ja451c3p4">
<span class="m-text m-primary">Etaṁ me samma bhojanaṁ”.</span><br />
</p>
<p id="ja451c4p1">
<span class="m-text m-primary">“Na vāhametaṁ saddahāmi,</span><br />
</p>
<p id="ja451c4p2">
<span class="m-text m-primary">cakkavākassa bhojanaṁ;</span><br />
</p>
<p id="ja451c4p3">
<span class="m-text m-primary">Ahampi samma bhuñjāmi,</span><br />
</p>
<p id="ja451c4p4">
<span class="m-text m-primary">gāme loṇiyateliyaṁ.</span><br />
</p>
<p id="ja451c5p1">
<span class="m-text m-primary">Manussesu kataṁ bhattaṁ,</span><br />
</p>
<p id="ja451c5p2">
<span class="m-text m-primary">suciṁ maṁsūpasecanaṁ;</span><br />
</p>
<p id="ja451c5p3">
<span class="m-text m-primary">Na ca me tādiso vaṇṇo,</span><br />
</p>
<p id="ja451c5p4">
<span class="m-text m-primary">cakkavāka yathā tuvaṁ”.</span><br />
</p>
<p id="ja451c6p1">
<span class="m-text m-primary">“Sampassaṁ attani veraṁ,</span><br />
</p>
<p id="ja451c6p2">
<span class="m-text m-primary">hiṁsayaṁ mānusiṁ pajaṁ;</span><br />
</p>
<p id="ja451c6p3">
<span class="m-text m-primary">Utrasto ghasasī bhīto,</span><br />
</p>
<p id="ja451c6p4">
<span class="m-text m-primary">tena vaṇṇo tavediso.</span><br />
</p>
<p id="ja451c7p1">
<span class="m-text m-primary">Sabbalokaviruddhosi,</span><br />
</p>
<p id="ja451c7p2">
<span class="m-text m-primary">dhaṅka pāpena kammunā;</span><br />
</p>
<p id="ja451c7p3">
<span class="m-text m-primary">Laddho piṇḍo na pīṇeti,</span><br />
</p>
<p id="ja451c7p4">
<span class="m-text m-primary">tena vaṇṇo tavediso.</span><br />
</p>
<p id="ja451c8p1">
<span class="m-text m-primary">Ahampi samma bhuñjāmi,</span><br />
</p>
<p id="ja451c8p2">
<span class="m-text m-primary">ahiṁsaṁ sabbapāṇinaṁ;</span><br />
</p>
<p id="ja451c8p3">
<span class="m-text m-primary">Appossukko nirāsaṅkī,</span><br />
</p>
<p id="ja451c8p4">
<span class="m-text m-primary">asoko akutobhayo.</span><br />
</p>
<p id="ja451c9p1">
<span class="m-text m-primary">So karassu ānubhāvaṁ,</span><br />
</p>
<p id="ja451c9p2">
<span class="m-text m-primary">vītivattassu sīliyaṁ;</span><br />
</p>
<p id="ja451c9p3">
<span class="m-text m-primary">Ahiṁsāya cara loke,</span><br />
</p>
<p id="ja451c9p4">
<span class="m-text m-primary">piyo hohisi maṁmiva.</span><br />
</p>
<p id="ja451c10p1">
<span class="m-text m-primary">Yo na hanti na ghāteti,</span><br />
</p>
<p id="ja451c10p2">
<span class="m-text m-primary">na jināti na jāpaye;</span><br />
</p>
<p id="ja451c10p3">
<span class="m-text m-primary">Mettaṁso sabbabhūtesu,</span><br />
</p>
<p id="ja451c10p4">
<span class="m-text m-primary">veraṁ tassa na kenacī”ti.</span><br />
</p>
<p id="ja451c11p1">
<span class="m-text m-primary">Cakkavākajātakaṁ terasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>