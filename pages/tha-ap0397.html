<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-ap0397.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/tha-ap0396.html">Previous</a></div>
<div class="m-col-t-6 m-text-right">
<a href="../pages/tha-ap0398.html">Next</a></div>
</div>
<p id="tha-ap397c0p2">
<span class="pali m-text">Pilindavacchavagga</span><br />
</p>
<section id="padumakutagariyattheraapadana">
<span id="tha-ap397c0p3"></span><h2><span class="pali m-text">5 Padumakūṭāgāriyattheraapadāna</span></h2>
<p id="tha-ap397c1p1">
<span class="pali m-text">“Piyadassī nāma bhagavā,</span><br />
</p>
<p id="tha-ap397c1p2">
<span class="pali m-text">sayambhū lokanāyako;</span><br />
</p>
<p id="tha-ap397c1p3">
<span class="pali m-text">Vivekakāmo sambuddho,</span><br />
</p>
<p id="tha-ap397c1p4">
<span class="pali m-text">samādhikusalo muni.</span><br />
</p>
<p id="tha-ap397c2p1">
<span class="pali m-text">Vanasaṇḍaṁ samogayha,</span><br />
</p>
<p id="tha-ap397c2p2">
<span class="pali m-text">piyadassī mahāmuni;</span><br />
</p>
<p id="tha-ap397c2p3">
<span class="pali m-text">Paṁsukūlaṁ pattharitvā,</span><br />
</p>
<p id="tha-ap397c2p4">
<span class="pali m-text">nisīdi purisuttamo.</span><br />
</p>
<p id="tha-ap397c3p1">
<span class="pali m-text">Migaluddo pure āsiṁ,</span><br />
</p>
<p id="tha-ap397c3p2">
<span class="pali m-text">araññe kānane ahaṁ;</span><br />
</p>
<p id="tha-ap397c3p3">
<span class="pali m-text">Pasadaṁ migamesanto,</span><br />
</p>
<p id="tha-ap397c3p4">
<span class="pali m-text">āhiṇḍāmi ahaṁ tadā.</span><br />
</p>
<p id="tha-ap397c4p1">
<span class="pali m-text">Tatthaddasāsiṁ sambuddhaṁ,</span><br />
</p>
<p id="tha-ap397c4p2">
<span class="pali m-text">oghatiṇṇamanāsavaṁ;</span><br />
</p>
<p id="tha-ap397c4p3">
<span class="pali m-text">Pupphitaṁ sālarājaṁva,</span><br />
</p>
<p id="tha-ap397c4p4">
<span class="pali m-text">sataraṁsiṁva uggataṁ.</span><br />
</p>
<p id="tha-ap397c5p1">
<span class="pali m-text">Disvānahaṁ devadevaṁ,</span><br />
</p>
<p id="tha-ap397c5p2">
<span class="pali m-text">piyadassiṁ mahāyasaṁ;</span><br />
</p>
<p id="tha-ap397c5p3">
<span class="pali m-text">Jātassaraṁ samogayha,</span><br />
</p>
<p id="tha-ap397c5p4">
<span class="pali m-text">padumaṁ āhariṁ tadā.</span><br />
</p>
<p id="tha-ap397c6p1">
<span class="pali m-text">Āharitvāna padumaṁ,</span><br />
</p>
<p id="tha-ap397c6p2">
<span class="pali m-text">satapattaṁ manoramaṁ;</span><br />
</p>
<p id="tha-ap397c6p3">
<span class="pali m-text">Kūṭāgāraṁ karitvāna,</span><br />
</p>
<p id="tha-ap397c6p4">
<span class="pali m-text">chādayiṁ padumenahaṁ.</span><br />
</p>
<p id="tha-ap397c7p1">
<span class="pali m-text">Anukampako kāruṇiko,</span><br />
</p>
<p id="tha-ap397c7p2">
<span class="pali m-text">piyadassī mahāmuni;</span><br />
</p>
<p id="tha-ap397c7p3">
<span class="pali m-text">Sattarattindivaṁ buddho,</span><br />
</p>
<p id="tha-ap397c7p4">
<span class="pali m-text">kūṭāgāre vasī jino.</span><br />
</p>
<p id="tha-ap397c8p1">
<span class="pali m-text">Purāṇaṁ chaḍḍayitvāna,</span><br />
</p>
<p id="tha-ap397c8p2">
<span class="pali m-text">navena chādayiṁ ahaṁ;</span><br />
</p>
<p id="tha-ap397c8p3">
<span class="pali m-text">Añjaliṁ paggahetvāna,</span><br />
</p>
<p id="tha-ap397c8p4">
<span class="pali m-text">aṭṭhāsiṁ tāvade ahaṁ.</span><br />
</p>
<p id="tha-ap397c9p1">
<span class="pali m-text">Vuṭṭhahitvā samādhimhā,</span><br />
</p>
<p id="tha-ap397c9p2">
<span class="pali m-text">piyadassī mahāmuni;</span><br />
</p>
<p id="tha-ap397c9p3">
<span class="pali m-text">Disaṁ anuvilokento,</span><br />
</p>
<p id="tha-ap397c9p4">
<span class="pali m-text">nisīdi lokanāyako.</span><br />
</p>
<p id="tha-ap397c10p1">
<span class="pali m-text">Tadā sudassano nāma,</span><br />
</p>
<p id="tha-ap397c10p2">
<span class="pali m-text">upaṭṭhāko mahiddhiko;</span><br />
</p>
<p id="tha-ap397c10p3">
<span class="pali m-text">Cittamaññāya buddhassa,</span><br />
</p>
<p id="tha-ap397c10p4">
<span class="pali m-text">piyadassissa satthuno.</span><br />
</p>
<p id="tha-ap397c11p1">
<span class="pali m-text">Asītiyā sahassehi,</span><br />
</p>
<p id="tha-ap397c11p2">
<span class="pali m-text">bhikkhūhi parivārito;</span><br />
</p>
<p id="tha-ap397c11p3">
<span class="pali m-text">Vanante sukhamāsīnaṁ,</span><br />
</p>
<p id="tha-ap397c11p4">
<span class="pali m-text">upesi lokanāyakaṁ.</span><br />
</p>
<p id="tha-ap397c12p1">
<span class="pali m-text">Yāvatā vanasaṇḍamhi,</span><br />
</p>
<p id="tha-ap397c12p2">
<span class="pali m-text">adhivatthā ca devatā;</span><br />
</p>
<p id="tha-ap397c12p3">
<span class="pali m-text">Buddhassa cittamaññāya,</span><br />
</p>
<p id="tha-ap397c12p4">
<span class="pali m-text">sabbe sannipatuṁ tadā.</span><br />
</p>
<p id="tha-ap397c13p1">
<span class="pali m-text">Samāgatesu yakkhesu,</span><br />
</p>
<p id="tha-ap397c13p2">
<span class="pali m-text">kumbhaṇḍe saharakkhase;</span><br />
</p>
<p id="tha-ap397c13p3">
<span class="pali m-text">Bhikkhusaṅghe ca sampatte,</span><br />
</p>
<p id="tha-ap397c13p4">
<span class="pali m-text">gāthā pabyāharī jino.</span><br />
</p>
<p id="tha-ap397c14p1">
<span class="pali m-text">‘Yo maṁ sattāhaṁ pūjesi,</span><br />
</p>
<p id="tha-ap397c14p2">
<span class="pali m-text">āvāsañca akāsi me;</span><br />
</p>
<p id="tha-ap397c14p3">
<span class="pali m-text">Tamahaṁ kittayissāmi,</span><br />
</p>
<p id="tha-ap397c14p4">
<span class="pali m-text">suṇātha mama bhāsato.</span><br />
</p>
<p id="tha-ap397c15p1">
<span class="pali m-text">Sududdasaṁ sunipuṇaṁ,</span><br />
</p>
<p id="tha-ap397c15p2">
<span class="pali m-text">gambhīraṁ suppakāsitaṁ;</span><br />
</p>
<p id="tha-ap397c15p3">
<span class="pali m-text">Ñāṇena kittayissāmi,</span><br />
</p>
<p id="tha-ap397c15p4">
<span class="pali m-text">suṇātha mama bhāsato.</span><br />
</p>
<p id="tha-ap397c16p1">
<span class="pali m-text">Catuddasāni kappāni,</span><br />
</p>
<p id="tha-ap397c16p2">
<span class="pali m-text">devarajjaṁ karissati;</span><br />
</p>
<p id="tha-ap397c16p3">
<span class="pali m-text">Kūṭāgāraṁ mahantassa,</span><br />
</p>
<p id="tha-ap397c16p4">
<span class="pali m-text">padmapupphehi chāditaṁ.</span><br />
</p>
<p id="tha-ap397c17p1">
<span class="pali m-text">Ākāse dhārayissati,</span><br />
</p>
<p id="tha-ap397c17p2">
<span class="pali m-text">Pupphakammassidaṁ phalaṁ;</span><br />
</p>
<p id="tha-ap397c17p3">
<span class="pali m-text">Catubbīse kappasate,</span><br />
</p>
<p id="tha-ap397c17p4">
<span class="pali m-text">Vokiṇṇaṁ saṁsarissati.</span><br />
</p>
<p id="tha-ap397c18p1">
<span class="pali m-text">Tattha pupphamayaṁ byamhaṁ,</span><br />
</p>
<p id="tha-ap397c18p2">
<span class="pali m-text">Ākāse dhārayissati;</span><br />
</p>
<p id="tha-ap397c18p3">
<span class="pali m-text">Yathā padumapattamhi,</span><br />
</p>
<p id="tha-ap397c18p4">
<span class="pali m-text">Toyaṁ na upalimpati.</span><br />
</p>
<p id="tha-ap397c19p1">
<span class="pali m-text">Tathevīmassa ñāṇamhi,</span><br />
</p>
<p id="tha-ap397c19p2">
<span class="pali m-text">kilesā nopalimpare;</span><br />
</p>
<p id="tha-ap397c19p3">
<span class="pali m-text">Manasā vinivaṭṭetvā,</span><br />
</p>
<p id="tha-ap397c19p4">
<span class="pali m-text">pañca nīvaraṇe ayaṁ.</span><br />
</p>
<p id="tha-ap397c20p1">
<span class="pali m-text">Cittaṁ janetvā nekkhamme,</span><br />
</p>
<p id="tha-ap397c20p2">
<span class="pali m-text">agārā pabbajissati;</span><br />
</p>
<p id="tha-ap397c20p3">
<span class="pali m-text">Tato pupphamaye byamhe,</span><br />
</p>
<p id="tha-ap397c20p4">
<span class="pali m-text">dhārente nikkhamissati.</span><br />
</p>
<p id="tha-ap397c21p1">
<span class="pali m-text">Rukkhamūle vasantassa,</span><br />
</p>
<p id="tha-ap397c21p2">
<span class="pali m-text">Nipakassa satīmato;</span><br />
</p>
<p id="tha-ap397c21p3">
<span class="pali m-text">Tattha pupphamayaṁ byamhaṁ,</span><br />
</p>
<p id="tha-ap397c21p4">
<span class="pali m-text">Matthake dhārayissati.</span><br />
</p>
<p id="tha-ap397c22p1">
<span class="pali m-text">Cīvaraṁ piṇḍapātañca,</span><br />
</p>
<p id="tha-ap397c22p2">
<span class="pali m-text">paccayaṁ sayanāsanaṁ;</span><br />
</p>
<p id="tha-ap397c22p3">
<span class="pali m-text">Datvāna bhikkhusaṅghassa,</span><br />
</p>
<p id="tha-ap397c22p4">
<span class="pali m-text">nibbāyissatināsavo’.</span><br />
</p>
<p id="tha-ap397c23p1">
<span class="pali m-text">Kūṭāgārena caratā,</span><br />
</p>
<p id="tha-ap397c23p2">
<span class="pali m-text">pabbajjaṁ abhinikkhamiṁ;</span><br />
</p>
<p id="tha-ap397c23p3">
<span class="pali m-text">Rukkhamūle vasantampi,</span><br />
</p>
<p id="tha-ap397c23p4">
<span class="pali m-text">kūṭāgāraṁ dharīyati.</span><br />
</p>
<p id="tha-ap397c24p1">
<span class="pali m-text">Cīvare piṇḍapāte ca,</span><br />
</p>
<p id="tha-ap397c24p2">
<span class="pali m-text">cetanā me na vijjati;</span><br />
</p>
<p id="tha-ap397c24p3">
<span class="pali m-text">Puññakammena saṁyutto,</span><br />
</p>
<p id="tha-ap397c24p4">
<span class="pali m-text">labhāmi pariniṭṭhitaṁ.</span><br />
</p>
<p id="tha-ap397c25p1">
<span class="pali m-text">Gaṇanāto asaṅkheyyā,</span><br />
</p>
<p id="tha-ap397c25p2">
<span class="pali m-text">kappakoṭī bahū mama;</span><br />
</p>
<p id="tha-ap397c25p3">
<span class="pali m-text">Rittakā te atikkantā,</span><br />
</p>
<p id="tha-ap397c25p4">
<span class="pali m-text">pamuttā lokanāyakā.</span><br />
</p>
<p id="tha-ap397c26p1">
<span class="pali m-text">Aṭṭhārase kappasate,</span><br />
</p>
<p id="tha-ap397c26p2">
<span class="pali m-text">piyadassī vināyako;</span><br />
</p>
<p id="tha-ap397c26p3">
<span class="pali m-text">Tamahaṁ payirupāsitvā,</span><br />
</p>
<p id="tha-ap397c26p4">
<span class="pali m-text">imaṁ yoniṁ upāgato.</span><br />
</p>
<p id="tha-ap397c27p1">
<span class="pali m-text">Idha passāmi sambuddhaṁ,</span><br />
</p>
<p id="tha-ap397c27p2">
<span class="pali m-text">anomaṁ nāma cakkhumaṁ;</span><br />
</p>
<p id="tha-ap397c27p3">
<span class="pali m-text">Tamahaṁ upagantvāna,</span><br />
</p>
<p id="tha-ap397c27p4">
<span class="pali m-text">pabbajiṁ anagāriyaṁ.</span><br />
</p>
<p id="tha-ap397c28p1">
<span class="pali m-text">Dukkhassantakaro buddho,</span><br />
</p>
<p id="tha-ap397c28p2">
<span class="pali m-text">maggaṁ me desayī jino;</span><br />
</p>
<p id="tha-ap397c28p3">
<span class="pali m-text">Tassa dhammaṁ suṇitvāna,</span><br />
</p>
<p id="tha-ap397c28p4">
<span class="pali m-text">pattomhi acalaṁ padaṁ.</span><br />
</p>
<p id="tha-ap397c29p1">
<span class="pali m-text">Tosayitvāna sambuddhaṁ,</span><br />
</p>
<p id="tha-ap397c29p2">
<span class="pali m-text">gotamaṁ sakyapuṅgavaṁ;</span><br />
</p>
<p id="tha-ap397c29p3">
<span class="pali m-text">Sabbāsave pariññāya,</span><br />
</p>
<p id="tha-ap397c29p4">
<span class="pali m-text">viharāmi anāsavo.</span><br />
</p>
<p id="tha-ap397c30p1">
<span class="pali m-text">Aṭṭhārase kappasate,</span><br />
</p>
<p id="tha-ap397c30p2">
<span class="pali m-text">yaṁ buddhamabhipūjayiṁ;</span><br />
</p>
<p id="tha-ap397c30p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap397c30p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap397c31p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap397c31p2">
<span class="pali m-text">bhavā sabbe samūhatā;</span><br />
</p>
<p id="tha-ap397c31p3">
<span class="pali m-text">Sabbāsavā parikkhīṇā,</span><br />
</p>
<p id="tha-ap397c31p4">
<span class="pali m-text">natthi dāni punabbhavo.</span><br />
</p>
<p id="tha-ap397c32p1">
<span class="pali m-text">Svāgataṁ vata me āsi,</span><br />
</p>
<p id="tha-ap397c32p2">
<span class="pali m-text">…pe…</span><br />
</p>
<p id="tha-ap397c32p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap397c33p1">
<span class="pali m-text">Paṭisambhidā catasso,</span><br />
</p>
<p id="tha-ap397c33p2">
<span class="pali m-text">…pe…</span><br />
</p>
<p id="tha-ap397c33p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap397c34p1">
<span class="pali m-text">Itthaṁ sudaṁ āyasmā padumakūṭāgāriyo thero imā gāthāyo abhāsitthāti.</span><br />
</p>
<p id="tha-ap397c35p1">
<span class="pali m-text">Padumakūṭāgāriyattherassāpadānaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/tha-ap0396.html">Previous</a></div>
<div class="m-col-t-6 m-text-right">
<a href="../pages/tha-ap0398.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>