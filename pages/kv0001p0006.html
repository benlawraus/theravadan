<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv1 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0001p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv1-index.html">kv1</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0001p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0001p0007.html">Next</a></div>
</div>
<p id="kv1p6c0p2">
<span class="pali m-text">Mahāpaṇṇāsaka</span><br />
</p>
<p id="kv1p6c0p3">
<span class="pali m-text">Paṭhamavagga</span><br />
</p>
<section id="sabbamatthitikatha">
<span id="kv1p6c0p4"></span><h2><span class="pali m-text">Sabbamatthītikathā</span></h2>
<p id="kv1p6c1p0">
<span class="pali m-text">Vādayutti</span><br />
</p>
<p id="kv1p6c1p1">
<span class="pali m-text">Sabbamatthīti?</span><br />
</p>
<p id="kv1p6c1p2">
<span class="pali m-text">Āmantā.</span><br />
</p>
<p id="kv1p6c1p3">
<span class="pali m-text">Sabbattha sabbamatthīti?</span><br />
</p>
<p id="kv1p6c1p4">
<span class="pali m-text">Na hevaṁ vattabbe.</span><br />
</p>
<p id="kv1p6c1p5">
<span class="pali m-text">Sabbamatthīti?</span><br />
</p>
<p id="kv1p6c1p6">
<span class="pali m-text">Āmantā.</span><br />
</p>
<p id="kv1p6c1p7">
<span class="pali m-text">Sabbadā sabbamatthīti?</span><br />
</p>
<p id="kv1p6c1p8">
<span class="pali m-text">Na hevaṁ vattabbe.</span><br />
</p>
<p id="kv1p6c1p9">
<span class="pali m-text">Sabbamatthīti?</span><br />
</p>
<p id="kv1p6c1p10">
<span class="pali m-text">Āmantā.</span><br />
</p>
<p id="kv1p6c1p11">
<span class="pali m-text">Sabbena sabbaṁ sabbamatthīti?</span><br />
</p>
<p id="kv1p6c1p12">
<span class="pali m-text">Na hevaṁ vattabbe.</span><br />
</p>
<p id="kv1p6c1p13">
<span class="pali m-text">Sabbamatthīti?</span><br />
</p>
<p id="kv1p6c1p14">
<span class="pali m-text">Āmantā.</span><br />
</p>
<p id="kv1p6c1p15">
<span class="pali m-text">Sabbesu sabbamatthīti?</span><br />
</p>
<p id="kv1p6c1p16">
<span class="pali m-text">Na hevaṁ vattabbe.</span><br />
</p>
<p id="kv1p6c1p17">
<span class="pali m-text">Sabbamatthīti?</span><br />
</p>
<p id="kv1p6c1p18">
<span class="pali m-text">Āmantā.</span><br />
</p>
<p id="kv1p6c1p19">
<span class="pali m-text">Ayoganti katvā sabbamatthīti?</span><br />
</p>
<p id="kv1p6c1p20">
<span class="pali m-text">Na hevaṁ vattabbe.</span><br />
</p>
<p id="kv1p6c1p21">
<span class="pali m-text">Sabbamatthīti?</span><br />
</p>
<p id="kv1p6c1p22">
<span class="pali m-text">Āmantā.</span><br />
</p>
<p id="kv1p6c1p23">
<span class="pali m-text">Yampi natthi, tampatthīti?</span><br />
</p>
<p id="kv1p6c1p24">
<span class="pali m-text">Na hevaṁ vattabbe.</span><br />
</p>
<p id="kv1p6c1p25">
<span class="pali m-text">Sabbamatthīti?</span><br />
</p>
<p id="kv1p6c1p26">
<span class="pali m-text">Āmantā.</span><br />
</p>
<p id="kv1p6c1p27">
<span class="pali m-text">Sabbamatthīti yā diṭṭhi sā diṭṭhi micchādiṭṭhīti, yā diṭṭhi sā diṭṭhi sammādiṭṭhīti, hevamatthīti?</span><br />
</p>
<p id="kv1p6c1p28">
<span class="pali m-text">Na hevaṁ vattabbe.</span><br />
</p>
<p id="kv1p6c1p29">
<span class="pali m-text">(Saṅkhittaṁ.)</span><br />
</p>
<p id="kv1p6c1p30">
<span class="pali m-text">Vādayutti.</span><br />
</p>
<p id="kv1p6c2p0">
<span class="pali m-text">Kālasaṁsandana</span><br />
</p>
<p id="kv1p6c2p1">
<span class="pali m-text">Atītaṁ atthīti?</span><br />
</p>
<p id="kv1p6c2p2">
<span class="pali m-text">Āmantā.</span><br />
</p>
<p id="kv1p6c2p3">
<span class="pali m-text">Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c2p4">
<span class="pali m-text">Āmantā.</span><br />
</p>
<p id="kv1p6c2p5">
<span class="pali m-text">Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe—</span><br />
</p>
<p id="kv1p6c2p6">
<span class="pali m-text">“atītaṁ atthī”ti.</span><br />
</p>
<p id="kv1p6c3p1">
<span class="pali m-text">Anāgataṁ atthīti?</span><br />
</p>
<p id="kv1p6c3p2">
<span class="pali m-text">Āmantā.</span><br />
</p>
<p id="kv1p6c3p3">
<span class="pali m-text">Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c3p4">
<span class="pali m-text">Āmantā.</span><br />
</p>
<p id="kv1p6c3p5">
<span class="pali m-text">Hañci anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtaṁ, no ca vata re vattabbe—</span><br />
</p>
<p id="kv1p6c3p6">
<span class="pali m-text">“anāgataṁ atthī”ti.</span><br />
</p>
<p id="kv1p6c4p1">
<span class="pali m-text">Paccuppannaṁ atthi paccuppannaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?</span><br />
</p>
<p id="kv1p6c4p2">
<span class="pali m-text">Āmantā.</span><br />
</p>
<p id="kv1p6c4p3">
<span class="pali m-text">Atītaṁ atthi atītaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?</span><br />
</p>
<p id="kv1p6c4p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c4p5">
<span class="pali m-text">paccuppannaṁ atthi paccuppannaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?</span><br />
</p>
<p id="kv1p6c4p6">
<span class="pali m-text">Āmantā.</span><br />
</p>
<p id="kv1p6c4p7">
<span class="pali m-text">Anāgataṁ atthi anāgataṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?</span><br />
</p>
<p id="kv1p6c4p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c5p1">
<span class="pali m-text">Atītaṁ atthi atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c5p2">
<span class="pali m-text">Āmantā.</span><br />
</p>
<p id="kv1p6c5p3">
<span class="pali m-text">Paccuppannaṁ atthi paccuppannaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c5p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c5p5">
<span class="pali m-text">anāgataṁ atthi anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c5p6">
<span class="pali m-text">Āmantā.</span><br />
</p>
<p id="kv1p6c5p7">
<span class="pali m-text">Paccuppannaṁ atthi paccuppannaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c5p8">
<span class="pali m-text">Na hevaṁ vattabbe.</span><br />
</p>
<p id="kv1p6c6p1">
<span class="pali m-text">Atītaṁ rūpaṁ atthīti?</span><br />
</p>
<p id="kv1p6c6p2">
<span class="pali m-text">Āmantā.</span><br />
</p>
<p id="kv1p6c6p3">
<span class="pali m-text">Nanu atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c6p4">
<span class="pali m-text">Āmantā.</span><br />
</p>
<p id="kv1p6c6p5">
<span class="pali m-text">Hañci atītaṁ rūpaṁ niruddhaṁ …pe…</span><br />
</p>
<p id="kv1p6c6p6">
<span class="pali m-text">abbhatthaṅgataṁ, no ca vata re vattabbe—</span><br />
</p>
<p id="kv1p6c6p7">
<span class="pali m-text">“atītaṁ rūpaṁ atthī”ti.</span><br />
</p>
<p id="kv1p6c7p1">
<span class="pali m-text">Anāgataṁ rūpaṁ atthīti?</span><br />
</p>
<p id="kv1p6c7p2">
<span class="pali m-text">Āmantā.</span><br />
</p>
<p id="kv1p6c7p3">
<span class="pali m-text">Nanu anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c7p4">
<span class="pali m-text">Āmantā.</span><br />
</p>
<p id="kv1p6c7p5">
<span class="pali m-text">Hañci anāgataṁ rūpaṁ ajātaṁ …pe…</span><br />
</p>
<p id="kv1p6c7p6">
<span class="pali m-text">apātubhūtaṁ, no ca vata re vattabbe—</span><br />
</p>
<p id="kv1p6c7p7">
<span class="pali m-text">“anāgataṁ rūpaṁ atthī”ti.</span><br />
</p>
<p id="kv1p6c8p1">
<span class="pali m-text">Paccuppannaṁ rūpaṁ atthi paccuppannaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?</span><br />
</p>
<p id="kv1p6c8p2">
<span class="pali m-text">Āmantā.</span><br />
</p>
<p id="kv1p6c8p3">
<span class="pali m-text">Atītaṁ rūpaṁ atthi atītaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?</span><br />
</p>
<p id="kv1p6c8p4">
<span class="pali m-text">Na hevaṁ vattabbe.</span><br />
</p>
<p id="kv1p6c9p1">
<span class="pali m-text">Paccuppannaṁ rūpaṁ atthi paccuppannaṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?</span><br />
</p>
<p id="kv1p6c9p2">
<span class="pali m-text">Āmantā.</span><br />
</p>
<p id="kv1p6c9p3">
<span class="pali m-text">Anāgataṁ rūpaṁ atthi anāgataṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?</span><br />
</p>
<p id="kv1p6c9p4">
<span class="pali m-text">Na hevaṁ vattabbe.</span><br />
</p>
<p id="kv1p6c10p1">
<span class="pali m-text">Atītaṁ rūpaṁ atthi atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c10p2">
<span class="pali m-text">Āmantā.</span><br />
</p>
<p id="kv1p6c10p3">
<span class="pali m-text">Paccuppannaṁ rūpaṁ atthi paccuppannaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c10p4">
<span class="pali m-text">Na hevaṁ vattabbe.</span><br />
</p>
<p id="kv1p6c11p1">
<span class="pali m-text">Anāgataṁ rūpaṁ atthi anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c11p2">
<span class="pali m-text">Āmantā.</span><br />
</p>
<p id="kv1p6c11p3">
<span class="pali m-text">Paccuppannaṁ rūpaṁ atthi paccuppannaṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c11p4">
<span class="pali m-text">Na hevaṁ vattabbe.</span><br />
</p>
<p id="kv1p6c12p1">
<span class="pali m-text">Atītā vedanā atthi …pe…</span><br />
</p>
<p id="kv1p6c12p2">
<span class="pali m-text">saññā atthi, saṅkhārā atthi, viññāṇaṁ atthīti?</span><br />
</p>
<p id="kv1p6c12p3">
<span class="pali m-text">Āmantā.</span><br />
</p>
<p id="kv1p6c12p4">
<span class="pali m-text">Nanu atītaṁ viññāṇaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv1p6c12p5">
<span class="pali m-text">Āmantā.</span><br />
</p>
<p id="kv1p6c12p6">
<span class="pali m-text">Hañci atītaṁ viññāṇaṁ niruddhaṁ …pe…</span><br />
</p>
<p id="kv1p6c12p7">
<span class="pali m-text">abbhatthaṅgataṁ, no ca vata re vattabbe—</span><br />
</p>
<p id="kv1p6c12p8">
<span class="pali m-text">“atītaṁ viññāṇaṁ atthī”ti.</span><br />
</p>
<p id="kv1p6c13p1">
<span class="pali m-text">Anāgataṁ viññāṇaṁ atthīti?</span><br />
</p>
<p id="kv1p6c13p2">
<span class="pali m-text">Āmantā.</span><br />
</p>
<p id="kv1p6c13p3">
<span class="pali m-text">Nanu anāgataṁ viññāṇaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv1p6c13p4">
<span class="pali m-text">Āmantā.</span><br />
</p>
<p id="kv1p6c13p5">
<span class="pali m-text">Hañci anāgataṁ viññāṇaṁ ajātaṁ …pe…</span><br />
</p>
<p id="kv1p6c13p6">
<span class="pali m-text">apātubhūtaṁ, no ca vata re vattabbe—</span><br />
</p>
<p id="kv1p6c13p7">
<span class="pali m-text">“anāgataṁ viññāṇaṁ atthī”ti.</span><br />
</p>
<p id="kv1p6c14p1">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ aniruddhaṁ …pe…</span><br />
</p>
<p id="kv1p6c14p2">
<span class="pali m-text">na abbhatthaṅgatanti?</span><br />
</p>
<p id="kv1p6c14p3">
<span class="pali m-text">Āmantā.</span><br />
</p>
<p id="kv1p6c14p4">
<span class="pali m-text">Atītaṁ viññāṇaṁ atthi atītaṁ viññāṇaṁ aniruddhaṁ …pe…</span><br />
</p>
<p id="kv1p6c14p5">
<span class="pali m-text">na abbhatthaṅgatanti?</span><br />
</p>
<p id="kv1p6c14p6">
<span class="pali m-text">Na hevaṁ vattabbe.</span><br />
</p>
<p id="kv1p6c15p1">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ jātaṁ …pe…</span><br />
</p>
<p id="kv1p6c15p2">
<span class="pali m-text">pātubhūtanti?</span><br />
</p>
<p id="kv1p6c15p3">
<span class="pali m-text">Āmantā.</span><br />
</p>
<p id="kv1p6c15p4">
<span class="pali m-text">Anāgataṁ viññāṇaṁ atthi anāgataṁ viññāṇaṁ jātaṁ …pe…</span><br />
</p>
<p id="kv1p6c15p5">
<span class="pali m-text">pātubhūtanti?</span><br />
</p>
<p id="kv1p6c15p6">
<span class="pali m-text">Na hevaṁ vattabbe.</span><br />
</p>
<p id="kv1p6c16p1">
<span class="pali m-text">Atītaṁ viññāṇaṁ atthi atītaṁ viññāṇaṁ niruddhaṁ …pe…</span><br />
</p>
<p id="kv1p6c16p2">
<span class="pali m-text">abbhatthaṅgatanti?</span><br />
</p>
<p id="kv1p6c16p3">
<span class="pali m-text">Āmantā.</span><br />
</p>
<p id="kv1p6c16p4">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ niruddhaṁ …pe…</span><br />
</p>
<p id="kv1p6c16p5">
<span class="pali m-text">abbhatthaṅgatanti?</span><br />
</p>
<p id="kv1p6c16p6">
<span class="pali m-text">Na hevaṁ vattabbe.</span><br />
</p>
<p id="kv1p6c16p7">
<span class="pali m-text">Anāgataṁ viññāṇaṁ atthi anāgataṁ viññāṇaṁ ajātaṁ …pe…</span><br />
</p>
<p id="kv1p6c16p8">
<span class="pali m-text">apātubhūtanti?</span><br />
</p>
<p id="kv1p6c16p9">
<span class="pali m-text">Āmantā.</span><br />
</p>
<p id="kv1p6c17p1">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ ajātaṁ …pe…</span><br />
</p>
<p id="kv1p6c17p2">
<span class="pali m-text">apātubhūtanti?</span><br />
</p>
<p id="kv1p6c17p3">
<span class="pali m-text">Na hevaṁ vattabbe.</span><br />
</p>
<p id="kv1p6c18p1">
<span class="pali m-text">“Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti?</span><br />
</p>
<p id="kv1p6c18p2">
<span class="pali m-text">Āmantā.</span><br />
</p>
<p id="kv1p6c18p3">
<span class="pali m-text">Paccuppannaṁ rūpaṁ nirujjhamānaṁ paccuppannabhāvaṁ jahatīti?</span><br />
</p>
<p id="kv1p6c18p4">
<span class="pali m-text">Āmantā.</span><br />
</p>
<p id="kv1p6c18p5">
<span class="pali m-text">Rūpabhāvaṁ jahatīti?</span><br />
</p>
<p id="kv1p6c18p6">
<span class="pali m-text">Na hevaṁ vattabbe …pe….</span><br />
</p>
<p id="kv1p6c19p1">
<span class="pali m-text">“Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti?</span><br />
</p>
<p id="kv1p6c19p2">
<span class="pali m-text">Āmantā.</span><br />
</p>
<p id="kv1p6c19p3">
<span class="pali m-text">Paccuppannaṁ rūpaṁ nirujjhamānaṁ rūpabhāvaṁ na jahatīti?</span><br />
</p>
<p id="kv1p6c19p4">
<span class="pali m-text">Āmantā.</span><br />
</p>
<p id="kv1p6c19p5">
<span class="pali m-text">Paccuppannabhāvaṁ na jahatīti?</span><br />
</p>
<p id="kv1p6c19p6">
<span class="pali m-text">Na hevaṁ vattabbe …pe….</span><br />
</p>
<p id="kv1p6c20p1">
<span class="pali m-text">“Odātan”ti vā “vatthan”ti vā, “vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti?</span><br />
</p>
<p id="kv1p6c20p2">
<span class="pali m-text">Āmantā.</span><br />
</p>
<p id="kv1p6c20p3">
<span class="pali m-text">Odātaṁ vatthaṁ rajjamānaṁ odātabhāvaṁ jahatīti?</span><br />
</p>
<p id="kv1p6c20p4">
<span class="pali m-text">Āmantā.</span><br />
</p>
<p id="kv1p6c20p5">
<span class="pali m-text">Vatthabhāvaṁ jahatīti?</span><br />
</p>
<p id="kv1p6c20p6">
<span class="pali m-text">Na hevaṁ vattabbe.</span><br />
</p>
<p id="kv1p6c21p1">
<span class="pali m-text">“Odātan”ti vā “vatthan”ti vā, “vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti?</span><br />
</p>
<p id="kv1p6c21p2">
<span class="pali m-text">Āmantā.</span><br />
</p>
<p id="kv1p6c21p3">
<span class="pali m-text">Odātaṁ vatthaṁ rajjamānaṁ vatthabhāvaṁ na jahatīti?</span><br />
</p>
<p id="kv1p6c21p4">
<span class="pali m-text">Āmantā.</span><br />
</p>
<p id="kv1p6c21p5">
<span class="pali m-text">Odātabhāvaṁ na jahatīti?</span><br />
</p>
<p id="kv1p6c21p6">
<span class="pali m-text">Na hevaṁ vattabbe …pe…</span><br />
</p>
<p id="kv1p6c22p1">
<span class="pali m-text">Rūpaṁ rūpabhāvaṁ na jahatīti?</span><br />
</p>
<p id="kv1p6c22p2">
<span class="pali m-text">Āmantā.</span><br />
</p>
<p id="kv1p6c22p3">
<span class="pali m-text">Rūpaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c22p4">
<span class="pali m-text">Na hevaṁ vattabbe.</span><br />
</p>
<p id="kv1p6c22p5">
<span class="pali m-text">Nanu rūpaṁ rūpabhāvaṁ na jahatīti rūpaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c22p6">
<span class="pali m-text">Āmantā.</span><br />
</p>
<p id="kv1p6c22p7">
<span class="pali m-text">Hañci rūpaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—</span><br />
</p>
<p id="kv1p6c22p8">
<span class="pali m-text">“rūpaṁ rūpabhāvaṁ na jahatī”ti.</span><br />
</p>
<p id="kv1p6c23p1">
<span class="pali m-text">Nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c23p2">
<span class="pali m-text">Āmantā.</span><br />
</p>
<p id="kv1p6c23p3">
<span class="pali m-text">Rūpaṁ rūpabhāvaṁ na jahatīti rūpaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c23p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c23p5">
<span class="pali m-text">rūpaṁ rūpabhāvaṁ na jahati rūpaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c23p6">
<span class="pali m-text">Āmantā.</span><br />
</p>
<p id="kv1p6c23p7">
<span class="pali m-text">Nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c23p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c24p1">
<span class="pali m-text">Atītaṁ atthi atītaṁ atītabhāvaṁ na jahatīti?</span><br />
</p>
<p id="kv1p6c24p2">
<span class="pali m-text">Āmantā.</span><br />
</p>
<p id="kv1p6c24p3">
<span class="pali m-text">Anāgataṁ atthi anāgataṁ anāgatabhāvaṁ na jahatīti?</span><br />
</p>
<p id="kv1p6c24p4">
<span class="pali m-text">Na hevaṁ vattabbe.</span><br />
</p>
<p id="kv1p6c24p5">
<span class="pali m-text">Atītaṁ atthi atītaṁ atītabhāvaṁ na jahatīti?</span><br />
</p>
<p id="kv1p6c24p6">
<span class="pali m-text">Āmantā.</span><br />
</p>
<p id="kv1p6c24p7">
<span class="pali m-text">Paccuppannaṁ atthi paccuppannaṁ paccuppannabhāvaṁ na jahatīti?</span><br />
</p>
<p id="kv1p6c24p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c25p1">
<span class="pali m-text">Anāgataṁ atthi anāgataṁ anāgatabhāvaṁ jahatīti?</span><br />
</p>
<p id="kv1p6c25p2">
<span class="pali m-text">Āmantā.</span><br />
</p>
<p id="kv1p6c25p3">
<span class="pali m-text">Atītaṁ atthi atītaṁ atītabhāvaṁ jahatīti?</span><br />
</p>
<p id="kv1p6c25p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c26p1">
<span class="pali m-text">Paccuppannaṁ atthi paccuppannaṁ paccuppannabhāvaṁ jahatīti?</span><br />
</p>
<p id="kv1p6c26p2">
<span class="pali m-text">Āmantā.</span><br />
</p>
<p id="kv1p6c26p3">
<span class="pali m-text">Atītaṁ atthi atītaṁ atītabhāvaṁ jahatīti?</span><br />
</p>
<p id="kv1p6c26p4">
<span class="pali m-text">Na hevaṁ vattabbe.</span><br />
</p>
<p id="kv1p6c27p1">
<span class="pali m-text">Atītaṁ atthi atītaṁ atītabhāvaṁ na jahatīti?</span><br />
</p>
<p id="kv1p6c27p2">
<span class="pali m-text">Āmantā.</span><br />
</p>
<p id="kv1p6c27p3">
<span class="pali m-text">Atītaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c27p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c27p5">
<span class="pali m-text">nanu atītaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c27p6">
<span class="pali m-text">Āmantā.</span><br />
</p>
<p id="kv1p6c27p7">
<span class="pali m-text">Hañci atītaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—</span><br />
</p>
<p id="kv1p6c27p8">
<span class="pali m-text">“atītaṁ atthi atītaṁ atītabhāvaṁ na jahatī”ti.</span><br />
</p>
<p id="kv1p6c28p1">
<span class="pali m-text">Nibbānaṁ atthi nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c28p2">
<span class="pali m-text">Āmantā.</span><br />
</p>
<p id="kv1p6c28p3">
<span class="pali m-text">Atītaṁ atthi atītaṁ atītabhāvaṁ na jahatīti atītaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c28p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c29p1">
<span class="pali m-text">Atītaṁ atthi atītaṁ atītabhāvaṁ na jahati atītaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c29p2">
<span class="pali m-text">Āmantā.</span><br />
</p>
<p id="kv1p6c29p3">
<span class="pali m-text">Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c29p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c30p1">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ na jahatīti?</span><br />
</p>
<p id="kv1p6c30p2">
<span class="pali m-text">Āmantā.</span><br />
</p>
<p id="kv1p6c30p3">
<span class="pali m-text">Anāgataṁ rūpaṁ atthi anāgataṁ rūpaṁ anāgatabhāvaṁ na jahatīti?</span><br />
</p>
<p id="kv1p6c30p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c30p5">
<span class="pali m-text">atītaṁ rūpaṁ atthi atītaṁ rūpaṁ atītabhāvaṁ na jahatīti?</span><br />
</p>
<p id="kv1p6c30p6">
<span class="pali m-text">Āmantā.</span><br />
</p>
<p id="kv1p6c30p7">
<span class="pali m-text">Paccuppannaṁ rūpaṁ atthi paccuppannaṁ rūpaṁ paccuppannabhāvaṁ na jahatīti?</span><br />
</p>
<p id="kv1p6c30p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c31p1">
<span class="pali m-text">Anāgataṁ rūpaṁ atthi anāgataṁ rūpaṁ anāgatabhāvaṁ jahatīti?</span><br />
</p>
<p id="kv1p6c31p2">
<span class="pali m-text">Āmantā.</span><br />
</p>
<p id="kv1p6c31p3">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ jahatīti?</span><br />
</p>
<p id="kv1p6c31p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c32p1">
<span class="pali m-text">Paccuppannaṁ rūpaṁ atthi paccuppannaṁ rūpaṁ paccuppannabhāvaṁ jahatīti?</span><br />
</p>
<p id="kv1p6c32p2">
<span class="pali m-text">Āmantā.</span><br />
</p>
<p id="kv1p6c32p3">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ jahatīti?</span><br />
</p>
<p id="kv1p6c32p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c33p1">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ na jahatīti?</span><br />
</p>
<p id="kv1p6c33p2">
<span class="pali m-text">Āmantā.</span><br />
</p>
<p id="kv1p6c33p3">
<span class="pali m-text">Atītaṁ rūpaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c33p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c33p5">
<span class="pali m-text">nanu atītaṁ rūpaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c33p6">
<span class="pali m-text">Āmantā.</span><br />
</p>
<p id="kv1p6c33p7">
<span class="pali m-text">Hañci atītaṁ rūpaṁ aniccaṁ …pe…</span><br />
</p>
<p id="kv1p6c33p8">
<span class="pali m-text">vipariṇāmadhammaṁ, no ca vata re vattabbe—</span><br />
</p>
<p id="kv1p6c33p9">
<span class="pali m-text">“atītaṁ rūpaṁ atthi atītaṁ rūpaṁ atītabhāvaṁ na jahatī”ti.</span><br />
</p>
<p id="kv1p6c34p1">
<span class="pali m-text">Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c34p2">
<span class="pali m-text">Āmantā.</span><br />
</p>
<p id="kv1p6c34p3">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c34p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c35p1">
<span class="pali m-text">Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c35p2">
<span class="pali m-text">Āmantā.</span><br />
</p>
<p id="kv1p6c35p3">
<span class="pali m-text">Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c35p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c36p1">
<span class="pali m-text">Atītā vedanā atthi …</span><br />
</p>
<p id="kv1p6c36p2">
<span class="pali m-text">atītā saññā atthi …</span><br />
</p>
<p id="kv1p6c36p3">
<span class="pali m-text">atītā saṅkhārā atthi …</span><br />
</p>
<p id="kv1p6c36p4">
<span class="pali m-text">atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?</span><br />
</p>
<p id="kv1p6c36p5">
<span class="pali m-text">Āmantā.</span><br />
</p>
<p id="kv1p6c36p6">
<span class="pali m-text">Anāgataṁ viññāṇaṁ atthi anāgataṁ viññāṇaṁ anāgatabhāvaṁ na jahatīti?</span><br />
</p>
<p id="kv1p6c36p7">
<span class="pali m-text">Na hevaṁ vattabbe …pe…</span><br />
</p>
<p id="kv1p6c36p8">
<span class="pali m-text">atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?</span><br />
</p>
<p id="kv1p6c36p9">
<span class="pali m-text">Āmantā.</span><br />
</p>
<p id="kv1p6c36p10">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ na jahatīti?</span><br />
</p>
<p id="kv1p6c36p11">
<span class="pali m-text">Na hevaṁ vattabbe …pe….</span><br />
</p>
<p id="kv1p6c37p1">
<span class="pali m-text">Anāgataṁ viññāṇaṁ atthi anāgataṁ viññāṇaṁ anāgatabhāvaṁ jahatīti?</span><br />
</p>
<p id="kv1p6c37p2">
<span class="pali m-text">Āmantā.</span><br />
</p>
<p id="kv1p6c37p3">
<span class="pali m-text">Atītaṁ viññāṇaṁ atthi atītaṁ viññāṇaṁ atītabhāvaṁ jahatīti?</span><br />
</p>
<p id="kv1p6c37p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c38p1">
<span class="pali m-text">Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ jahatīti?</span><br />
</p>
<p id="kv1p6c38p2">
<span class="pali m-text">Āmantā.</span><br />
</p>
<p id="kv1p6c38p3">
<span class="pali m-text">Atītaṁ viññāṇaṁ atthi atītaṁ viññāṇaṁ atītabhāvaṁ jahatīti?</span><br />
</p>
<p id="kv1p6c38p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c39p1">
<span class="pali m-text">Atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?</span><br />
</p>
<p id="kv1p6c39p2">
<span class="pali m-text">Āmantā.</span><br />
</p>
<p id="kv1p6c39p3">
<span class="pali m-text">Atītaṁ viññāṇaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c39p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c39p5">
<span class="pali m-text">nanu atītaṁ viññāṇaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c39p6">
<span class="pali m-text">Āmantā.</span><br />
</p>
<p id="kv1p6c39p7">
<span class="pali m-text">Hañci atītaṁ viññāṇaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—</span><br />
</p>
<p id="kv1p6c39p8">
<span class="pali m-text">“atītaṁ viññāṇaṁ atthi atītaṁ viññāṇaṁ atītabhāvaṁ na jahatī”ti.</span><br />
</p>
<p id="kv1p6c40p1">
<span class="pali m-text">Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c40p2">
<span class="pali m-text">Āmantā.</span><br />
</p>
<p id="kv1p6c40p3">
<span class="pali m-text">Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ niccaṁ dhuvaṁ sassataṁ avipariṇāmadhammanti?</span><br />
</p>
<p id="kv1p6c40p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c41p1">
<span class="pali m-text">Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c41p2">
<span class="pali m-text">Āmantā.</span><br />
</p>
<p id="kv1p6c41p3">
<span class="pali m-text">Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?</span><br />
</p>
<p id="kv1p6c41p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c42p0">
<span class="pali m-text">1. Vacanasodhana</span><br />
</p>
<p id="kv1p6c42p1">
<span class="pali m-text">Atītaṁ nvatthīti?</span><br />
</p>
<p id="kv1p6c42p2">
<span class="pali m-text">Āmantā.</span><br />
</p>
<p id="kv1p6c42p3">
<span class="pali m-text">Hañci atītaṁ nvatthi, atītaṁ atthīti micchā.</span><br />
</p>
<p id="kv1p6c42p4">
<span class="pali m-text">Hañci vā pana atthi nvātītaṁ, atthi atītanti micchā.</span><br />
</p>
<p id="kv1p6c42p5">
<span class="pali m-text">Anāgataṁ nvatthīti?</span><br />
</p>
<p id="kv1p6c42p6">
<span class="pali m-text">Āmantā.</span><br />
</p>
<p id="kv1p6c42p7">
<span class="pali m-text">Hañci anāgataṁ nvatthi, anāgataṁ atthīti micchā.</span><br />
</p>
<p id="kv1p6c42p8">
<span class="pali m-text">Hañci vā pana atthi nvānāgataṁ, atthi anāgatanti micchā.</span><br />
</p>
<p id="kv1p6c43p1">
<span class="pali m-text">Anāgataṁ hutvā paccuppannaṁ hotīti?</span><br />
</p>
<p id="kv1p6c43p2">
<span class="pali m-text">Āmantā.</span><br />
</p>
<p id="kv1p6c43p3">
<span class="pali m-text">Taññeva anāgataṁ taṁ paccuppannanti?</span><br />
</p>
<p id="kv1p6c43p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c43p5">
<span class="pali m-text">taññeva anāgataṁ taṁ paccuppannanti?</span><br />
</p>
<p id="kv1p6c43p6">
<span class="pali m-text">Āmantā.</span><br />
</p>
<p id="kv1p6c43p7">
<span class="pali m-text">Hutvā hoti hutvā hotīti?</span><br />
</p>
<p id="kv1p6c43p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c43p9">
<span class="pali m-text">hutvā hoti hutvā hotīti?</span><br />
</p>
<p id="kv1p6c43p10">
<span class="pali m-text">Āmantā.</span><br />
</p>
<p id="kv1p6c43p11">
<span class="pali m-text">Na hutvā na hoti na hutvā na hotīti?</span><br />
</p>
<p id="kv1p6c43p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c44p1">
<span class="pali m-text">Paccuppannaṁ hutvā atītaṁ hotīti?</span><br />
</p>
<p id="kv1p6c44p2">
<span class="pali m-text">Āmantā.</span><br />
</p>
<p id="kv1p6c44p3">
<span class="pali m-text">Taññeva paccuppannaṁ taṁ atītanti?</span><br />
</p>
<p id="kv1p6c44p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c44p5">
<span class="pali m-text">taññeva paccuppannaṁ taṁ atītanti?</span><br />
</p>
<p id="kv1p6c44p6">
<span class="pali m-text">Āmantā.</span><br />
</p>
<p id="kv1p6c44p7">
<span class="pali m-text">Hutvā hoti hutvā hotīti?</span><br />
</p>
<p id="kv1p6c44p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c44p9">
<span class="pali m-text">hutvā hoti hutvā hotīti?</span><br />
</p>
<p id="kv1p6c44p10">
<span class="pali m-text">Āmantā.</span><br />
</p>
<p id="kv1p6c44p11">
<span class="pali m-text">Na hutvā na hoti na hutvā na hotīti?</span><br />
</p>
<p id="kv1p6c44p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c45p1">
<span class="pali m-text">Anāgataṁ hutvā paccuppannaṁ hoti, paccuppannaṁ hutvā atītaṁ hotīti?</span><br />
</p>
<p id="kv1p6c45p2">
<span class="pali m-text">Āmantā.</span><br />
</p>
<p id="kv1p6c45p3">
<span class="pali m-text">Taññeva anāgataṁ taṁ paccuppannaṁ taṁ atītanti?</span><br />
</p>
<p id="kv1p6c45p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c45p5">
<span class="pali m-text">taññeva anāgataṁ taṁ paccuppannaṁ taṁ atītanti?</span><br />
</p>
<p id="kv1p6c45p6">
<span class="pali m-text">Āmantā.</span><br />
</p>
<p id="kv1p6c45p7">
<span class="pali m-text">Hutvā hoti hutvā hotīti?</span><br />
</p>
<p id="kv1p6c45p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c45p9">
<span class="pali m-text">hutvā hoti hutvā hotīti?</span><br />
</p>
<p id="kv1p6c45p10">
<span class="pali m-text">Āmantā.</span><br />
</p>
<p id="kv1p6c45p11">
<span class="pali m-text">Na hutvā na hoti na hutvā na hotīti?</span><br />
</p>
<p id="kv1p6c45p12">
<span class="pali m-text">Na hevaṁ vattabbe.</span><br />
</p>
<p id="kv1p6c46p0">
<span class="pali m-text">2. Atītacakkhurūpādikathā</span><br />
</p>
<p id="kv1p6c46p1">
<span class="pali m-text">Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthīti?</span><br />
</p>
<p id="kv1p6c46p2">
<span class="pali m-text">Āmantā.</span><br />
</p>
<p id="kv1p6c46p3">
<span class="pali m-text">Atītena cakkhunā atītaṁ rūpaṁ passatīti?</span><br />
</p>
<p id="kv1p6c46p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c46p5">
<span class="pali m-text">atītaṁ sotaṁ atthi saddā atthi sotaviññāṇaṁ atthi ākāso atthi manasikāro atthīti?</span><br />
</p>
<p id="kv1p6c46p6">
<span class="pali m-text">Āmantā.</span><br />
</p>
<p id="kv1p6c46p7">
<span class="pali m-text">Atītena sotena atītaṁ saddaṁ suṇātīti?</span><br />
</p>
<p id="kv1p6c46p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c46p9">
<span class="pali m-text">atītaṁ ghānaṁ atthi gandhā atthi ghānaviññāṇaṁ atthi vāyo atthi manasikāro atthīti?</span><br />
</p>
<p id="kv1p6c46p10">
<span class="pali m-text">Āmantā.</span><br />
</p>
<p id="kv1p6c46p11">
<span class="pali m-text">Atītena ghānena atītaṁ gandhaṁ ghāyatīti?</span><br />
</p>
<p id="kv1p6c46p12">
<span class="pali m-text">Na hevaṁ vattabbe …pe…</span><br />
</p>
<p id="kv1p6c46p13">
<span class="pali m-text">atītā jivhā atthi rasā atthi jivhāviññāṇaṁ atthi āpo atthi manasikāro atthīti?</span><br />
</p>
<p id="kv1p6c46p14">
<span class="pali m-text">Āmantā.</span><br />
</p>
<p id="kv1p6c46p15">
<span class="pali m-text">Atītāya jivhāya atītaṁ rasaṁ sāyatīti?</span><br />
</p>
<p id="kv1p6c46p16">
<span class="pali m-text">Na hevaṁ vattabbe …pe…</span><br />
</p>
<p id="kv1p6c46p17">
<span class="pali m-text">atīto kāyo atthi phoṭṭhabbā atthi kāyaviññāṇaṁ atthi pathavī atthi manasikāro atthīti?</span><br />
</p>
<p id="kv1p6c46p18">
<span class="pali m-text">Āmantā.</span><br />
</p>
<p id="kv1p6c46p19">
<span class="pali m-text">Atītena kāyena atītaṁ phoṭṭhabbaṁ phusatīti?</span><br />
</p>
<p id="kv1p6c46p20">
<span class="pali m-text">Na hevaṁ vattabbe …pe…</span><br />
</p>
<p id="kv1p6c46p21">
<span class="pali m-text">atīto mano atthi dhammā atthi manoviññāṇaṁ atthi vatthuṁ atthi manasikāro atthīti?</span><br />
</p>
<p id="kv1p6c46p22">
<span class="pali m-text">Āmantā.</span><br />
</p>
<p id="kv1p6c46p23">
<span class="pali m-text">Atītena manena atītaṁ dhammaṁ vijānātīti?</span><br />
</p>
<p id="kv1p6c46p24">
<span class="pali m-text">Na hevaṁ vattabbe …pe….</span><br />
</p>
<p id="kv1p6c47p1">
<span class="pali m-text">Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthīti?</span><br />
</p>
<p id="kv1p6c47p2">
<span class="pali m-text">Āmantā.</span><br />
</p>
<p id="kv1p6c47p3">
<span class="pali m-text">Anāgatena cakkhunā anāgataṁ rūpaṁ passatīti?</span><br />
</p>
<p id="kv1p6c47p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c47p5">
<span class="pali m-text">anāgataṁ sotaṁ atthi …</span><br />
</p>
<p id="kv1p6c47p6">
<span class="pali m-text">ghānaṁ atthi …</span><br />
</p>
<p id="kv1p6c47p7">
<span class="pali m-text">jivhā atthi …</span><br />
</p>
<p id="kv1p6c47p8">
<span class="pali m-text">kāyo atthi …</span><br />
</p>
<p id="kv1p6c47p9">
<span class="pali m-text">mano atthi dhammā atthi manoviññāṇaṁ atthi vatthuṁ atthi manasikāro atthīti?</span><br />
</p>
<p id="kv1p6c47p10">
<span class="pali m-text">Āmantā.</span><br />
</p>
<p id="kv1p6c47p11">
<span class="pali m-text">Anāgatena manena anāgataṁ dhammaṁ vijānātīti?</span><br />
</p>
<p id="kv1p6c47p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c48p1">
<span class="pali m-text">Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, paccuppannena cakkhunā paccuppannaṁ rūpaṁ passatīti?</span><br />
</p>
<p id="kv1p6c48p2">
<span class="pali m-text">Āmantā.</span><br />
</p>
<p id="kv1p6c48p3">
<span class="pali m-text">Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, atītena cakkhunā atītaṁ rūpaṁ passatīti?</span><br />
</p>
<p id="kv1p6c48p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c48p5">
<span class="pali m-text">Paccuppannaṁ sotaṁ atthi …</span><br />
</p>
<p id="kv1p6c48p6">
<span class="pali m-text">ghānaṁ atthi …</span><br />
</p>
<p id="kv1p6c48p7">
<span class="pali m-text">jivhā atthi …</span><br />
</p>
<p id="kv1p6c48p8">
<span class="pali m-text">kāyo atthi …</span><br />
</p>
<p id="kv1p6c48p9">
<span class="pali m-text">mano atthi dhammā atthi manoviññāṇaṁ atthi vatthuṁ atthi manasikāro atthi, paccuppannena manena paccuppannaṁ dhammaṁ vijānātīti?</span><br />
</p>
<p id="kv1p6c48p10">
<span class="pali m-text">Āmantā.</span><br />
</p>
<p id="kv1p6c48p11">
<span class="pali m-text">Atīto mano atthi dhammā atthi manoviññāṇaṁ atthi vatthuṁ atthi manasikāro atthi, atītena manena atītaṁ dhammaṁ vijānātīti?</span><br />
</p>
<p id="kv1p6c48p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c49p1">
<span class="pali m-text">Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, paccuppannena cakkhunā paccuppannaṁ rūpaṁ passatīti?</span><br />
</p>
<p id="kv1p6c49p2">
<span class="pali m-text">Āmantā.</span><br />
</p>
<p id="kv1p6c49p3">
<span class="pali m-text">Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, anāgatena cakkhunā anāgataṁ rūpaṁ passatīti?</span><br />
</p>
<p id="kv1p6c49p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c49p5">
<span class="pali m-text">paccuppannaṁ sotaṁ atthi …</span><br />
</p>
<p id="kv1p6c49p6">
<span class="pali m-text">ghānaṁ atthi …</span><br />
</p>
<p id="kv1p6c49p7">
<span class="pali m-text">jivhā atthi …</span><br />
</p>
<p id="kv1p6c49p8">
<span class="pali m-text">kāyo atthi …</span><br />
</p>
<p id="kv1p6c49p9">
<span class="pali m-text">mano atthi dhammā atthi manoviññāṇaṁ atthi vatthuṁ atthi manasikāro atthi, paccuppannena manena paccuppannaṁ dhammaṁ vijānātīti?</span><br />
</p>
<p id="kv1p6c49p10">
<span class="pali m-text">Āmantā.</span><br />
</p>
<p id="kv1p6c49p11">
<span class="pali m-text">Anāgato mano atthi dhammā atthi manoviññāṇaṁ atthi vatthuṁ atthi manasikāro atthi, anāgatena manena anāgataṁ dhammaṁ vijānātīti?</span><br />
</p>
<p id="kv1p6c49p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c50p1">
<span class="pali m-text">Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, na ca atītena cakkhunā atītaṁ rūpaṁ passatīti?</span><br />
</p>
<p id="kv1p6c50p2">
<span class="pali m-text">Āmantā.</span><br />
</p>
<p id="kv1p6c50p3">
<span class="pali m-text">Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, na ca paccuppannena cakkhunā paccuppannaṁ rūpaṁ passatīti?</span><br />
</p>
<p id="kv1p6c50p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c50p5">
<span class="pali m-text">atītaṁ sotaṁ atthi …</span><br />
</p>
<p id="kv1p6c50p6">
<span class="pali m-text">ghānaṁ atthi …</span><br />
</p>
<p id="kv1p6c50p7">
<span class="pali m-text">jivhā atthi …</span><br />
</p>
<p id="kv1p6c50p8">
<span class="pali m-text">kāyo atthi …</span><br />
</p>
<p id="kv1p6c50p9">
<span class="pali m-text">mano atthi dhammā atthi manoviññāṇaṁ atthi vatthuṁ atthi manasikāro atthi, na ca atītena manena atītaṁ dhammaṁ vijānātīti?</span><br />
</p>
<p id="kv1p6c50p10">
<span class="pali m-text">Āmantā.</span><br />
</p>
<p id="kv1p6c50p11">
<span class="pali m-text">Paccuppanno mano atthi dhammā atthi manoviññāṇaṁ atthi vatthuṁ atthi manasikāro atthi, na ca paccuppannena manena paccuppannaṁ dhammaṁ vijānātīti?</span><br />
</p>
<p id="kv1p6c50p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c51p1">
<span class="pali m-text">Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, na ca anāgatena cakkhunā anāgataṁ rūpaṁ passatīti?</span><br />
</p>
<p id="kv1p6c51p2">
<span class="pali m-text">Āmantā.</span><br />
</p>
<p id="kv1p6c51p3">
<span class="pali m-text">Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi, na ca paccuppannena cakkhunā paccuppannaṁ rūpaṁ passatīti?</span><br />
</p>
<p id="kv1p6c51p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c51p5">
<span class="pali m-text">anāgataṁ sotaṁ atthi …</span><br />
</p>
<p id="kv1p6c51p6">
<span class="pali m-text">ghānaṁ atthi …</span><br />
</p>
<p id="kv1p6c51p7">
<span class="pali m-text">jivhā atthi …</span><br />
</p>
<p id="kv1p6c51p8">
<span class="pali m-text">kāyo atthi …</span><br />
</p>
<p id="kv1p6c51p9">
<span class="pali m-text">mano atthi dhammā atthi manoviññāṇaṁ atthi vatthuṁ atthi manasikāro atthi, na ca anāgatena manena anāgataṁ dhammaṁ vijānātīti?</span><br />
</p>
<p id="kv1p6c51p10">
<span class="pali m-text">Āmantā.</span><br />
</p>
<p id="kv1p6c51p11">
<span class="pali m-text">Paccuppanno mano atthi dhammā atthi manoviññāṇaṁ atthi vatthuṁ atthi manasikāro atthi, na ca paccuppannena manena paccuppannaṁ dhammaṁ vijānātīti?</span><br />
</p>
<p id="kv1p6c51p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c52p0">
<span class="pali m-text">3. Atītañāṇādikathā</span><br />
</p>
<p id="kv1p6c52p1">
<span class="pali m-text">Atītaṁ ñāṇaṁ atthīti?</span><br />
</p>
<p id="kv1p6c52p2">
<span class="pali m-text">Āmantā.</span><br />
</p>
<p id="kv1p6c52p3">
<span class="pali m-text">Tena ñāṇena ñāṇakaraṇīyaṁ karotīti?</span><br />
</p>
<p id="kv1p6c52p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c52p5">
<span class="pali m-text">tena ñāṇena ñāṇakaraṇīyaṁ karotīti?</span><br />
</p>
<p id="kv1p6c52p6">
<span class="pali m-text">Āmantā.</span><br />
</p>
<p id="kv1p6c52p7">
<span class="pali m-text">Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c52p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c53p1">
<span class="pali m-text">Anāgataṁ ñāṇaṁ atthīti?</span><br />
</p>
<p id="kv1p6c53p2">
<span class="pali m-text">Āmantā.</span><br />
</p>
<p id="kv1p6c53p3">
<span class="pali m-text">Tena ñāṇena ñāṇakaraṇīyaṁ karotīti?</span><br />
</p>
<p id="kv1p6c53p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c53p5">
<span class="pali m-text">tena ñāṇena ñāṇakaraṇīyaṁ karotīti?</span><br />
</p>
<p id="kv1p6c53p6">
<span class="pali m-text">Āmantā.</span><br />
</p>
<p id="kv1p6c53p7">
<span class="pali m-text">Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c53p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c54p1">
<span class="pali m-text">Paccuppannaṁ ñāṇaṁ atthi, tena ñāṇena ñāṇakaraṇīyaṁ karotīti?</span><br />
</p>
<p id="kv1p6c54p2">
<span class="pali m-text">Āmantā.</span><br />
</p>
<p id="kv1p6c54p3">
<span class="pali m-text">Atītaṁ ñāṇaṁ atthi, tena ñāṇena ñāṇakaraṇīyaṁ karotīti?</span><br />
</p>
<p id="kv1p6c54p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c54p5">
<span class="pali m-text">paccuppannaṁ ñāṇaṁ atthi, tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c54p6">
<span class="pali m-text">Āmantā.</span><br />
</p>
<p id="kv1p6c54p7">
<span class="pali m-text">Atītaṁ ñāṇaṁ atthi, tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c54p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c54p9">
<span class="pali m-text">paccuppannaṁ ñāṇaṁ atthi, tena ñāṇena ñāṇakaraṇīyaṁ karotīti?</span><br />
</p>
<p id="kv1p6c54p10">
<span class="pali m-text">Āmantā.</span><br />
</p>
<p id="kv1p6c54p11">
<span class="pali m-text">Anāgataṁ ñāṇaṁ atthi, tena ñāṇena ñāṇakaraṇīyaṁ karotīti?</span><br />
</p>
<p id="kv1p6c54p12">
<span class="pali m-text">Na hevaṁ vattabbe …pe…</span><br />
</p>
<p id="kv1p6c54p13">
<span class="pali m-text">paccuppannaṁ ñāṇaṁ atthi, tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c54p14">
<span class="pali m-text">Āmantā.</span><br />
</p>
<p id="kv1p6c54p15">
<span class="pali m-text">Anāgataṁ ñāṇaṁ atthi, tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c54p16">
<span class="pali m-text">Na hevaṁ vattabbe …pe….</span><br />
</p>
<p id="kv1p6c55p1">
<span class="pali m-text">Atītaṁ ñāṇaṁ atthi, na ca tena ñāṇena ñāṇakaraṇīyaṁ karotīti?</span><br />
</p>
<p id="kv1p6c55p2">
<span class="pali m-text">Āmantā.</span><br />
</p>
<p id="kv1p6c55p3">
<span class="pali m-text">Paccuppannaṁ ñāṇaṁ atthi, na ca tena ñāṇena ñāṇakaraṇīyaṁ karotīti?</span><br />
</p>
<p id="kv1p6c55p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c55p5">
<span class="pali m-text">atītaṁ ñāṇaṁ atthi, na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c55p6">
<span class="pali m-text">Āmantā.</span><br />
</p>
<p id="kv1p6c55p7">
<span class="pali m-text">Paccuppannaṁ ñāṇaṁ atthi, na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c55p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c56p1">
<span class="pali m-text">Anāgataṁ ñāṇaṁ atthi, na ca tena ñāṇena ñāṇakaraṇīyaṁ karotīti?</span><br />
</p>
<p id="kv1p6c56p2">
<span class="pali m-text">Āmantā.</span><br />
</p>
<p id="kv1p6c56p3">
<span class="pali m-text">Paccuppannaṁ ñāṇaṁ atthi, na ca tena ñāṇena ñāṇakaraṇīyaṁ karotīti?</span><br />
</p>
<p id="kv1p6c56p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c56p5">
<span class="pali m-text">Anāgataṁ ñāṇaṁ atthi, na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c56p6">
<span class="pali m-text">Āmantā.</span><br />
</p>
<p id="kv1p6c56p7">
<span class="pali m-text">Paccuppannaṁ ñāṇaṁ atthi, na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?</span><br />
</p>
<p id="kv1p6c56p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c57p0">
<span class="pali m-text">4. Arahantādikathā</span><br />
</p>
<p id="kv1p6c57p1">
<span class="pali m-text">Arahato atīto rāgo atthīti?</span><br />
</p>
<p id="kv1p6c57p2">
<span class="pali m-text">Āmantā.</span><br />
</p>
<p id="kv1p6c57p3">
<span class="pali m-text">Arahā tena rāgena sarāgoti?</span><br />
</p>
<p id="kv1p6c57p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p5">
<span class="pali m-text">arahato atīto doso atthīti?</span><br />
</p>
<p id="kv1p6c57p6">
<span class="pali m-text">Āmantā.</span><br />
</p>
<p id="kv1p6c57p7">
<span class="pali m-text">Arahā tena dosena sadosoti?</span><br />
</p>
<p id="kv1p6c57p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p9">
<span class="pali m-text">arahato atīto moho atthīti?</span><br />
</p>
<p id="kv1p6c57p10">
<span class="pali m-text">Āmantā.</span><br />
</p>
<p id="kv1p6c57p11">
<span class="pali m-text">Arahā tena mohena samohoti?</span><br />
</p>
<p id="kv1p6c57p12">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p13">
<span class="pali m-text">arahato atīto māno atthīti?</span><br />
</p>
<p id="kv1p6c57p14">
<span class="pali m-text">Āmantā.</span><br />
</p>
<p id="kv1p6c57p15">
<span class="pali m-text">Arahā tena mānena samānoti?</span><br />
</p>
<p id="kv1p6c57p16">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p17">
<span class="pali m-text">arahato atītā diṭṭhi atthīti?</span><br />
</p>
<p id="kv1p6c57p18">
<span class="pali m-text">Āmantā.</span><br />
</p>
<p id="kv1p6c57p19">
<span class="pali m-text">Arahā tāya diṭṭhiyā sadiṭṭhikoti?</span><br />
</p>
<p id="kv1p6c57p20">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p21">
<span class="pali m-text">arahato atītā vicikicchā atthīti?</span><br />
</p>
<p id="kv1p6c57p22">
<span class="pali m-text">Āmantā.</span><br />
</p>
<p id="kv1p6c57p23">
<span class="pali m-text">Arahā tāya vicikicchāya savicikicchoti?</span><br />
</p>
<p id="kv1p6c57p24">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p25">
<span class="pali m-text">arahato atītaṁ thinaṁ atthīti?</span><br />
</p>
<p id="kv1p6c57p26">
<span class="pali m-text">Āmantā.</span><br />
</p>
<p id="kv1p6c57p27">
<span class="pali m-text">Arahā tena thinena sathinoti?</span><br />
</p>
<p id="kv1p6c57p28">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p29">
<span class="pali m-text">arahato atītaṁ uddhaccaṁ atthīti?</span><br />
</p>
<p id="kv1p6c57p30">
<span class="pali m-text">Āmantā.</span><br />
</p>
<p id="kv1p6c57p31">
<span class="pali m-text">Arahā tena uddhaccena sauddhaccoti?</span><br />
</p>
<p id="kv1p6c57p32">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p33">
<span class="pali m-text">arahato atītaṁ ahirikaṁ atthīti?</span><br />
</p>
<p id="kv1p6c57p34">
<span class="pali m-text">Āmantā.</span><br />
</p>
<p id="kv1p6c57p35">
<span class="pali m-text">Arahā tena ahirikena saahirikoti?</span><br />
</p>
<p id="kv1p6c57p36">
<span class="pali m-text">Na hevaṁ vattabbe …pe…</span><br />
</p>
<p id="kv1p6c57p37">
<span class="pali m-text">arahato atītaṁ anottappaṁ atthīti?</span><br />
</p>
<p id="kv1p6c57p38">
<span class="pali m-text">Āmantā.</span><br />
</p>
<p id="kv1p6c57p39">
<span class="pali m-text">Arahā tena anottappena saanottappīti?</span><br />
</p>
<p id="kv1p6c57p40">
<span class="pali m-text">Na hevaṁ vattabbe …pe….</span><br />
</p>
<p id="kv1p6c58p1">
<span class="pali m-text">Anāgāmissa atītā sakkāyadiṭṭhi atthīti?</span><br />
</p>
<p id="kv1p6c58p2">
<span class="pali m-text">Āmantā.</span><br />
</p>
<p id="kv1p6c58p3">
<span class="pali m-text">Anāgāmī tāya diṭṭhiyā sadiṭṭhikoti?</span><br />
</p>
<p id="kv1p6c58p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c58p5">
<span class="pali m-text">anāgāmissa atītā vicikicchā atthi …</span><br />
</p>
<p id="kv1p6c58p6">
<span class="pali m-text">atīto sīlabbataparāmāso atthi …</span><br />
</p>
<p id="kv1p6c58p7">
<span class="pali m-text">atīto aṇusahagato kāmarāgo atthi …</span><br />
</p>
<p id="kv1p6c58p8">
<span class="pali m-text">atīto aṇusahagato byāpādo atthīti?</span><br />
</p>
<p id="kv1p6c58p9">
<span class="pali m-text">Āmantā.</span><br />
</p>
<p id="kv1p6c58p10">
<span class="pali m-text">Anāgāmī tena byāpādena byāpannacittoti?</span><br />
</p>
<p id="kv1p6c58p11">
<span class="pali m-text">Na hevaṁ vattabbe …pe….</span><br />
</p>
<p id="kv1p6c59p1">
<span class="pali m-text">Sakadāgāmissa atītā sakkāyadiṭṭhi atthīti?</span><br />
</p>
<p id="kv1p6c59p2">
<span class="pali m-text">Āmantā.</span><br />
</p>
<p id="kv1p6c59p3">
<span class="pali m-text">Sakadāgāmī tāya diṭṭhiyā sadiṭṭhikoti?</span><br />
</p>
<p id="kv1p6c59p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c59p5">
<span class="pali m-text">sakadāgāmissa atītā vicikicchā atthi …</span><br />
</p>
<p id="kv1p6c59p6">
<span class="pali m-text">atīto sīlabbataparāmāso atthi …</span><br />
</p>
<p id="kv1p6c59p7">
<span class="pali m-text">atīto oḷāriko kāmarāgo atthi …</span><br />
</p>
<p id="kv1p6c59p8">
<span class="pali m-text">atīto oḷāriko byāpādo atthīti?</span><br />
</p>
<p id="kv1p6c59p9">
<span class="pali m-text">Āmantā.</span><br />
</p>
<p id="kv1p6c59p10">
<span class="pali m-text">Sakadāgāmī tena byāpādena byāpannacittoti?</span><br />
</p>
<p id="kv1p6c59p11">
<span class="pali m-text">Na hevaṁ vattabbe …pe….</span><br />
</p>
<p id="kv1p6c60p1">
<span class="pali m-text">Sotāpannassa atītā sakkāyadiṭṭhi atthīti?</span><br />
</p>
<p id="kv1p6c60p2">
<span class="pali m-text">Āmantā.</span><br />
</p>
<p id="kv1p6c60p3">
<span class="pali m-text">Sotāpanno tāya diṭṭhiyā sadiṭṭhikoti?</span><br />
</p>
<p id="kv1p6c60p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c60p5">
<span class="pali m-text">sotāpannassa atītā vicikicchā atthi …</span><br />
</p>
<p id="kv1p6c60p6">
<span class="pali m-text">atīto sīlabbataparāmāso atthi …</span><br />
</p>
<p id="kv1p6c60p7">
<span class="pali m-text">atīto apāyagamanīyo rāgo atthi …</span><br />
</p>
<p id="kv1p6c60p8">
<span class="pali m-text">atīto apāyagamanīyo doso atthi …</span><br />
</p>
<p id="kv1p6c60p9">
<span class="pali m-text">atīto apāyagamanīyo moho atthīti?</span><br />
</p>
<p id="kv1p6c60p10">
<span class="pali m-text">Āmantā.</span><br />
</p>
<p id="kv1p6c60p11">
<span class="pali m-text">Sotāpanno tena mohena samohoti?</span><br />
</p>
<p id="kv1p6c60p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c61p1">
<span class="pali m-text">Puthujjanassa atīto rāgo atthi, puthujjano tena rāgena sarāgoti?</span><br />
</p>
<p id="kv1p6c61p2">
<span class="pali m-text">Āmantā.</span><br />
</p>
<p id="kv1p6c61p3">
<span class="pali m-text">Arahato atīto rāgo atthi, arahā tena rāgena sarāgoti?</span><br />
</p>
<p id="kv1p6c61p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c61p5">
<span class="pali m-text">puthujjanassa atīto doso atthi …pe…</span><br />
</p>
<p id="kv1p6c61p6">
<span class="pali m-text">atītaṁ anottappaṁ atthi puthujjano tena anottappena anottappīti?</span><br />
</p>
<p id="kv1p6c61p7">
<span class="pali m-text">Āmantā.</span><br />
</p>
<p id="kv1p6c61p8">
<span class="pali m-text">Arahato atītaṁ anottappaṁ atthi, arahā tena anottappena anottappīti?</span><br />
</p>
<p id="kv1p6c61p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c62p1">
<span class="pali m-text">Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti?</span><br />
</p>
<p id="kv1p6c62p2">
<span class="pali m-text">Āmantā.</span><br />
</p>
<p id="kv1p6c62p3">
<span class="pali m-text">Anāgāmissa atītā sakkāyadiṭṭhi atthi, anāgāmī tāya diṭṭhiyā sadiṭṭhikoti?</span><br />
</p>
<p id="kv1p6c62p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c62p5">
<span class="pali m-text">puthujjanassa atītā vicikicchā atthi …pe…</span><br />
</p>
<p id="kv1p6c62p6">
<span class="pali m-text">atīto aṇusahagato byāpādo atthi, puthujjano tena byāpādena byāpannacittoti?</span><br />
</p>
<p id="kv1p6c62p7">
<span class="pali m-text">Āmantā.</span><br />
</p>
<p id="kv1p6c62p8">
<span class="pali m-text">Anāgāmissa atīto aṇusahagato byāpādo atthi, anāgāmī tena byāpādena byāpannacittoti?</span><br />
</p>
<p id="kv1p6c62p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c63p1">
<span class="pali m-text">Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti?</span><br />
</p>
<p id="kv1p6c63p2">
<span class="pali m-text">Āmantā.</span><br />
</p>
<p id="kv1p6c63p3">
<span class="pali m-text">Sakadāgāmissa atītā sakkāyadiṭṭhi atthi, sakadāgāmī tāya diṭṭhiyā sadiṭṭhikoti?</span><br />
</p>
<p id="kv1p6c63p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c63p5">
<span class="pali m-text">puthujjanassa atītā vicikicchā atthi …</span><br />
</p>
<p id="kv1p6c63p6">
<span class="pali m-text">atīto oḷāriko byāpādo atthi, puthujjano tena byāpādena byāpannacittoti?</span><br />
</p>
<p id="kv1p6c63p7">
<span class="pali m-text">Āmantā.</span><br />
</p>
<p id="kv1p6c63p8">
<span class="pali m-text">Sakadāgāmissa atīto oḷāriko byāpādo atthi, sakadāgāmī tena byāpādena byāpannacittoti?</span><br />
</p>
<p id="kv1p6c63p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c64p1">
<span class="pali m-text">Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti?</span><br />
</p>
<p id="kv1p6c64p2">
<span class="pali m-text">Āmantā.</span><br />
</p>
<p id="kv1p6c64p3">
<span class="pali m-text">Sotāpannassa atītā sakkāyadiṭṭhi atthi, sotāpanno tāya diṭṭhiyā sadiṭṭhikoti?</span><br />
</p>
<p id="kv1p6c64p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c64p5">
<span class="pali m-text">puthujjanassa atītā vicikicchā atthi …pe…</span><br />
</p>
<p id="kv1p6c64p6">
<span class="pali m-text">atīto apāyagamanīyo moho atthi, puthujjano tena mohena samohoti?</span><br />
</p>
<p id="kv1p6c64p7">
<span class="pali m-text">Āmantā.</span><br />
</p>
<p id="kv1p6c64p8">
<span class="pali m-text">Sotāpannassa atīto apāyagamanīyo moho atthi, sotāpanno tena mohena samohoti?</span><br />
</p>
<p id="kv1p6c64p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c65p1">
<span class="pali m-text">Arahato atīto rāgo atthi, na ca arahā tena rāgena sarāgoti?</span><br />
</p>
<p id="kv1p6c65p2">
<span class="pali m-text">Āmantā.</span><br />
</p>
<p id="kv1p6c65p3">
<span class="pali m-text">Puthujjanassa atīto rāgo atthi, na ca puthujjano tena rāgena sarāgoti?</span><br />
</p>
<p id="kv1p6c65p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c65p5">
<span class="pali m-text">arahato atīto doso atthi …pe…</span><br />
</p>
<p id="kv1p6c65p6">
<span class="pali m-text">atītaṁ anottappaṁ atthi, na ca arahā tena anottappena anottappīti?</span><br />
</p>
<p id="kv1p6c65p7">
<span class="pali m-text">Āmantā.</span><br />
</p>
<p id="kv1p6c65p8">
<span class="pali m-text">Puthujjanassa atītaṁ anottappaṁ atthi, na ca puthujjano tena anottappena anottappīti?</span><br />
</p>
<p id="kv1p6c65p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c66p1">
<span class="pali m-text">Anāgāmissa atītā sakkāyadiṭṭhi atthi, na ca anāgāmī tāya diṭṭhiyā sadiṭṭhikoti?</span><br />
</p>
<p id="kv1p6c66p2">
<span class="pali m-text">Āmantā.</span><br />
</p>
<p id="kv1p6c66p3">
<span class="pali m-text">Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti?</span><br />
</p>
<p id="kv1p6c66p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c66p5">
<span class="pali m-text">anāgāmissa atītā vicikicchā atthi …pe…</span><br />
</p>
<p id="kv1p6c66p6">
<span class="pali m-text">atīto aṇusahagato byāpādo atthi, na ca anāgāmī tena byāpādena byāpannacittoti?</span><br />
</p>
<p id="kv1p6c66p7">
<span class="pali m-text">Āmantā.</span><br />
</p>
<p id="kv1p6c66p8">
<span class="pali m-text">Puthujjanassa atīto aṇusahagato byāpādo atthi, na ca puthujjano tena byāpādena byāpannacittoti?</span><br />
</p>
<p id="kv1p6c66p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c67p1">
<span class="pali m-text">Sakadāgāmissa atītā sakkāyadiṭṭhi atthi, na ca sakadāgāmī tāya diṭṭhiyā sadiṭṭhikoti?</span><br />
</p>
<p id="kv1p6c67p2">
<span class="pali m-text">Āmantā.</span><br />
</p>
<p id="kv1p6c67p3">
<span class="pali m-text">Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti?</span><br />
</p>
<p id="kv1p6c67p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c67p5">
<span class="pali m-text">sakadāgāmissa atītā vicikicchā atthi …pe…</span><br />
</p>
<p id="kv1p6c67p6">
<span class="pali m-text">atīto oḷāriko byāpādo atthi, na ca sakadāgāmī tena byāpādena byāpannacittoti?</span><br />
</p>
<p id="kv1p6c67p7">
<span class="pali m-text">Āmantā.</span><br />
</p>
<p id="kv1p6c67p8">
<span class="pali m-text">Puthujjanassa atīto oḷāriko byāpādo atthi, na ca puthujjano tena byāpādena byāpannacittoti?</span><br />
</p>
<p id="kv1p6c67p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c68p1">
<span class="pali m-text">Sotāpannassa atītā sakkāyadiṭṭhi atthi, na ca sotāpanno tāya diṭṭhiyā sadiṭṭhikoti?</span><br />
</p>
<p id="kv1p6c68p2">
<span class="pali m-text">Āmantā.</span><br />
</p>
<p id="kv1p6c68p3">
<span class="pali m-text">Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti?</span><br />
</p>
<p id="kv1p6c68p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c68p5">
<span class="pali m-text">sotāpannassa atītā vicikicchā atthi …pe…</span><br />
</p>
<p id="kv1p6c68p6">
<span class="pali m-text">atīto apāyagamanīyo moho atthi, na ca sotāpanno tena mohena samohoti?</span><br />
</p>
<p id="kv1p6c68p7">
<span class="pali m-text">Āmantā.</span><br />
</p>
<p id="kv1p6c68p8">
<span class="pali m-text">Puthujjanassa atīto apāyagamanīyo moho atthi, na ca puthujjano tena mohena samohoti?</span><br />
</p>
<p id="kv1p6c68p9">
<span class="pali m-text">Na hevaṁ vattabbe …pe….</span><br />
</p>
<p id="kv1p6c69p0">
<span class="pali m-text">5. Atītahatthādikathā</span><br />
</p>
<p id="kv1p6c69p1">
<span class="pali m-text">Atītā hatthā atthīti?</span><br />
</p>
<p id="kv1p6c69p2">
<span class="pali m-text">Āmantā.</span><br />
</p>
<p id="kv1p6c69p3">
<span class="pali m-text">Atītesu hatthesu sati ādānanikkhepanaṁ paññāyatīti?</span><br />
</p>
<p id="kv1p6c69p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c69p5">
<span class="pali m-text">atītā pādā atthīti?</span><br />
</p>
<p id="kv1p6c69p6">
<span class="pali m-text">Āmantā.</span><br />
</p>
<p id="kv1p6c69p7">
<span class="pali m-text">Atītesu pādesu sati abhikkamapaṭikkamo paññāyatīti?</span><br />
</p>
<p id="kv1p6c69p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c69p9">
<span class="pali m-text">atītā pabbā atthīti?</span><br />
</p>
<p id="kv1p6c69p10">
<span class="pali m-text">Āmantā.</span><br />
</p>
<p id="kv1p6c69p11">
<span class="pali m-text">Atītesu pabbesu sati samiñjanapasāraṇaṁ paññāyatīti?</span><br />
</p>
<p id="kv1p6c69p12">
<span class="pali m-text">Na hevaṁ vattabbe …pe…</span><br />
</p>
<p id="kv1p6c69p13">
<span class="pali m-text">atīto kucchi atthīti?</span><br />
</p>
<p id="kv1p6c69p14">
<span class="pali m-text">Āmantā.</span><br />
</p>
<p id="kv1p6c69p15">
<span class="pali m-text">Atītasmiṁ kucchismiṁ sati jighacchā pipāsā paññāyatīti?</span><br />
</p>
<p id="kv1p6c69p16">
<span class="pali m-text">Na hevaṁ vattabbe …pe….</span><br />
</p>
<p id="kv1p6c70p1">
<span class="pali m-text">Atīto kāyo atthīti?</span><br />
</p>
<p id="kv1p6c70p2">
<span class="pali m-text">Āmantā.</span><br />
</p>
<p id="kv1p6c70p3">
<span class="pali m-text">Atīto kāyo paggahaniggahupago chedanabhedanupago kākehi gijjhehi kulalehi sādhāraṇoti?</span><br />
</p>
<p id="kv1p6c70p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c70p5">
<span class="pali m-text">atīte kāye visaṁ kameyya, satthaṁ kameyya, aggi kameyyāti?</span><br />
</p>
<p id="kv1p6c70p6">
<span class="pali m-text">Na hevaṁ vattabbe …pe…</span><br />
</p>
<p id="kv1p6c70p7">
<span class="pali m-text">labbhā atīto kāyo addubandhanena bandhituṁ, rajjubandhanena bandhituṁ, saṅkhalikabandhanena bandhituṁ, gāmabandhanena bandhituṁ, nigamabandhanena bandhituṁ, nagarabandhanena bandhituṁ, janapadabandhanena bandhituṁ, kaṇṭhapañcamehi bandhanehi bandhitunti?</span><br />
</p>
<p id="kv1p6c70p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c71p1">
<span class="pali m-text">Atīto āpo atthīti?</span><br />
</p>
<p id="kv1p6c71p2">
<span class="pali m-text">Āmantā.</span><br />
</p>
<p id="kv1p6c71p3">
<span class="pali m-text">Tena āpena āpakaraṇīyaṁ karotīti?</span><br />
</p>
<p id="kv1p6c71p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c71p5">
<span class="pali m-text">atīto tejo atthīti?</span><br />
</p>
<p id="kv1p6c71p6">
<span class="pali m-text">Āmantā.</span><br />
</p>
<p id="kv1p6c71p7">
<span class="pali m-text">Tena tejena tejakaraṇīyaṁ karotīti?</span><br />
</p>
<p id="kv1p6c71p8">
<span class="pali m-text">Na hevaṁ vattabbe …pe…</span><br />
</p>
<p id="kv1p6c71p9">
<span class="pali m-text">atīto vāyo atthīti?</span><br />
</p>
<p id="kv1p6c71p10">
<span class="pali m-text">Āmantā.</span><br />
</p>
<p id="kv1p6c71p11">
<span class="pali m-text">Tena vāyena vāyakaraṇīyaṁ karotīti?</span><br />
</p>
<p id="kv1p6c71p12">
<span class="pali m-text">Na hevaṁ vattabbe …pe….</span><br />
</p>
<p id="kv1p6c72p0">
<span class="pali m-text">6. Atītakkhandhādisamodhānakathā</span><br />
</p>
<p id="kv1p6c72p1">
<span class="pali m-text">Atīto rūpakkhandho atthi, anāgato rūpakkhandho atthi, paccuppanno rūpakkhandho atthīti?</span><br />
</p>
<p id="kv1p6c72p2">
<span class="pali m-text">Āmantā.</span><br />
</p>
<p id="kv1p6c72p3">
<span class="pali m-text">Tayo rūpakkhandhāti?</span><br />
</p>
<p id="kv1p6c72p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c72p5">
<span class="pali m-text">atītā pañcakkhandhā atthi, anāgatā pañcakkhandhā atthi, paccuppannā pañcakkhandhā atthīti?</span><br />
</p>
<p id="kv1p6c72p6">
<span class="pali m-text">Āmantā.</span><br />
</p>
<p id="kv1p6c72p7">
<span class="pali m-text">Pannarasakkhandhāti?</span><br />
</p>
<p id="kv1p6c72p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c73p1">
<span class="pali m-text">Atītaṁ cakkhāyatanaṁ atthi, anāgataṁ cakkhāyatanaṁ atthi, paccuppannaṁ cakkhāyatanaṁ atthīti?</span><br />
</p>
<p id="kv1p6c73p2">
<span class="pali m-text">Āmantā.</span><br />
</p>
<p id="kv1p6c73p3">
<span class="pali m-text">Tīṇi cakkhāyatanānīti?</span><br />
</p>
<p id="kv1p6c73p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c73p5">
<span class="pali m-text">atītāni dvādasāyatanāni atthi, anāgatāni dvādasāyatanāni atthi, paccuppannāni dvādasāyatanāni atthīti?</span><br />
</p>
<p id="kv1p6c73p6">
<span class="pali m-text">Āmantā.</span><br />
</p>
<p id="kv1p6c73p7">
<span class="pali m-text">Chattiṁsāyatanānīti?</span><br />
</p>
<p id="kv1p6c73p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c74p1">
<span class="pali m-text">Atītā cakkhudhātu atthi, anāgatā cakkhudhātu atthi, paccuppannā cakkhudhātu atthīti?</span><br />
</p>
<p id="kv1p6c74p2">
<span class="pali m-text">Āmantā.</span><br />
</p>
<p id="kv1p6c74p3">
<span class="pali m-text">Tisso cakkhudhātuyoti?</span><br />
</p>
<p id="kv1p6c74p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c74p5">
<span class="pali m-text">atītā aṭṭhārasa dhātuyo atthi, anāgatā aṭṭhārasa dhātuyo atthi, paccuppannā aṭṭhārasa dhātuyo atthīti?</span><br />
</p>
<p id="kv1p6c74p6">
<span class="pali m-text">Āmantā.</span><br />
</p>
<p id="kv1p6c74p7">
<span class="pali m-text">Catupaññāsa dhātuyoti?</span><br />
</p>
<p id="kv1p6c74p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c75p1">
<span class="pali m-text">Atītaṁ cakkhundriyaṁ atthi, anāgataṁ cakkhundriyaṁ atthi, paccuppannaṁ cakkhundriyaṁ atthīti?</span><br />
</p>
<p id="kv1p6c75p2">
<span class="pali m-text">Āmantā.</span><br />
</p>
<p id="kv1p6c75p3">
<span class="pali m-text">Tīṇi cakkhundriyānīti?</span><br />
</p>
<p id="kv1p6c75p4">
<span class="pali m-text">Na hevaṁ vattabbe …pe…</span><br />
</p>
<p id="kv1p6c75p5">
<span class="pali m-text">atītāni bāvīsatindriyāni atthi, anāgatāni bāvīsatindriyāni atthi, paccuppannāni bāvīsatindriyāni atthīti?</span><br />
</p>
<p id="kv1p6c75p6">
<span class="pali m-text">Āmantā.</span><br />
</p>
<p id="kv1p6c75p7">
<span class="pali m-text">Chasaṭṭhindriyānīti?</span><br />
</p>
<p id="kv1p6c75p8">
<span class="pali m-text">Na hevaṁ vattabbe …pe….</span><br />
</p>
<p id="kv1p6c76p1">
<span class="pali m-text">Atīto rājā cakkavattī atthi, anāgato rājā cakkavattī atthi, paccuppanno rājā cakkavattī atthīti?</span><br />
</p>
<p id="kv1p6c76p2">
<span class="pali m-text">Āmantā.</span><br />
</p>
<p id="kv1p6c76p3">
<span class="pali m-text">Tiṇṇannaṁ rājūnaṁ cakkavattīnaṁ sammukhībhāvo hotīti?</span><br />
</p>
<p id="kv1p6c76p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c77p1">
<span class="pali m-text">Atīto sammāsambuddho atthi, anāgato sammāsambuddho atthi, paccuppanno sammāsambuddho atthīti?</span><br />
</p>
<p id="kv1p6c77p2">
<span class="pali m-text">Āmantā.</span><br />
</p>
<p id="kv1p6c77p3">
<span class="pali m-text">Tiṇṇannaṁ sammāsambuddhānaṁ sammukhībhāvo hotīti?</span><br />
</p>
<p id="kv1p6c77p4">
<span class="pali m-text">Na hevaṁ vattabbe …pe….</span><br />
</p>
<p id="kv1p6c78p0">
<span class="pali m-text">7. Padasodhanakathā</span><br />
</p>
<p id="kv1p6c78p1">
<span class="pali m-text">Atītaṁ atthīti?</span><br />
</p>
<p id="kv1p6c78p2">
<span class="pali m-text">Āmantā.</span><br />
</p>
<p id="kv1p6c78p3">
<span class="pali m-text">Atthi atītanti?</span><br />
</p>
<p id="kv1p6c78p4">
<span class="pali m-text">Atthi siyā atītaṁ, siyā nvātītanti.</span><br />
</p>
<p id="kv1p6c79p1">
<span class="pali m-text">Ājānāhi niggahaṁ.</span><br />
</p>
<p id="kv1p6c79p2">
<span class="pali m-text">Hañci atītaṁ atthi, atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītanti.</span><br />
</p>
<p id="kv1p6c79p3">
<span class="pali m-text">Yaṁ tattha vadesi—</span><br />
</p>
<p id="kv1p6c79p4">
<span class="pali m-text">“vattabbe kho—</span><br />
</p>
<p id="kv1p6c79p5">
<span class="pali m-text">‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā.</span><br />
</p>
<p id="kv1p6c80p1">
<span class="pali m-text">No ce pana atītaṁ nvātītaṁ nvātītaṁ atītanti, no ca vata re vattabbe—</span><br />
</p>
<p id="kv1p6c80p2">
<span class="pali m-text">“atītaṁ atthi atthi siyā atītaṁ, siyā nvātītan”ti.</span><br />
</p>
<p id="kv1p6c80p3">
<span class="pali m-text">Yaṁ tattha vadesi—</span><br />
</p>
<p id="kv1p6c80p4">
<span class="pali m-text">“vattabbe kho—</span><br />
</p>
<p id="kv1p6c80p5">
<span class="pali m-text">‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā.</span><br />
</p>
<p id="kv1p6c81p1">
<span class="pali m-text">Anāgataṁ atthīti?</span><br />
</p>
<p id="kv1p6c81p2">
<span class="pali m-text">Āmantā.</span><br />
</p>
<p id="kv1p6c81p3">
<span class="pali m-text">Atthi anāgatanti?</span><br />
</p>
<p id="kv1p6c81p4">
<span class="pali m-text">Atthi siyā anāgataṁ, siyā nvānāgatanti.</span><br />
</p>
<p id="kv1p6c82p1">
<span class="pali m-text">Ājānāhi niggahaṁ.</span><br />
</p>
<p id="kv1p6c82p2">
<span class="pali m-text">Hañci anāgataṁ atthi atthi siyā anāgataṁ siyā nvānāgataṁ, tenānāgataṁ nvānāgataṁ, nvānāgataṁ anāgatanti.</span><br />
</p>
<p id="kv1p6c82p3">
<span class="pali m-text">Yaṁ tattha vadesi—</span><br />
</p>
<p id="kv1p6c82p4">
<span class="pali m-text">“vattabbe kho—</span><br />
</p>
<p id="kv1p6c82p5">
<span class="pali m-text">‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ, nvānāgataṁ anāgatan’”ti micchā.</span><br />
</p>
<p id="kv1p6c83p1">
<span class="pali m-text">No ce panānāgataṁ nvānāgataṁ nvānāgataṁ anāgatanti, no ca vata re vattabbe—</span><br />
</p>
<p id="kv1p6c83p2">
<span class="pali m-text">“anāgataṁ atthi atthi siyā anāgataṁ, siyā nvānāgatan”ti.</span><br />
</p>
<p id="kv1p6c83p3">
<span class="pali m-text">Yaṁ tattha vadesi—</span><br />
</p>
<p id="kv1p6c83p4">
<span class="pali m-text">“vattabbe kho—</span><br />
</p>
<p id="kv1p6c83p5">
<span class="pali m-text">‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ, nvānāgataṁ anāgatan’”ti micchā.</span><br />
</p>
<p id="kv1p6c84p1">
<span class="pali m-text">Paccuppannaṁ atthīti?</span><br />
</p>
<p id="kv1p6c84p2">
<span class="pali m-text">Āmantā.</span><br />
</p>
<p id="kv1p6c84p3">
<span class="pali m-text">Atthi paccuppannanti?</span><br />
</p>
<p id="kv1p6c84p4">
<span class="pali m-text">Atthi siyā paccuppannaṁ, siyā no paccuppannanti.</span><br />
</p>
<p id="kv1p6c85p1">
<span class="pali m-text">Ājānāhi niggahaṁ.</span><br />
</p>
<p id="kv1p6c85p2">
<span class="pali m-text">Hañci paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ, no paccuppannaṁ, no paccuppannaṁ paccuppannanti.</span><br />
</p>
<p id="kv1p6c85p3">
<span class="pali m-text">Yaṁ tattha vadesi—</span><br />
</p>
<p id="kv1p6c85p4">
<span class="pali m-text">“vattabbe kho—</span><br />
</p>
<p id="kv1p6c85p5">
<span class="pali m-text">‘paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ no paccuppannaṁ, no paccuppannaṁ paccuppannan’”ti micchā.</span><br />
</p>
<p id="kv1p6c86p1">
<span class="pali m-text">No ce pana paccuppannaṁ no paccuppannaṁ, no paccuppannaṁ paccuppannanti, no ca vata re vattabbe—</span><br />
</p>
<p id="kv1p6c86p2">
<span class="pali m-text">“paccuppannaṁ atthi atthi siyā paccuppannaṁ, siyā no paccuppannan”ti.</span><br />
</p>
<p id="kv1p6c86p3">
<span class="pali m-text">Yaṁ tattha vadesi—</span><br />
</p>
<p id="kv1p6c86p4">
<span class="pali m-text">“vattabbe kho—</span><br />
</p>
<p id="kv1p6c86p5">
<span class="pali m-text">‘paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ no paccuppannaṁ, no paccuppannaṁ paccuppannan’”ti micchā.</span><br />
</p>
<p id="kv1p6c87p1">
<span class="pali m-text">Nibbānaṁ atthīti?</span><br />
</p>
<p id="kv1p6c87p2">
<span class="pali m-text">Āmantā.</span><br />
</p>
<p id="kv1p6c87p3">
<span class="pali m-text">Atthi nibbānanti?</span><br />
</p>
<p id="kv1p6c87p4">
<span class="pali m-text">Atthi siyā nibbānaṁ siyā no nibbānanti.</span><br />
</p>
<p id="kv1p6c88p1">
<span class="pali m-text">Ājānāhi niggahaṁ.</span><br />
</p>
<p id="kv1p6c88p2">
<span class="pali m-text">Hañci nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānanti.</span><br />
</p>
<p id="kv1p6c88p3">
<span class="pali m-text">Yaṁ tattha vadesi—</span><br />
</p>
<p id="kv1p6c88p4">
<span class="pali m-text">“vattabbe kho—</span><br />
</p>
<p id="kv1p6c88p5">
<span class="pali m-text">‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānan’”ti micchā.</span><br />
</p>
<p id="kv1p6c89p1">
<span class="pali m-text">No ce pana nibbānaṁ no nibbānaṁ, no nibbānaṁ nibbānanti, no ca vata re vattabbe—</span><br />
</p>
<p id="kv1p6c89p2">
<span class="pali m-text">“nibbānaṁ atthi atthi siyā nibbānaṁ, siyā no nibbānan”ti.</span><br />
</p>
<p id="kv1p6c89p3">
<span class="pali m-text">Yaṁ tattha vadesi—</span><br />
</p>
<p id="kv1p6c89p4">
<span class="pali m-text">“vattabbe kho—</span><br />
</p>
<p id="kv1p6c89p5">
<span class="pali m-text">‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānan’”ti micchā.</span><br />
</p>
<p id="kv1p6c90p0">
<span class="pali m-text">8. Suttasādhana</span><br />
</p>
<p id="kv1p6c90p1">
<span class="pali m-text">Na vattabbaṁ—</span><br />
</p>
<p id="kv1p6c90p2">
<span class="pali m-text">“atītaṁ atthi, anāgataṁ atthī”ti?</span><br />
</p>
<p id="kv1p6c90p3">
<span class="pali m-text">Āmantā.</span><br />
</p>
<p id="kv1p6c90p4">
<span class="pali m-text">Nanu vuttaṁ bhagavatā—</span><br />
</p>
<p id="kv1p6c90p5">
<span class="pali m-text">“yaṁ kiñci, bhikkhave, rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—</span><br />
</p>
<p id="kv1p6c90p6">
<span class="pali m-text">ayaṁ vuccati rūpakkhandho.</span><br />
</p>
<p id="kv1p6c90p7">
<span class="pali m-text">Yā kāci vedanā …</span><br />
</p>
<p id="kv1p6c90p8">
<span class="pali m-text">yā kāci saññā …</span><br />
</p>
<p id="kv1p6c90p9">
<span class="pali m-text">ye keci saṅkhārā …</span><br />
</p>
<p id="kv1p6c90p10">
<span class="pali m-text">yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—</span><br />
</p>
<p id="kv1p6c90p11">
<span class="pali m-text">ayaṁ vuccati viññāṇakkhandho”ti.</span><br />
</p>
<p id="kv1p6c90p12">
<span class="pali m-text">Attheva suttantoti?</span><br />
</p>
<p id="kv1p6c90p13">
<span class="pali m-text">Āmantā.</span><br />
</p>
<p id="kv1p6c90p14">
<span class="pali m-text">Tena hi atītaṁ atthi, anāgataṁ atthīti.</span><br />
</p>
<p id="kv1p6c91p1">
<span class="pali m-text">Atītaṁ atthi, anāgataṁ atthīti?</span><br />
</p>
<p id="kv1p6c91p2">
<span class="pali m-text">Āmantā.</span><br />
</p>
<p id="kv1p6c91p3">
<span class="pali m-text">Nanu vuttaṁ bhagavatā—</span><br />
</p>
<p id="kv1p6c91p4">
<span class="pali m-text">“tayome, bhikkhave, niruttipathā adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi.</span><br />
</p>
<p id="kv1p6c91p5">
<span class="pali m-text">Katame tayo?</span><br />
</p>
<p id="kv1p6c91p6">
<span class="pali m-text">Yaṁ, bhikkhave, rūpaṁ atītaṁ niruddhaṁ vigataṁ vipariṇataṁ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti;</span><br />
</p>
<p id="kv1p6c91p7">
<span class="pali m-text">na tassa saṅkhā ‘atthī’ti, na tassa saṅkhā ‘bhavissatī’ti.</span><br />
</p>
<p id="kv1p6c91p8">
<span class="pali m-text">Yā vedanā …pe…</span><br />
</p>
<p id="kv1p6c91p9">
<span class="pali m-text">yā saññā …</span><br />
</p>
<p id="kv1p6c91p10">
<span class="pali m-text">ye saṅkhārā …</span><br />
</p>
<p id="kv1p6c91p11">
<span class="pali m-text">yaṁ viññāṇaṁ atītaṁ niruddhaṁ vigataṁ vipariṇataṁ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti;</span><br />
</p>
<p id="kv1p6c91p12">
<span class="pali m-text">na tassa saṅkhā ‘atthī’ti, na tassa saṅkhā ‘bhavissatī’ti.</span><br />
</p>
<p id="kv1p6c92p1">
<span class="pali m-text">Yaṁ, bhikkhave, rūpaṁ ajātaṁ apātubhūtaṁ ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti;</span><br />
</p>
<p id="kv1p6c92p2">
<span class="pali m-text">na tassa saṅkhā ‘atthī’ti, na tassa saṅkhā ‘ahosī’ti.</span><br />
</p>
<p id="kv1p6c92p3">
<span class="pali m-text">Yā vedanā …pe…</span><br />
</p>
<p id="kv1p6c92p4">
<span class="pali m-text">yā saññā …</span><br />
</p>
<p id="kv1p6c92p5">
<span class="pali m-text">ye saṅkhārā …</span><br />
</p>
<p id="kv1p6c92p6">
<span class="pali m-text">yaṁ viññāṇaṁ ajātaṁ apātubhūtaṁ ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti;</span><br />
</p>
<p id="kv1p6c92p7">
<span class="pali m-text">na tassa saṅkhā ‘atthī’ti, na tassa saṅkhā ‘ahosī’ti.</span><br />
</p>
<p id="kv1p6c93p1">
<span class="pali m-text">Yaṁ, bhikkhave, rūpaṁ jātaṁ pātubhūtaṁ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti;</span><br />
</p>
<p id="kv1p6c93p2">
<span class="pali m-text">na tassa saṅkhā ‘ahosī’ti, na tassa saṅkhā ‘bhavissatī’ti.</span><br />
</p>
<p id="kv1p6c93p3">
<span class="pali m-text">Yā vedanā …pe…</span><br />
</p>
<p id="kv1p6c93p4">
<span class="pali m-text">yā saññā …</span><br />
</p>
<p id="kv1p6c93p5">
<span class="pali m-text">ye saṅkhārā …</span><br />
</p>
<p id="kv1p6c93p6">
<span class="pali m-text">yaṁ viññāṇaṁ jātaṁ pātubhūtaṁ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti;</span><br />
</p>
<p id="kv1p6c93p7">
<span class="pali m-text">na tassa saṅkhā ‘ahosī’ti, na tassa saṅkhā ‘bhavissatī’ti.</span><br />
</p>
<p id="kv1p6c93p8">
<span class="pali m-text">Ime kho, bhikkhave, tayo niruttipathā adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi.</span><br />
</p>
<p id="kv1p6c94p1">
<span class="pali m-text">Yepi te, bhikkhave, ahesuṁ ukkalā vassabhaññā ahetukavādā akiriyavādā natthikavādā, tepime tayo niruttipathe adhivacanapathe paññattipathe na garahitabbaṁ na paṭikkositabbaṁ amaññiṁsu.</span><br />
</p>
<p id="kv1p6c94p2">
<span class="pali m-text">Taṁ kissa hetu?</span><br />
</p>
<p id="kv1p6c94p3">
<span class="pali m-text">Nindābyārosaupārambhabhayā”ti.</span><br />
</p>
<p id="kv1p6c94p4">
<span class="pali m-text">Attheva suttantoti?</span><br />
</p>
<p id="kv1p6c94p5">
<span class="pali m-text">Āmantā.</span><br />
</p>
<p id="kv1p6c94p6">
<span class="pali m-text">Tena hi na vattabbaṁ—</span><br />
</p>
<p id="kv1p6c94p7">
<span class="pali m-text">“atītaṁ atthi, anāgataṁ atthī”ti.</span><br />
</p>
<p id="kv1p6c95p1">
<span class="pali m-text">Atītaṁ atthīti?</span><br />
</p>
<p id="kv1p6c95p2">
<span class="pali m-text">Āmantā.</span><br />
</p>
<p id="kv1p6c95p3">
<span class="pali m-text">Nanu āyasmā phagguno bhagavantaṁ etadavoca—</span><br />
</p>
<p id="kv1p6c95p4">
<span class="pali m-text">“atthi nu kho taṁ, bhante, cakkhuṁ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyāti.</span><br />
</p>
<p id="kv1p6c95p5">
<span class="pali m-text">Atthi nu kho sā, bhante, jivhā …pe…</span><br />
</p>
<p id="kv1p6c95p6">
<span class="pali m-text">atthi nu kho so, bhante, mano yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyā”ti.</span><br />
</p>
<p id="kv1p6c96p1">
<span class="pali m-text">“Natthi kho taṁ, phagguna, cakkhuṁ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyya.</span><br />
</p>
<p id="kv1p6c96p2">
<span class="pali m-text">Natthi kho sā, phagguna, jivhā …pe…</span><br />
</p>
<p id="kv1p6c96p3">
<span class="pali m-text">natthi nu kho so, phagguna, mano yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyā”ti.</span><br />
</p>
<p id="kv1p6c96p4">
<span class="pali m-text">Attheva suttantoti?</span><br />
</p>
<p id="kv1p6c96p5">
<span class="pali m-text">Āmantā.</span><br />
</p>
<p id="kv1p6c96p6">
<span class="pali m-text">Tena hi na vattabbaṁ—</span><br />
</p>
<p id="kv1p6c96p7">
<span class="pali m-text">“atītaṁ atthī”ti.</span><br />
</p>
<p id="kv1p6c97p1">
<span class="pali m-text">Atītaṁ atthīti?</span><br />
</p>
<p id="kv1p6c97p2">
<span class="pali m-text">Āmantā.</span><br />
</p>
<p id="kv1p6c97p3">
<span class="pali m-text">Nanu āyasmā nandako etadavoca—</span><br />
</p>
<p id="kv1p6c97p4">
<span class="pali m-text">“ahu pubbe lobho tadahu akusalaṁ, so etarahi natthi, iccetaṁ kusalaṁ.</span><br />
</p>
<p id="kv1p6c97p5">
<span class="pali m-text">Ahu pubbe doso …</span><br />
</p>
<p id="kv1p6c97p6">
<span class="pali m-text">ahu pubbe moho, tadahu akusalaṁ, so etarahi natthi, iccetaṁ kusalan”ti.</span><br />
</p>
<p id="kv1p6c97p7">
<span class="pali m-text">Attheva suttantoti?</span><br />
</p>
<p id="kv1p6c97p8">
<span class="pali m-text">Āmantā.</span><br />
</p>
<p id="kv1p6c97p9">
<span class="pali m-text">Tena hi na vattabbaṁ—</span><br />
</p>
<p id="kv1p6c97p10">
<span class="pali m-text">“atītaṁ atthī”ti.</span><br />
</p>
<p id="kv1p6c98p1">
<span class="pali m-text">Na vattabbaṁ—</span><br />
</p>
<p id="kv1p6c98p2">
<span class="pali m-text">“anāgataṁ atthī”ti?</span><br />
</p>
<p id="kv1p6c98p3">
<span class="pali m-text">Āmantā.</span><br />
</p>
<p id="kv1p6c98p4">
<span class="pali m-text">Nanu vuttaṁ bhagavatā—</span><br />
</p>
<p id="kv1p6c98p5">
<span class="pali m-text">“kabaḷīkāre ce, bhikkhave, āhāre atthi rāgo, atthi nandī, atthi taṇhā;</span><br />
</p>
<p id="kv1p6c98p6">
<span class="pali m-text">patiṭṭhitaṁ tattha viññāṇaṁ virūḷhaṁ.</span><br />
</p>
<p id="kv1p6c98p7">
<span class="pali m-text">Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti.</span><br />
</p>
<p id="kv1p6c98p8">
<span class="pali m-text">Yattha atthi nāmarūpassa avakkanti, atthi tattha saṅkhārānaṁ vuddhi.</span><br />
</p>
<p id="kv1p6c98p9">
<span class="pali m-text">Yattha atthi saṅkhārānaṁ vuddhi, atthi tattha āyatiṁ punabbhavābhinibbatti.</span><br />
</p>
<p id="kv1p6c98p10">
<span class="pali m-text">Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ.</span><br />
</p>
<p id="kv1p6c98p11">
<span class="pali m-text">Yattha atthi āyatiṁ jātijarāmaraṇaṁ, sasokaṁ taṁ, bhikkhave, sarajaṁ saupāyāsanti vadāmi.</span><br />
</p>
<p id="kv1p6c99p1">
<span class="pali m-text">Phasse ce, bhikkhave, āhāre …</span><br />
</p>
<p id="kv1p6c99p2">
<span class="pali m-text">manosañcetanāya ce, bhikkhave, āhāre …</span><br />
</p>
<p id="kv1p6c99p3">
<span class="pali m-text">viññāṇe ce, bhikkhave, āhāre atthi rāgo, atthi nandī …pe…</span><br />
</p>
<p id="kv1p6c99p4">
<span class="pali m-text">sarajaṁ saupāyāsanti vadāmī”ti.</span><br />
</p>
<p id="kv1p6c99p5">
<span class="pali m-text">Attheva suttantoti?</span><br />
</p>
<p id="kv1p6c99p6">
<span class="pali m-text">Āmantā.</span><br />
</p>
<p id="kv1p6c99p7">
<span class="pali m-text">Tena hi anāgataṁ atthīti.</span><br />
</p>
<p id="kv1p6c100p1">
<span class="pali m-text">Anāgataṁ atthīti?</span><br />
</p>
<p id="kv1p6c100p2">
<span class="pali m-text">Āmantā.</span><br />
</p>
<p id="kv1p6c100p3">
<span class="pali m-text">Nanu vuttaṁ bhagavatā—</span><br />
</p>
<p id="kv1p6c100p4">
<span class="pali m-text">“kabaḷīkāre ce, bhikkhave, āhāre natthi rāgo, natthi nandī, natthi taṇhā;</span><br />
</p>
<p id="kv1p6c100p5">
<span class="pali m-text">appatiṭṭhitaṁ tattha viññāṇaṁ avirūḷhaṁ.</span><br />
</p>
<p id="kv1p6c100p6">
<span class="pali m-text">Yattha viññāṇaṁ appatiṭṭhitaṁ avirūḷhaṁ, natthi tattha nāmarūpassa avakkanti.</span><br />
</p>
<p id="kv1p6c100p7">
<span class="pali m-text">Yattha natthi nāmarūpassa avakkanti, natthi tattha saṅkhārānaṁ vuddhi.</span><br />
</p>
<p id="kv1p6c100p8">
<span class="pali m-text">Yattha natthi saṅkhārānaṁ vuddhi, natthi tattha āyatiṁ punabbhavābhinibbatti.</span><br />
</p>
<p id="kv1p6c100p9">
<span class="pali m-text">Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ.</span><br />
</p>
<p id="kv1p6c100p10">
<span class="pali m-text">Yattha natthi āyatiṁ jātijarāmaraṇaṁ, asokaṁ taṁ, bhikkhave, arajaṁ anupāyāsanti vadāmi.</span><br />
</p>
<p id="kv1p6c101p1">
<span class="pali m-text">Phasse ce, bhikkhave, āhāre …</span><br />
</p>
<p id="kv1p6c101p2">
<span class="pali m-text">manosañcetanāya ce, bhikkhave, āhāre …</span><br />
</p>
<p id="kv1p6c101p3">
<span class="pali m-text">viññāṇe ce, bhikkhave, āhāre natthi rāgo, natthi nandī …pe…</span><br />
</p>
<p id="kv1p6c101p4">
<span class="pali m-text">arajaṁ anupāyāsanti vadāmī”ti.</span><br />
</p>
<p id="kv1p6c101p5">
<span class="pali m-text">Attheva suttantoti?</span><br />
</p>
<p id="kv1p6c101p6">
<span class="pali m-text">Āmantā.</span><br />
</p>
<p id="kv1p6c101p7">
<span class="pali m-text">Tena hi na vattabbaṁ—</span><br />
</p>
<p id="kv1p6c101p8">
<span class="pali m-text">“anāgataṁ atthī”ti.</span><br />
</p>
<p id="kv1p6c101p9">
<span class="pali m-text">Sabbamatthītikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0001p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0001p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>