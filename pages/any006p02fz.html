<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any006p02fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="/pages/any006p02fz.html" />
  <meta property="og:description" content="Translators: sujato Numbered Discourses 6.69 7. Devatāvagga 7. A God 69. Devatāsutta A God Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā bhagavantaṁ etadavoca: Then, late at night, a glorious …" />
  <meta name="twitter:description" content="Translators: sujato Numbered Discourses 6.69 7. Devatāvagga 7. A God 69. Devatāsutta A God Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā bhagavantaṁ etadavoca: Then, late at night, a glorious …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.69</span></p>
<section id="devatavagga">
<h2><a href="#devatavagga">7. Devatāvagga</a></h2>
<p><span class="sujato m-text">7. A God</span></p>
<section id="devatasutta">
<h3><a href="#devatasutta">69. Devatāsutta</a></h3>
<p><span class="sujato m-text">A God</span></p>
<p id="an6p69c1p1">
<span class="pali m-text">Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā bhagavantaṁ etadavoca:</span><br />
<span class="sujato m-text">Then, late at night, a glorious deity, lighting up the entire Jeta’s Grove, went up to the Buddha, bowed, stood to one side, and said to him:</span><br />
</p>
<p id="an6p69c1p2">
<span class="pali m-text">“chayime, bhante, dhammā bhikkhuno aparihānāya saṁvattanti.</span><br />
<span class="sujato m-text">“Sir, these six things don’t lead to the decline of a mendicant.</span><br />
</p>
<p id="an6p69c1p3">
<span class="pali m-text">Katame cha?</span><br />
<span class="sujato m-text">What six?</span><br />
</p>
<p id="an6p69c1p4">
<span class="pali m-text">Satthugāravatā, dhammagāravatā, saṅghagāravatā, sikkhāgāravatā, sovacassatā, kalyāṇamittatā—</span><br />
<span class="sujato m-text">Respect for the Teacher, for the teaching, for the Saṅgha, for the training; being easy to admonish, and good friendship.</span><br />
</p>
<p id="an6p69c1p5">
<span class="pali m-text">ime kho, bhante, cha dhammā bhikkhuno aparihānāya saṁvattantī”ti.</span><br />
<span class="sujato m-text">These six things don’t lead to the decline of a mendicant.”</span><br />
</p>
<p id="an6p69c1p6">
<span class="pali m-text">Idamavoca sā devatā.</span><br />
<span class="sujato m-text">That’s what that deity said,</span><br />
</p>
<p id="an6p69c1p7">
<span class="pali m-text">Samanuñño satthā ahosi.</span><br />
<span class="sujato m-text">and the teacher approved.</span><br />
</p>
<p id="an6p69c1p8">
<span class="pali m-text">Atha kho sā devatā “samanuñño me satthā”ti bhagavantaṁ abhivādetvā padakkhiṇaṁ katvā tatthevantaradhāyi.</span><br />
<span class="sujato m-text">Then that deity, knowing that the teacher approved, bowed, and respectfully circled the Buddha, keeping him on his right, before vanishing right there.</span><br />
</p>
<p id="an6p69c2p1">
<span class="pali m-text">Atha kho bhagavā tassā rattiyā accayena bhikkhū āmantesi:</span><br />
<span class="sujato m-text">Then, when the night had passed, the Buddha addressed the mendicants:</span><br />
</p>
<p id="an6p69c2p2">
<span class="pali m-text">“imaṁ, bhikkhave, rattiṁ aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhitā kho, bhikkhave, sā devatā maṁ etadavoca:</span><br />
<span class="sujato m-text">“Tonight, a glorious deity, lighting up the entire Jeta’s Grove, came to me, bowed, stood to one side, and said to me:</span><br />
</p>
<p id="an6p69c2p3">
<span class="pali m-text">‘chayime, bhante, dhammā bhikkhuno aparihānāya saṁvattanti.</span><br />
<span class="sujato m-text">‘Sir, these six things don’t lead to the decline of a mendicant.</span><br />
</p>
<p id="an6p69c2p4">
<span class="pali m-text">Katame cha?</span><br />
<span class="sujato m-text">What six?</span><br />
</p>
<p id="an6p69c2p5">
<span class="pali m-text">Satthugāravatā, dhammagāravatā, saṅghagāravatā, sikkhāgāravatā, sovacassatā, kalyāṇamittatā—</span><br />
<span class="sujato m-text">Respect for the Teacher, for the teaching, for the Saṅgha, for the training; being easy to admonish, and good friendship.</span><br />
</p>
<p id="an6p69c2p6">
<span class="pali m-text">ime kho, bhante, cha dhammā bhikkhuno aparihānāya saṁvattantī’ti.</span><br />
<span class="sujato m-text">These six things don’t lead to the decline of a mendicant.’</span><br />
</p>
<p id="an6p69c2p7">
<span class="pali m-text">Idamavoca, bhikkhave, sā devatā.</span><br />
<span class="sujato m-text">That is what that deity said.</span><br />
</p>
<p id="an6p69c2p8">
<span class="pali m-text">Idaṁ vatvā maṁ abhivādetvā padakkhiṇaṁ katvā tatthevantaradhāyī”ti.</span><br />
<span class="sujato m-text">Then he bowed and respectfully circled me, keeping me on his right side, before vanishing right there.”</span><br />
</p>
<p id="an6p69c3p1">
<span class="pali m-text">Evaṁ vutte āyasmā sāriputto bhagavantaṁ abhivādetvā etadavoca:</span><br />
<span class="sujato m-text">When he said this, Venerable Sāriputta said to the Buddha:</span><br />
</p>
<p id="an6p69c3p2">
<span class="pali m-text">“imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmi.</span><br />
<span class="sujato m-text">“Sir, this is how I understand the detailed meaning of the Buddha’s brief statement.</span><br />
</p>
<p id="an6p69c3p3">
<span class="pali m-text">Idha, bhante, bhikkhu attanā ca satthugāravo hoti satthugāravatāya ca vaṇṇavādī.</span><br />
<span class="sujato m-text">It’s when a mendicant personally respects the Teacher and praises such respect.</span><br />
</p>
<p id="an6p69c3p4">
<span class="pali m-text">Ye caññe bhikkhū na satthugāravā te ca satthugāravatāya samādapeti.</span><br />
<span class="sujato m-text">And they encourage other mendicants who lack such respect to respect the Teacher.</span><br />
</p>
<p id="an6p69c3p5">
<span class="pali m-text">Ye caññe bhikkhū satthugāravā tesañca vaṇṇaṁ bhaṇati bhūtaṁ tacchaṁ kālena.</span><br />
<span class="sujato m-text">And they praise other mendicants who respect the Teacher at the right time, truthfully and substantively.</span><br />
</p>
<p id="an6p69c3p6">
<span class="pali m-text">Attanā ca dhammagāravo hoti …</span><br />
<span class="sujato m-text">They personally respect the teaching …</span><br />
</p>
<p id="an6p69c3p7">
<span class="pali m-text">saṅghagāravo hoti …</span><br />
<span class="sujato m-text">They personally respect the Saṅgha …</span><br />
</p>
<p id="an6p69c3p8">
<span class="pali m-text">sikkhāgāravo hoti …</span><br />
<span class="sujato m-text">They personally respect the training …</span><br />
</p>
<p id="an6p69c3p9">
<span class="pali m-text">suvaco hoti …</span><br />
<span class="sujato m-text">They are personally easy to admonish …</span><br />
</p>
<p id="an6p69c3p10">
<span class="pali m-text">kalyāṇamitto hoti kalyāṇamittatāya ca vaṇṇavādī.</span><br />
<span class="sujato m-text">They personally have good friends, and praise such friendship.</span><br />
</p>
<p id="an6p69c3p11">
<span class="pali m-text">Ye caññe bhikkhū na kalyāṇamittā te ca kalyāṇamittatāya samādapeti.</span><br />
<span class="sujato m-text">And they encourage other mendicants who lack good friends to develop good friendship.</span><br />
</p>
<p id="an6p69c3p12">
<span class="pali m-text">Ye caññe bhikkhū kalyāṇamittā tesañca vaṇṇaṁ bhaṇati bhūtaṁ tacchaṁ kālena.</span><br />
<span class="sujato m-text">And they praise other mendicants who have good friends at the right time, truthfully and substantively.</span><br />
</p>
<p id="an6p69c3p13">
<span class="pali m-text">Imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmī”ti.</span><br />
<span class="sujato m-text">That’s how I understand the detailed meaning of the Buddha’s brief statement.”</span><br />
</p>
<p id="an6p69c4p1">
<span class="pali m-text">“Sādhu sādhu, sāriputta.</span><br />
<span class="sujato m-text">“Good, good, Sāriputta!</span><br />
</p>
<p id="an6p69c4p2">
<span class="pali m-text">Sādhu kho tvaṁ, sāriputta, imassa mayā saṅkhittena bhāsitassa evaṁ vitthārena atthaṁ ājānāsi.</span><br />
<span class="sujato m-text">It’s good that you understand the detailed meaning of what I’ve said in brief like this.</span><br />
</p>
<p id="an6p69c4p3">
<span class="pali m-text">Idha, sāriputta, bhikkhu attanā ca satthugāravo hoti satthugāravatāya ca vaṇṇavādī.</span><br />
<span class="sujato m-text">It’s when a mendicant personally respects the Teacher …</span><br />
</p>
<p id="an6p69c4p4">
<span class="pali m-text">Ye caññe bhikkhū na satthugāravā te ca satthugāravatāya samādapeti.</span><br />
</p>
<p id="an6p69c4p5">
<span class="pali m-text">Ye caññe bhikkhū satthugāravā tesañca vaṇṇaṁ bhaṇati bhūtaṁ tacchaṁ kālena.</span><br />
</p>
<p id="an6p69c4p6">
<span class="pali m-text">Attanā ca dhammagāravo hoti …</span><br />
<span class="sujato m-text">They personally respect the teaching …</span><br />
</p>
<p id="an6p69c4p7">
<span class="pali m-text">saṅghagāravo hoti …</span><br />
<span class="sujato m-text">They personally respect the Saṅgha …</span><br />
</p>
<p id="an6p69c4p8">
<span class="pali m-text">sikkhāgāravo hoti …</span><br />
<span class="sujato m-text">They personally respect the training …</span><br />
</p>
<p id="an6p69c4p9">
<span class="pali m-text">suvaco hoti …</span><br />
<span class="sujato m-text">They are personally easy to admonish …</span><br />
</p>
<p id="an6p69c4p10">
<span class="pali m-text">kalyāṇamitto hoti kalyāṇamittatāya ca vaṇṇavādī.</span><br />
<span class="sujato m-text">They personally have good friends, and praise such friendship.</span><br />
</p>
<p id="an6p69c4p11">
<span class="pali m-text">Ye caññe bhikkhū na kalyāṇamittā te ca kalyāṇamittatāya samādapeti.</span><br />
<span class="sujato m-text">And they encourage other mendicants who lack good friends to develop good friendship.</span><br />
</p>
<p id="an6p69c4p12">
<span class="pali m-text">Ye caññe bhikkhū kalyāṇamittā tesañca vaṇṇaṁ bhaṇati bhūtaṁ tacchaṁ kālena.</span><br />
<span class="sujato m-text">And they praise other mendicants who have good friends at the right time, truthfully and substantively.</span><br />
</p>
<p id="an6p69c4p13">
<span class="pali m-text">Imassa kho, sāriputta, mayā saṅkhittena bhāsitassa evaṁ vitthārena attho daṭṭhabbo”ti.</span><br />
<span class="sujato m-text">This is how to understand the detailed meaning of what I said in brief.”</span><br />
</p>
<p id="an6p69c4p14">
<span class="pali m-text">Pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>