<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any003p021z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://www.theravadan.org/pages/any003p021z.html" />
  <meta property="og:description" content="Translators: sujato Numbered Discourses 3 6. Brāhmaṇavagga 6. Brahmins 57. Vacchagottasutta 57. With Vacchagotta Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. Then the wanderer Vacchagotta went up to the Buddha, and exchanged greetings with him. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamanta …" />
  <meta name="twitter:description" content="Translators: sujato Numbered Discourses 3 6. Brāhmaṇavagga 6. Brahmins 57. Vacchagottasutta 57. With Vacchagotta Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. Then the wanderer Vacchagotta went up to the Buddha, and exchanged greetings with him. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamanta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 3</span></p>
<section id="brahmanavagga">
<h2><a href="#brahmanavagga">6. Brāhmaṇavagga</a></h2>
<p><span class="m-text">6. Brahmins</span></p>
<section id="vacchagottasutta">
<h3><a href="#vacchagottasutta">57. Vacchagottasutta</a></h3>
<p><span class="m-text">57. With Vacchagotta</span></p>
<p id="an3p57c1p1">
<span class="m-text m-primary">Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the wanderer Vacchagotta went up to the Buddha, and exchanged greetings with him.</span><br />
</p>
<p id="an3p57c1p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="an3p57c1p3">
<span class="m-text m-primary">“sutaṁ metaṁ, bho gotama, samaṇo gotamo evamāha:</span><br />
<span class="m-text">“I have heard, Master Gotama, that the ascetic Gotama says this:</span><br />
</p>
<p id="an3p57c1p4">
<span class="m-text m-primary">‘mayhameva dānaṁ dātabbaṁ, nāññesaṁ dānaṁ dātabbaṁ;</span><br />
<span class="m-text">‘Gifts should only be given to me, not to others.</span><br />
</p>
<p id="an3p57c1p5">
<span class="m-text m-primary">mayhameva sāvakānaṁ dānaṁ dātabbaṁ, nāññesaṁ sāvakānaṁ dānaṁ dātabbaṁ;</span><br />
<span class="m-text">Gifts should only be given to my disciples, not to the disciples of others.</span><br />
</p>
<p id="an3p57c1p6">
<span class="m-text m-primary">mayhameva dinnaṁ mahapphalaṁ, nāññesaṁ dinnaṁ mahapphalaṁ;</span><br />
<span class="m-text">Only what is given to me is very fruitful, not what is given to others.</span><br />
</p>
<p id="an3p57c1p7">
<span class="m-text m-primary">mayhameva sāvakānaṁ dinnaṁ mahapphalaṁ, nāññesaṁ sāvakānaṁ dinnaṁ mahapphalan’ti.</span><br />
<span class="m-text">Only what is given to my disciples is very fruitful, not what is given to the disciples of others.’</span><br />
</p>
<p id="an3p57c1p8">
<span class="m-text m-primary">Ye te, bho gotama, evamāhaṁsu ‘samaṇo gotamo evamāha:</span><br />
</p>
<p id="an3p57c1p9">
<span class="m-text m-primary">“mayhameva dānaṁ dātabbaṁ, nāññesaṁ dānaṁ dātabbaṁ.</span><br />
</p>
<p id="an3p57c1p10">
<span class="m-text m-primary">Mayhameva sāvakānaṁ dānaṁ dātabbaṁ, nāññesaṁ sāvakānaṁ dānaṁ dātabbaṁ.</span><br />
</p>
<p id="an3p57c1p11">
<span class="m-text m-primary">Mayhameva dinnaṁ mahapphalaṁ, nāññesaṁ dinnaṁ mahapphalaṁ.</span><br />
</p>
<p id="an3p57c1p12">
<span class="m-text m-primary">Mayhameva sāvakānaṁ dinnaṁ mahapphalaṁ, nāññesaṁ sāvakānaṁ dinnaṁ mahapphalan”’ti.</span><br />
</p>
<p id="an3p57c1p13">
<span class="m-text m-primary">Kacci te bhoto gotamassa vuttavādino na ca bhavantaṁ gotamaṁ abhūtena abbhācikkhanti, dhammassa cānudhammaṁ byākaronti, na ca koci sahadhammiko vādānupāto gārayhaṁ ṭhānaṁ āgacchati?</span><br />
<span class="m-text">I trust that those who say this repeat what the Buddha has said, and do not misrepresent him with an untruth? Is their explanation in line with the teaching? Are there any legitimate grounds for rebuke and criticism?</span><br />
</p>
<p id="an3p57c1p14">
<span class="m-text m-primary">Anabbhakkhātukāmā hi mayaṁ bhavantaṁ gotaman”ti.</span><br />
<span class="m-text">For we don’t want to misrepresent Master Gotama.”</span><br />
</p>
<p id="an3p57c2p1">
<span class="m-text m-primary">“Ye te, vaccha, evamāhaṁsu:</span><br />
<span class="m-text">“Vaccha, those who say this</span><br />
</p>
<p id="an3p57c2p2">
<span class="m-text m-primary">‘samaṇo gotamo evamāha:</span><br />
</p>
<p id="an3p57c2p3">
<span class="m-text m-primary">“mayhameva dānaṁ dātabbaṁ …pe…</span><br />
</p>
<p id="an3p57c2p4">
<span class="m-text m-primary">nāññesaṁ sāvakānaṁ dinnaṁ mahapphalan”’ti</span><br />
</p>
<p id="an3p57c2p5">
<span class="m-text m-primary">na me te vuttavādino. Abbhācikkhanti ca pana maṁ asatā abhūtena.</span><br />
<span class="m-text">do not repeat what I have said. They misrepresent me with what is false and untrue.</span><br />
</p>
<p id="an3p57c2p6">
<span class="m-text m-primary">Yo kho, vaccha, paraṁ dānaṁ dadantaṁ vāreti so tiṇṇaṁ antarāyakaro hoti, tiṇṇaṁ pāripanthiko.</span><br />
<span class="m-text">Anyone who prevents another from giving makes an obstacle and a barrier for three people.</span><br />
</p>
<p id="an3p57c2p7">
<span class="m-text m-primary">Katamesaṁ tiṇṇaṁ?</span><br />
<span class="m-text">What three?</span><br />
</p>
<p id="an3p57c2p8">
<span class="m-text m-primary">Dāyakassa puññantarāyakaro hoti, paṭiggāhakānaṁ lābhantarāyakaro hoti, pubbeva kho panassa attā khato ca hoti upahato ca.</span><br />
<span class="m-text">The giver is obstructed from making merit. The receiver is obstructed from getting what is offered. And they’ve already broken and damaged themselves.</span><br />
</p>
<p id="an3p57c2p9">
<span class="m-text m-primary">Yo kho, vaccha, paraṁ dānaṁ dadantaṁ vāreti so imesaṁ tiṇṇaṁ antarāyakaro hoti, tiṇṇaṁ pāripanthiko.</span><br />
<span class="m-text">Anyone who prevents another from giving makes an obstacle and a barrier for these three people.</span><br />
</p>
<p id="an3p57c3p1">
<span class="m-text m-primary">Ahaṁ kho pana, vaccha, evaṁ vadāmi:</span><br />
<span class="m-text">Vaccha, this is what I say:</span><br />
</p>
<p id="an3p57c3p2">
<span class="m-text m-primary">‘ye hi te candanikāya vā oligalle vā pāṇā, tatrapi yo thālidhovanaṁ vā sarāvadhovanaṁ vā chaḍḍeti:</span><br />
<span class="m-text">‘You even make merit by tipping out dish-washing water in a cesspool or a sump with living creatures in it, thinking,</span><br />
</p>
<p id="an3p57c3p3">
<span class="m-text m-primary">“ye tattha pāṇā te tena yāpentū”’ti, tato nidānampāhaṁ, vaccha, puññassa āgamaṁ vadāmi.</span><br />
<span class="m-text">“May any creatures here be nourished!”’</span><br />
</p>
<p id="an3p57c3p4">
<span class="m-text m-primary">Ko pana vādo manussabhūte.</span><br />
<span class="m-text">How much more then for human beings!</span><br />
</p>
<p id="an3p57c3p5">
<span class="m-text m-primary">Api cāhaṁ, vaccha, sīlavato dinnaṁ mahapphalaṁ vadāmi, no tathā dussīlassa, so ca hoti pañcaṅgavippahīno pañcaṅgasamannāgato.</span><br />
<span class="m-text">However, I also say that a gift to an ethical person is more fruitful than one to an unethical person. They’ve given up five factors, and possess five factors.</span><br />
</p>
<p id="an3p57c4p1">
<span class="m-text m-primary">Katamāni pañcaṅgāni pahīnāni honti?</span><br />
<span class="m-text">What are the five factors they’ve given up?</span><br />
</p>
<p id="an3p57c4p2">
<span class="m-text m-primary">Kāmacchando pahīno hoti, byāpādo pahīno hoti, thinamiddhaṁ pahīnaṁ hoti, uddhaccakukkuccaṁ pahīnaṁ hoti, vicikicchā pahīnā hoti.</span><br />
<span class="m-text">Sensual desire, ill will, dullness and drowsiness, restlessness and remorse, and doubt.</span><br />
</p>
<p id="an3p57c4p3">
<span class="m-text m-primary">Imāni pañcaṅgāni vippahīnāni honti.</span><br />
<span class="m-text">These are the five factors they’ve given up.</span><br />
</p>
<p id="an3p57c5p1">
<span class="m-text m-primary">Katamehi pañcahi aṅgehi samannāgato hoti?</span><br />
<span class="m-text">What are the five factors they possess?</span><br />
</p>
<p id="an3p57c5p2">
<span class="m-text m-primary">Asekkhena sīlakkhandhena samannāgato hoti, asekkhena samādhikkhandhena samannāgato hoti, asekkhena paññākkhandhena samannāgato hoti, asekkhena vimuttikkhandhena samannāgato hoti, asekkhena vimuttiñāṇadassanakkhandhena samannāgato hoti;</span><br />
<span class="m-text">The entire spectrum of an adept’s ethics, immersion, wisdom, freedom, and knowledge and vision of freedom.</span><br />
</p>
<p id="an3p57c5p3">
<span class="m-text m-primary">imehi pañcahi aṅgehi samannāgato hoti.</span><br />
<span class="m-text">These are the five factors they possess.</span><br />
</p>
<p id="an3p57c5p4">
<span class="m-text m-primary">Iti pañcaṅgavippahīne pañcaṅgasamannāgate dinnaṁ mahapphalanti vadāmīti.</span><br />
<span class="m-text">I say that a gift to anyone who has given up these five factors and possesses these five factors is very fruitful.</span><br />
</p>
<p id="an3p57c6p1">
<span class="m-text m-primary">Iti kaṇhāsu setāsu,</span><br />
<span class="m-text">Cows may be black or white,</span><br />
</p>
<p id="an3p57c6p2">
<span class="m-text m-primary">rohiṇīsu harīsu vā;</span><br />
<span class="m-text">red or tawny,</span><br />
</p>
<p id="an3p57c6p3">
<span class="m-text m-primary">Kammāsāsu sarūpāsu,</span><br />
<span class="m-text">mottled or uniform,</span><br />
</p>
<p id="an3p57c6p4">
<span class="m-text m-primary">gosu pārevatāsu vā.</span><br />
<span class="m-text">or pigeon-colored.</span><br />
</p>
<p id="an3p57c7p1">
<span class="m-text m-primary">Yāsu kāsuci etāsu,</span><br />
<span class="m-text">But when one is born among them,</span><br />
</p>
<p id="an3p57c7p2">
<span class="m-text m-primary">danto jāyati puṅgavo;</span><br />
<span class="m-text">the bull that’s tamed</span><br />
</p>
<p id="an3p57c7p3">
<span class="m-text m-primary">Dhorayho balasampanno,</span><br />
<span class="m-text">—a behemoth, powerful,</span><br />
</p>
<p id="an3p57c7p4">
<span class="m-text m-primary">kalyāṇajavanikkamo;</span><br />
<span class="m-text">well-paced in pulling forward—</span><br />
</p>
<p id="an3p57c7p5">
<span class="m-text m-primary">Tameva bhāre yuñjanti,</span><br />
<span class="m-text">they yoke the load just to him,</span><br />
</p>
<p id="an3p57c7p6">
<span class="m-text m-primary">nāssa vaṇṇaṁ parikkhare.</span><br />
<span class="m-text">regardless of his color.</span><br />
</p>
<p id="an3p57c8p1">
<span class="m-text m-primary">Evamevaṁ manussesu,</span><br />
<span class="m-text">So it is for humans,</span><br />
</p>
<p id="an3p57c8p2">
<span class="m-text m-primary">yasmiṁ kasmiñci jātiye;</span><br />
<span class="m-text">wherever they may be born</span><br />
</p>
<p id="an3p57c8p3">
<span class="m-text m-primary">Khattiye brāhmaṇe vesse,</span><br />
<span class="m-text">—among aristocrats, brahmins, merchants,</span><br />
</p>
<p id="an3p57c8p4">
<span class="m-text m-primary">sudde caṇḍālapukkuse.</span><br />
<span class="m-text">workers, or outcastes and scavengers—</span><br />
</p>
<p id="an3p57c9p1">
<span class="m-text m-primary">Yāsu kāsuci etāsu,</span><br />
<span class="m-text">one is born among them,</span><br />
</p>
<p id="an3p57c9p2">
<span class="m-text m-primary">danto jāyati subbato;</span><br />
<span class="m-text">tamed, true to their vows.</span><br />
</p>
<p id="an3p57c9p3">
<span class="m-text m-primary">Dhammaṭṭho sīlasampanno,</span><br />
<span class="m-text">Firm in principle, accomplished in ethical conduct,</span><br />
</p>
<p id="an3p57c9p4">
<span class="m-text m-primary">saccavādī hirīmano.</span><br />
<span class="m-text">truthful, conscientious,</span><br />
</p>
<p id="an3p57c10p1">
<span class="m-text m-primary">Pahīnajātimaraṇo,</span><br />
<span class="m-text">they’ve given up birth and death.</span><br />
</p>
<p id="an3p57c10p2">
<span class="m-text m-primary">brahmacariyassa kevalī;</span><br />
<span class="m-text">Complete in the spiritual journey,</span><br />
</p>
<p id="an3p57c10p3">
<span class="m-text m-primary">Pannabhāro visaṁyutto,</span><br />
<span class="m-text">with burden put down, detached,</span><br />
</p>
<p id="an3p57c10p4">
<span class="m-text m-primary">katakicco anāsavo.</span><br />
<span class="m-text">they’ve completed the task and are free of defilements.</span><br />
</p>
<p id="an3p57c11p1">
<span class="m-text m-primary">Pāragū sabbadhammānaṁ,</span><br />
<span class="m-text">Gone beyond all things,</span><br />
</p>
<p id="an3p57c11p2">
<span class="m-text m-primary">anupādāya nibbuto;</span><br />
<span class="m-text">they’re extinguished by not grasping.</span><br />
</p>
<p id="an3p57c11p3">
<span class="m-text m-primary">Tasmiṁyeva viraje khette,</span><br />
<span class="m-text">In that flawless field,</span><br />
</p>
<p id="an3p57c11p4">
<span class="m-text m-primary">vipulā hoti dakkhiṇā.</span><br />
<span class="m-text">a religious donation is abundant.</span><br />
</p>
<p id="an3p57c12p1">
<span class="m-text m-primary">Bālā ca avijānantā,</span><br />
<span class="m-text">Fools who don’t understand</span><br />
</p>
<p id="an3p57c12p2">
<span class="m-text m-primary">dummedhā assutāvino;</span><br />
<span class="m-text">—stupid, uneducated—</span><br />
</p>
<p id="an3p57c12p3">
<span class="m-text m-primary">Bahiddhā denti dānāni,</span><br />
<span class="m-text">give their gifts to those outside,</span><br />
</p>
<p id="an3p57c12p4">
<span class="m-text m-primary">na hi sante upāsare.</span><br />
<span class="m-text">and don’t attend the peaceful ones.</span><br />
</p>
<p id="an3p57c13p1">
<span class="m-text m-primary">Ye ca sante upāsanti,</span><br />
<span class="m-text">But those who do attend the peaceful ones</span><br />
</p>
<p id="an3p57c13p2">
<span class="m-text m-primary">sappaññe dhīrasammate;</span><br />
<span class="m-text">—wise, esteemed as sages—</span><br />
</p>
<p id="an3p57c13p3">
<span class="m-text m-primary">Saddhā ca nesaṁ sugate,</span><br />
<span class="m-text">and whose faith in the Holy One</span><br />
</p>
<p id="an3p57c13p4">
<span class="m-text m-primary">mūlajātā patiṭṭhitā.</span><br />
<span class="m-text">has roots planted deep,</span><br />
</p>
<p id="an3p57c14p1">
<span class="m-text m-primary">Devalokañca te yanti,</span><br />
<span class="m-text">they go to the realm of the gods,</span><br />
</p>
<p id="an3p57c14p2">
<span class="m-text m-primary">kule vā idha jāyare;</span><br />
<span class="m-text">or are born here in a good family.</span><br />
</p>
<p id="an3p57c14p3">
<span class="m-text m-primary">Anupubbena nibbānaṁ,</span><br />
<span class="m-text">Gradually those astute ones</span><br />
</p>
<p id="an3p57c14p4">
<span class="m-text m-primary">adhigacchanti paṇḍitā”ti.</span><br />
<span class="m-text">reach extinguishment.”</span><br />
</p>
<p id="an3p57c14p5">
<span class="m-text m-primary">Sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>