<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0024.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/vv0023.html">Previous</a></div>
<div class="m-col-s-6 m-text-right">
<a href="https://www.theravadan.org/pages/vv0025.html">Next</a></div>
</div>
<p id="vv24c0p2">
<span class="pali m-text">Itthivimāna</span><br />
</p>
<p id="vv24c0p3">
<span class="pali m-text">Cittalatāvagga</span><br />
</p>
<section id="uposathavimanavatthu">
<span id="vv24c0p4"></span><h2><span class="pali m-text">7. Uposathāvimānavatthu</span></h2>
<p id="vv24c1p1">
<span class="pali m-text">“Abhikkantena vaṇṇena,</span><br />
</p>
<p id="vv24c1p2">
<span class="pali m-text">yā tvaṁ tiṭṭhasi devate;</span><br />
</p>
<p id="vv24c1p3">
<span class="pali m-text">Obhāsentī disā sabbā,</span><br />
</p>
<p id="vv24c1p4">
<span class="pali m-text">osadhī viya tārakā.</span><br />
</p>
<p id="vv24c2p1">
<span class="pali m-text">Kena tetādiso vaṇṇo,</span><br />
</p>
<p id="vv24c2p2">
<span class="pali m-text">…pe…</span><br />
</p>
<p id="vv24c2p3">
<span class="pali m-text">Vaṇṇo ca te sabbadisā pabhāsatī”ti.</span><br />
</p>
<p id="vv24c3p1">
<span class="pali m-text">Sā devatā attamanā,</span><br />
</p>
<p id="vv24c3p2">
<span class="pali m-text">…pe…</span><br />
</p>
<p id="vv24c3p3">
<span class="pali m-text">yassa kammassidaṁ phalaṁ.</span><br />
</p>
<p id="vv24c4p1">
<span class="pali m-text">“Uposathāti maṁ aññaṁsu,</span><br />
</p>
<p id="vv24c4p2">
<span class="pali m-text">sāketāyaṁ upāsikā;</span><br />
</p>
<p id="vv24c4p3">
<span class="pali m-text">Saddhā sīlena sampannā,</span><br />
</p>
<p id="vv24c4p4">
<span class="pali m-text">saṁvibhāgaratā sadā.</span><br />
</p>
<p id="vv24c5p1">
<span class="pali m-text">Acchādanañca bhattañca,</span><br />
</p>
<p id="vv24c5p2">
<span class="pali m-text">senāsanaṁ padīpiyaṁ;</span><br />
</p>
<p id="vv24c5p3">
<span class="pali m-text">Adāsiṁ ujubhūtesu,</span><br />
</p>
<p id="vv24c5p4">
<span class="pali m-text">vippasannena cetasā.</span><br />
</p>
<p id="vv24c6p1">
<span class="pali m-text">Cātuddasiṁ pañcadasiṁ,</span><br />
</p>
<p id="vv24c6p2">
<span class="pali m-text">yā ca pakkhassa aṭṭhamī;</span><br />
</p>
<p id="vv24c6p3">
<span class="pali m-text">Pāṭihāriyapakkhañca,</span><br />
</p>
<p id="vv24c6p4">
<span class="pali m-text">aṭṭhaṅgasusamāgataṁ.</span><br />
</p>
<p id="vv24c7p1">
<span class="pali m-text">Uposathaṁ upavasissaṁ,</span><br />
</p>
<p id="vv24c7p2">
<span class="pali m-text">sadā sīlesu saṁvutā;</span><br />
</p>
<p id="vv24c7p3">
<span class="pali m-text">Saññamā saṁvibhāgā ca,</span><br />
</p>
<p id="vv24c7p4">
<span class="pali m-text">vimānaṁ āvasāmahaṁ.</span><br />
</p>
<p id="vv24c8p1">
<span class="pali m-text">Pāṇātipātā viratā,</span><br />
</p>
<p id="vv24c8p2">
<span class="pali m-text">musāvādā ca saññatā;</span><br />
</p>
<p id="vv24c8p3">
<span class="pali m-text">Theyyā ca aticārā ca,</span><br />
</p>
<p id="vv24c8p4">
<span class="pali m-text">majjapānā ca ārakā.</span><br />
</p>
<p id="vv24c9p1">
<span class="pali m-text">Pañcasikkhāpade ratā,</span><br />
</p>
<p id="vv24c9p2">
<span class="pali m-text">ariyasaccāna kovidā;</span><br />
</p>
<p id="vv24c9p3">
<span class="pali m-text">Upāsikā cakkhumato,</span><br />
</p>
<p id="vv24c9p4">
<span class="pali m-text">gotamassa yasassino.</span><br />
</p>
<p id="vv24c10p1">
<span class="pali m-text">Tena metādiso vaṇṇo,</span><br />
</p>
<p id="vv24c10p2">
<span class="pali m-text">…pe…</span><br />
</p>
<p id="vv24c10p3">
<span class="pali m-text">Vaṇṇo ca me sabbadisā pabhāsatī”ti.</span><br />
</p>
<p id="vv24c11p1">
<span class="pali m-text">“Abhikkhaṇaṁ nandanaṁ sutvā,</span><br />
</p>
<p id="vv24c11p2">
<span class="pali m-text">Chando me udapajjatha;</span><br />
</p>
<p id="vv24c11p3">
<span class="pali m-text">Tattha cittaṁ paṇidhāya,</span><br />
</p>
<p id="vv24c11p4">
<span class="pali m-text">Upapannāmhi nandanaṁ.</span><br />
</p>
<p id="vv24c12p1">
<span class="pali m-text">Nākāsiṁ satthu vacanaṁ,</span><br />
</p>
<p id="vv24c12p2">
<span class="pali m-text">buddhassādiccabandhuno;</span><br />
</p>
<p id="vv24c12p3">
<span class="pali m-text">Hīne cittaṁ paṇidhāya,</span><br />
</p>
<p id="vv24c12p4">
<span class="pali m-text">sāmhi pacchānutāpinī”ti.</span><br />
</p>
<p id="vv24c13p1">
<span class="pali m-text">“Kīva ciraṁ vimānamhi,</span><br />
</p>
<p id="vv24c13p2">
<span class="pali m-text">idha vacchasuposathe;</span><br />
</p>
<p id="vv24c13p3">
<span class="pali m-text">Devate pucchitācikkha,</span><br />
</p>
<p id="vv24c13p4">
<span class="pali m-text">yadi jānāsi āyuno”ti.</span><br />
</p>
<p id="vv24c14p1">
<span class="pali m-text">“Saṭṭhi vassasahassāni,</span><br />
</p>
<p id="vv24c14p2">
<span class="pali m-text">tisso ca vassakoṭiyo;</span><br />
</p>
<p id="vv24c14p3">
<span class="pali m-text">Idha ṭhatvā mahāmuni,</span><br />
</p>
<p id="vv24c14p4">
<span class="pali m-text">ito cutā gamissāmi;</span><br />
</p>
<p id="vv24c14p5">
<span class="pali m-text">Manussānaṁ sahabyatan”ti.</span><br />
</p>
<p id="vv24c15p1">
<span class="pali m-text">“Mā tvaṁ uposathe bhāyi,</span><br />
</p>
<p id="vv24c15p2">
<span class="pali m-text">sambuddhenāsi byākatā;</span><br />
</p>
<p id="vv24c15p3">
<span class="pali m-text">Sotāpannā visesayi,</span><br />
</p>
<p id="vv24c15p4">
<span class="pali m-text">pahīnā tava duggatī”ti.</span><br />
</p>
<p id="vv24c16p1">
<span class="pali m-text">Uposathāvimānaṁ sattamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>