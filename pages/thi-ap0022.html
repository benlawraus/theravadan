<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/thi-ap0022.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/thi-ap0021.html">Previous</a></div>
<div class="m-col-t-6 m-text-right">
<a href="../pages/thi-ap0023.html">Next</a></div>
</div>
<p id="thi-ap22c0p2">
<span class="pali m-text">Kuṇḍalakesīvagga</span><br />
</p>
<section id="kisagotamitheriapadana">
<span id="thi-ap22c0p3"></span><h2><span class="pali m-text">2. Kisāgotamītherīapadāna</span></h2>
<p id="thi-ap22c1p1">
<span class="pali m-text">“Padumuttaro nāma jino,</span><br />
</p>
<p id="thi-ap22c1p2">
<span class="pali m-text">sabbadhammāna pāragū;</span><br />
</p>
<p id="thi-ap22c1p3">
<span class="pali m-text">Ito satasahassamhi,</span><br />
</p>
<p id="thi-ap22c1p4">
<span class="pali m-text">kappe uppajji nāyako.</span><br />
</p>
<p id="thi-ap22c2p1">
<span class="pali m-text">Tadāhaṁ haṁsavatiyaṁ,</span><br />
</p>
<p id="thi-ap22c2p2">
<span class="pali m-text">jātā aññatare kule;</span><br />
</p>
<p id="thi-ap22c2p3">
<span class="pali m-text">Upetvā taṁ naravaraṁ,</span><br />
</p>
<p id="thi-ap22c2p4">
<span class="pali m-text">saraṇaṁ samupāgamiṁ.</span><br />
</p>
<p id="thi-ap22c3p1">
<span class="pali m-text">Dhammañca tassa assosiṁ,</span><br />
</p>
<p id="thi-ap22c3p2">
<span class="pali m-text">catusaccūpasañhitaṁ;</span><br />
</p>
<p id="thi-ap22c3p3">
<span class="pali m-text">Madhuraṁ paramassādaṁ,</span><br />
</p>
<p id="thi-ap22c3p4">
<span class="pali m-text">vaṭṭasantisukhāvahaṁ.</span><br />
</p>
<p id="thi-ap22c4p1">
<span class="pali m-text">Tadā ca bhikkhuniṁ vīro,</span><br />
</p>
<p id="thi-ap22c4p2">
<span class="pali m-text">lūkhacīvaradhāriniṁ;</span><br />
</p>
<p id="thi-ap22c4p3">
<span class="pali m-text">Ṭhapento etadaggamhi,</span><br />
</p>
<p id="thi-ap22c4p4">
<span class="pali m-text">vaṇṇayī purisuttamo.</span><br />
</p>
<p id="thi-ap22c5p1">
<span class="pali m-text">Janetvānappakaṁ pītiṁ,</span><br />
</p>
<p id="thi-ap22c5p2">
<span class="pali m-text">sutvā bhikkhuniyā guṇe;</span><br />
</p>
<p id="thi-ap22c5p3">
<span class="pali m-text">Kāraṁ katvāna buddhassa,</span><br />
</p>
<p id="thi-ap22c5p4">
<span class="pali m-text">yathāsatti yathābalaṁ.</span><br />
</p>
<p id="thi-ap22c6p1">
<span class="pali m-text">Nipacca munivaraṁ taṁ,</span><br />
</p>
<p id="thi-ap22c6p2">
<span class="pali m-text">taṁ ṭhānamabhipatthayiṁ;</span><br />
</p>
<p id="thi-ap22c6p3">
<span class="pali m-text">Tadānumodi sambuddho,</span><br />
</p>
<p id="thi-ap22c6p4">
<span class="pali m-text">ṭhānalābhāya nāyako.</span><br />
</p>
<p id="thi-ap22c7p1">
<span class="pali m-text">‘Satasahassito kappe,</span><br />
</p>
<p id="thi-ap22c7p2">
<span class="pali m-text">okkākakulasambhavo;</span><br />
</p>
<p id="thi-ap22c7p3">
<span class="pali m-text">Gotamo nāma gottena,</span><br />
</p>
<p id="thi-ap22c7p4">
<span class="pali m-text">satthā loke bhavissati.</span><br />
</p>
<p id="thi-ap22c8p1">
<span class="pali m-text">Tassa dhammesu dāyādā,</span><br />
</p>
<p id="thi-ap22c8p2">
<span class="pali m-text">orasā dhammanimmitā;</span><br />
</p>
<p id="thi-ap22c8p3">
<span class="pali m-text">Kisāgotamī nāmena,</span><br />
</p>
<p id="thi-ap22c8p4">
<span class="pali m-text">hessati satthu sāvikā’.</span><br />
</p>
<p id="thi-ap22c9p1">
<span class="pali m-text">Taṁ sutvā muditā hutvā,</span><br />
</p>
<p id="thi-ap22c9p2">
<span class="pali m-text">yāvajīvaṁ tadā jinaṁ;</span><br />
</p>
<p id="thi-ap22c9p3">
<span class="pali m-text">Mettacittā paricariṁ,</span><br />
</p>
<p id="thi-ap22c9p4">
<span class="pali m-text">paccayehi vināyakaṁ.</span><br />
</p>
<p id="thi-ap22c10p1">
<span class="pali m-text">Tena kammena sukatena,</span><br />
</p>
<p id="thi-ap22c10p2">
<span class="pali m-text">cetanāpaṇidhīhi ca;</span><br />
</p>
<p id="thi-ap22c10p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap22c10p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap22c11p1">
<span class="pali m-text">Imamhi bhaddake kappe,</span><br />
</p>
<p id="thi-ap22c11p2">
<span class="pali m-text">brahmabandhu mahāyaso;</span><br />
</p>
<p id="thi-ap22c11p3">
<span class="pali m-text">Kassapo nāma gottena,</span><br />
</p>
<p id="thi-ap22c11p4">
<span class="pali m-text">uppajji vadataṁ varo.</span><br />
</p>
<p id="thi-ap22c12p1">
<span class="pali m-text">Upaṭṭhāko mahesissa,</span><br />
</p>
<p id="thi-ap22c12p2">
<span class="pali m-text">tadā āsi narissaro;</span><br />
</p>
<p id="thi-ap22c12p3">
<span class="pali m-text">Kāsirājā kikī nāma,</span><br />
</p>
<p id="thi-ap22c12p4">
<span class="pali m-text">bārāṇasipuruttame.</span><br />
</p>
<p id="thi-ap22c13p1">
<span class="pali m-text">Pañcamī tassa dhītāsiṁ,</span><br />
</p>
<p id="thi-ap22c13p2">
<span class="pali m-text">dhammā nāmena vissutā;</span><br />
</p>
<p id="thi-ap22c13p3">
<span class="pali m-text">Dhammaṁ sutvā jinaggassa,</span><br />
</p>
<p id="thi-ap22c13p4">
<span class="pali m-text">pabbajjaṁ samarocayiṁ.</span><br />
</p>
<p id="thi-ap22c14p1">
<span class="pali m-text">Anujāni na no tāto,</span><br />
</p>
<p id="thi-ap22c14p2">
<span class="pali m-text">agāreva tadā mayaṁ;</span><br />
</p>
<p id="thi-ap22c14p3">
<span class="pali m-text">Vīsavassasahassāni,</span><br />
</p>
<p id="thi-ap22c14p4">
<span class="pali m-text">vicarimha atanditā.</span><br />
</p>
<p id="thi-ap22c15p1">
<span class="pali m-text">Komāribrahmacariyaṁ,</span><br />
</p>
<p id="thi-ap22c15p2">
<span class="pali m-text">rājakaññā sukhedhitā;</span><br />
</p>
<p id="thi-ap22c15p3">
<span class="pali m-text">Buddhopaṭṭhānaniratā,</span><br />
</p>
<p id="thi-ap22c15p4">
<span class="pali m-text">muditā satta dhītaro.</span><br />
</p>
<p id="thi-ap22c16p1">
<span class="pali m-text">Samaṇī samaṇaguttā ca,</span><br />
</p>
<p id="thi-ap22c16p2">
<span class="pali m-text">bhikkhunī bhikkhudāyikā;</span><br />
</p>
<p id="thi-ap22c16p3">
<span class="pali m-text">Dhammā ceva sudhammā ca,</span><br />
</p>
<p id="thi-ap22c16p4">
<span class="pali m-text">sattamī saṅghadāyikā.</span><br />
</p>
<p id="thi-ap22c17p1">
<span class="pali m-text">Khemā uppalavaṇṇā ca,</span><br />
</p>
<p id="thi-ap22c17p2">
<span class="pali m-text">paṭācārā ca kuṇḍalā;</span><br />
</p>
<p id="thi-ap22c17p3">
<span class="pali m-text">Ahañca dhammadinnā ca,</span><br />
</p>
<p id="thi-ap22c17p4">
<span class="pali m-text">visākhā hoti sattamī.</span><br />
</p>
<p id="thi-ap22c18p1">
<span class="pali m-text">Tehi kammehi sukatehi,</span><br />
</p>
<p id="thi-ap22c18p2">
<span class="pali m-text">cetanāpaṇidhīhi ca;</span><br />
</p>
<p id="thi-ap22c18p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap22c18p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap22c19p1">
<span class="pali m-text">Pacchime ca bhave dāni,</span><br />
</p>
<p id="thi-ap22c19p2">
<span class="pali m-text">jātā seṭṭhikule ahaṁ;</span><br />
</p>
<p id="thi-ap22c19p3">
<span class="pali m-text">Duggate adhane naṭṭhe,</span><br />
</p>
<p id="thi-ap22c19p4">
<span class="pali m-text">gatā ca sadhanaṁ kulaṁ.</span><br />
</p>
<p id="thi-ap22c20p1">
<span class="pali m-text">Patiṁ ṭhapetvā sesā me,</span><br />
</p>
<p id="thi-ap22c20p2">
<span class="pali m-text">dessanti adhanā iti;</span><br />
</p>
<p id="thi-ap22c20p3">
<span class="pali m-text">Yadā ca pasūtā āsiṁ,</span><br />
</p>
<p id="thi-ap22c20p4">
<span class="pali m-text">sabbesaṁ dayitā tadā.</span><br />
</p>
<p id="thi-ap22c21p1">
<span class="pali m-text">Yadā so taruṇo bhaddo,</span><br />
</p>
<p id="thi-ap22c21p2">
<span class="pali m-text">komalako sukhedhito;</span><br />
</p>
<p id="thi-ap22c21p3">
<span class="pali m-text">Sapāṇamiva kanto me,</span><br />
</p>
<p id="thi-ap22c21p4">
<span class="pali m-text">tadā yamavasaṁ gato.</span><br />
</p>
<p id="thi-ap22c22p1">
<span class="pali m-text">Sokaṭṭādīnavadanā,</span><br />
</p>
<p id="thi-ap22c22p2">
<span class="pali m-text">assunettā rudammukhā;</span><br />
</p>
<p id="thi-ap22c22p3">
<span class="pali m-text">Mataṁ kuṇapamādāya,</span><br />
</p>
<p id="thi-ap22c22p4">
<span class="pali m-text">vilapantī gamāmahaṁ.</span><br />
</p>
<p id="thi-ap22c23p1">
<span class="pali m-text">Tadā ekena sandiṭṭhā,</span><br />
</p>
<p id="thi-ap22c23p2">
<span class="pali m-text">upetvābhisakkuttamaṁ;</span><br />
</p>
<p id="thi-ap22c23p3">
<span class="pali m-text">Avocaṁ ‘dehi bhesajjaṁ,</span><br />
</p>
<p id="thi-ap22c23p4">
<span class="pali m-text">puttasañjīvananti bho’.</span><br />
</p>
<p id="thi-ap22c24p1">
<span class="pali m-text">‘Na vijjante matā yasmiṁ,</span><br />
</p>
<p id="thi-ap22c24p2">
<span class="pali m-text">gehe siddhatthakaṁ tato;</span><br />
</p>
<p id="thi-ap22c24p3">
<span class="pali m-text">Āharā’ti jino āha,</span><br />
</p>
<p id="thi-ap22c24p4">
<span class="pali m-text">vinayopāyakovido.</span><br />
</p>
<p id="thi-ap22c25p1">
<span class="pali m-text">Tadā gamitvā sāvatthiṁ,</span><br />
</p>
<p id="thi-ap22c25p2">
<span class="pali m-text">na labhiṁ tādisaṁ gharaṁ;</span><br />
</p>
<p id="thi-ap22c25p3">
<span class="pali m-text">Kuto siddhatthakaṁ tasmā,</span><br />
</p>
<p id="thi-ap22c25p4">
<span class="pali m-text">tato laddhā satiṁ ahaṁ.</span><br />
</p>
<p id="thi-ap22c26p1">
<span class="pali m-text">Kuṇapaṁ chaḍḍayitvāna,</span><br />
</p>
<p id="thi-ap22c26p2">
<span class="pali m-text">upesiṁ lokanāyakaṁ;</span><br />
</p>
<p id="thi-ap22c26p3">
<span class="pali m-text">Dūratova mamaṁ disvā,</span><br />
</p>
<p id="thi-ap22c26p4">
<span class="pali m-text">avoca madhurassaro.</span><br />
</p>
<p id="thi-ap22c27p1">
<span class="pali m-text">‘Yo ca vassasataṁ jīve,</span><br />
</p>
<p id="thi-ap22c27p2">
<span class="pali m-text">apassaṁ udayabbayaṁ;</span><br />
</p>
<p id="thi-ap22c27p3">
<span class="pali m-text">Ekāhaṁ jīvitaṁ seyyo,</span><br />
</p>
<p id="thi-ap22c27p4">
<span class="pali m-text">passato udayabbayaṁ.</span><br />
</p>
<p id="thi-ap22c28p1">
<span class="pali m-text">Na gāmadhammo nigamassa dhammo,</span><br />
</p>
<p id="thi-ap22c28p2">
<span class="pali m-text">Na cāpiyaṁ ekakulassa dhammo;</span><br />
</p>
<p id="thi-ap22c28p3">
<span class="pali m-text">Sabbassa lokassa sadevakassa,</span><br />
</p>
<p id="thi-ap22c28p4">
<span class="pali m-text">Eseva dhammo yadidaṁ aniccatā’.</span><br />
</p>
<p id="thi-ap22c29p1">
<span class="pali m-text">Sāhaṁ sutvānimā gāthā,</span><br />
</p>
<p id="thi-ap22c29p2">
<span class="pali m-text">dhammacakkhuṁ visodhayiṁ;</span><br />
</p>
<p id="thi-ap22c29p3">
<span class="pali m-text">Tato viññātasaddhammā,</span><br />
</p>
<p id="thi-ap22c29p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap22c30p1">
<span class="pali m-text">Tathā pabbajitā santī,</span><br />
</p>
<p id="thi-ap22c30p2">
<span class="pali m-text">yuñjantī jinasāsane;</span><br />
</p>
<p id="thi-ap22c30p3">
<span class="pali m-text">Na cireneva kālena,</span><br />
</p>
<p id="thi-ap22c30p4">
<span class="pali m-text">arahattamapāpuṇiṁ.</span><br />
</p>
<p id="thi-ap22c31p1">
<span class="pali m-text">Iddhīsu ca vasī homi,</span><br />
</p>
<p id="thi-ap22c31p2">
<span class="pali m-text">dibbāya sotadhātuyā;</span><br />
</p>
<p id="thi-ap22c31p3">
<span class="pali m-text">Paracittāni jānāmi,</span><br />
</p>
<p id="thi-ap22c31p4">
<span class="pali m-text">satthusāsanakārikā.</span><br />
</p>
<p id="thi-ap22c32p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap22c32p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap22c32p3">
<span class="pali m-text">Khepetvā āsave sabbe,</span><br />
</p>
<p id="thi-ap22c32p4">
<span class="pali m-text">visuddhāsiṁ sunimmalā.</span><br />
</p>
<p id="thi-ap22c33p1">
<span class="pali m-text">Pariciṇṇo mayā satthā,</span><br />
</p>
<p id="thi-ap22c33p2">
<span class="pali m-text">kataṁ buddhassa sāsanaṁ;</span><br />
</p>
<p id="thi-ap22c33p3">
<span class="pali m-text">Ohito garuko bhāro,</span><br />
</p>
<p id="thi-ap22c33p4">
<span class="pali m-text">bhavanetti samūhatā.</span><br />
</p>
<p id="thi-ap22c34p1">
<span class="pali m-text">Yassatthāya pabbajitā,</span><br />
</p>
<p id="thi-ap22c34p2">
<span class="pali m-text">agārasmānagāriyaṁ;</span><br />
</p>
<p id="thi-ap22c34p3">
<span class="pali m-text">So me attho anuppatto,</span><br />
</p>
<p id="thi-ap22c34p4">
<span class="pali m-text">sabbasaṁyojanakkhayo.</span><br />
</p>
<p id="thi-ap22c35p1">
<span class="pali m-text">Atthadhammaniruttīsu,</span><br />
</p>
<p id="thi-ap22c35p2">
<span class="pali m-text">paṭibhāne tatheva ca;</span><br />
</p>
<p id="thi-ap22c35p3">
<span class="pali m-text">Ñāṇaṁ me vimalaṁ suddhaṁ,</span><br />
</p>
<p id="thi-ap22c35p4">
<span class="pali m-text">buddhaseṭṭhassa vāhasā.</span><br />
</p>
<p id="thi-ap22c36p1">
<span class="pali m-text">Saṅkārakūṭā āhitvā,</span><br />
</p>
<p id="thi-ap22c36p2">
<span class="pali m-text">susānā rathiyāpi ca;</span><br />
</p>
<p id="thi-ap22c36p3">
<span class="pali m-text">Tato saṅghāṭikaṁ katvā,</span><br />
</p>
<p id="thi-ap22c36p4">
<span class="pali m-text">lūkhaṁ dhāremi cīvaraṁ.</span><br />
</p>
<p id="thi-ap22c37p1">
<span class="pali m-text">Jino tasmiṁ guṇe tuṭṭho,</span><br />
</p>
<p id="thi-ap22c37p2">
<span class="pali m-text">lūkhacīvaradhāraṇe;</span><br />
</p>
<p id="thi-ap22c37p3">
<span class="pali m-text">Ṭhapesi etadaggamhi,</span><br />
</p>
<p id="thi-ap22c37p4">
<span class="pali m-text">parisāsu vināyako.</span><br />
</p>
<p id="thi-ap22c38p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap22c38p2">
<span class="pali m-text">…pe…</span><br />
</p>
<p id="thi-ap22c38p3">
<span class="pali m-text">viharāmi anāsavā.</span><br />
</p>
<p id="thi-ap22c39p1">
<span class="pali m-text">Svāgataṁ vata me āsi,</span><br />
</p>
<p id="thi-ap22c39p2">
<span class="pali m-text">…pe…</span><br />
</p>
<p id="thi-ap22c39p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap22c40p1">
<span class="pali m-text">Paṭisambhidā catasso,</span><br />
</p>
<p id="thi-ap22c40p2">
<span class="pali m-text">…pe…</span><br />
</p>
<p id="thi-ap22c40p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap22c41p1">
<span class="pali m-text">Itthaṁ sudaṁ kisāgotamī bhikkhunī imā gāthāyo abhāsitthāti.</span><br />
</p>
<p id="thi-ap22c42p1">
<span class="pali m-text">Kisāgotamītheriyāpadānaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/thi-ap0021.html">Previous</a></div>
<div class="m-col-t-6 m-text-right">
<a href="../pages/thi-ap0023.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>