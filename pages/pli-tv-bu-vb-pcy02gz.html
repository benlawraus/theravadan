<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-pc &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-pcy02gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://theravadan.org/pages/pli-tv-bu-vb-pcy02gz.html" />
  <meta property="og:description" content="Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Sappāṇakavagga The sub-chapter on containing living beings 70. Kaṇṭakasikkhāpada 70. The training rule on Kaṇṭaka Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At …" />
  <meta name="twitter:description" content="Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Sappāṇakavagga The sub-chapter on containing living beings 70. Kaṇṭakasikkhāpada 70. The training rule on Kaṇṭaka Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-vinaya-index.html">vinaya</a> &raquo;
            <a href="https://theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/ms-vinaya-pli-tv-bu-vb-pli-tv-bu-vb-pc-index.html">pli-tv-bu-vb-pc</a> &raquo;
          </span>
          Theravāda Vinaya
        </h1>
<!-- content -->
<p><span class="m-text">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text">The monks’ rules and their analysis</span></p>
<section id="pacittiyakanda">
<h3><a href="#pacittiyakanda">Pācittiyakaṇḍa</a></h3>
<p><span class="m-text">The chapter on offenses entailing confession</span></p>
<section id="sappanakavagga">
<h4><a href="#sappanakavagga">Sappāṇakavagga</a></h4>
<p><span class="m-text">The sub-chapter on containing living beings</span></p>
<section id="kantakasikkhapada">
<h5><a href="#kantakasikkhapada">70. Kaṇṭakasikkhāpada</a></h5>
<p><span class="m-text">70. The training rule on Kaṇṭaka</span></p>
<p id="pli-tv-bu-vb-pc70c1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-pc70c1p2">
<span class="m-text m-primary">Tena kho pana samayena kaṇṭakassa nāma samaṇuddesassa evarūpaṁ pāpakaṁ diṭṭhigataṁ uppannaṁ hoti—</span><br />
<span class="m-text">At that time the novice monastic Kaṇṭaka had the following bad and erroneous view:</span><br />
</p>
<p id="pli-tv-bu-vb-pc70c1p3">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.</span><br />
<span class="m-text">“As I understand the teachings of the Buddha, the things he calls obstructive are unable to obstruct one who indulges in them.”</span><br />
</p>
<p id="pli-tv-bu-vb-pc70c1p4">
<span class="m-text m-primary">Assosuṁ kho sambahulā bhikkhū kaṇṭakassa nāma kira samaṇuddesassa evarūpaṁ pāpakaṁ diṭṭhigataṁ uppannaṁ—</span><br />
<span class="m-text">A number of monks heard that the novice monastic Kaṇṭaka had that view.</span><br />
</p>
<p id="pli-tv-bu-vb-pc70c1p5">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti.</span><br />
</p>
<p id="pli-tv-bu-vb-pc70c1p6">
<span class="m-text m-primary">Atha kho te bhikkhū yena kaṇṭako samaṇuddeso tenupasaṅkamiṁsu; upasaṅkamitvā kaṇṭakaṁ samaṇuddesaṁ etadavocuṁ—</span><br />
<span class="m-text">They went to see him and asked,</span><br />
</p>
<p id="pli-tv-bu-vb-pc70c1p7">
<span class="m-text m-primary">“saccaṁ kira te, āvuso kaṇṭaka, evarūpaṁ pāpakaṁ diṭṭhigataṁ uppannaṁ—</span><br />
<span class="m-text">“Is it true, Kaṇṭaka, that you have such a view?”</span><br />
</p>
<p id="pli-tv-bu-vb-pc70c1p8">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti?</span><br />
</p>
<p id="pli-tv-bu-vb-pc70c1p9">
<span class="m-text m-primary">“Evaṁ byā kho ahaṁ, bhante, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti.</span><br />
<span class="m-text">“Yes, indeed. As I understand the Buddha’s Teaching, the things he calls obstructive are unable to obstruct one who indulges in them.”</span><br />
</p>
<p id="pli-tv-bu-vb-pc70c1p10">
<span class="m-text m-primary">“Mā, āvuso kaṇṭaka, evaṁ avaca. Mā bhagavantaṁ abbhācikkhi. Na hi sādhu bhagavato abbhakkhānaṁ. Na hi bhagavā evaṁ vadeyya.</span><br />
<span class="m-text">“No, Kaṇṭaka, don’t misrepresent the Buddha, for it’s not good to misrepresent him. The Buddha would never say such a thing.</span><br />
</p>
<p id="pli-tv-bu-vb-pc70c1p11">
<span class="m-text m-primary">Anekapariyāyenāvuso kaṇṭaka, antarāyikā dhammā antarāyikā vuttā bhagavatā. Alañca pana te paṭisevato antarāyāya.</span><br />
<span class="m-text">The Buddha has given many discourses about the obstructive things being obstructive and how they obstruct one who indulges in them.</span><br />
</p>
<p id="pli-tv-bu-vb-pc70c1p12">
<span class="m-text m-primary">Appassādā kāmā vuttā bhagavatā bahudukkhā bahupāyāsā, ādīnavo ettha bhiyyo …pe…</span><br />
<span class="m-text">The Buddha has said that there’s little enjoyment in worldly pleasures, but much suffering and much trouble, and that the danger in them is greater. … ”</span><br />
</p>
<p id="pli-tv-bu-vb-pc70c1p13">
<span class="m-text m-primary">evampi kho kaṇṭako samaṇuddeso tehi bhikkhūhi vuccamāno tatheva taṁ pāpakaṁ diṭṭhigataṁ thāmasā parāmāsā abhinivissa voharati—</span><br />
<span class="m-text">But even though the monks corrected Kaṇṭaka like this, he stubbornly held on to that bad and erroneous view, and he continued to insist on it.</span><br />
</p>
<p id="pli-tv-bu-vb-pc70c1p14">
<span class="m-text m-primary">“evaṁ byā kho ahaṁ, bhante, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti.</span><br />
</p>
<p id="pli-tv-bu-vb-pc70c1p15">
<span class="m-text m-primary">Yato ca kho te bhikkhū nāsakkhiṁsu kaṇṭakaṁ samaṇuddesaṁ etasmā pāpakā diṭṭhigatā vivecetuṁ, atha kho te bhikkhū yena bhagavā tenupasaṅkamiṁsu; upasaṅkamitvā bhagavato etamatthaṁ ārocesuṁ.</span><br />
<span class="m-text">Since those monks were unable to make him give up that view, they went to the Buddha and told him what had happened.</span><br />
</p>
<p id="pli-tv-bu-vb-pc70c1p16">
<span class="m-text m-primary">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā kaṇṭakaṁ samaṇuddesaṁ paṭipucchi—</span><br />
<span class="m-text">Soon afterwards the Buddha had the Sangha gathered and questioned the Kaṇṭaka:</span><br />
</p>
<p id="pli-tv-bu-vb-pc70c1p17">
<span class="m-text m-primary">“saccaṁ kira te, kaṇṭaka, evarūpaṁ pāpakaṁ diṭṭhigataṁ uppannaṁ—</span><br />
<span class="m-text">“Is it true, Kaṇṭaka, that you have such a view?”</span><br />
</p>
<p id="pli-tv-bu-vb-pc70c1p18">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti?</span><br />
</p>
<p id="pli-tv-bu-vb-pc70c1p19">
<span class="m-text m-primary">“Evaṁ byā kho ahaṁ, bhante, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti.</span><br />
<span class="m-text">“Yes indeed, Venerable Sir.”</span><br />
</p>
<p id="pli-tv-bu-vb-pc70c1p20">
<span class="m-text m-primary">“Kassa nu kho nāma tvaṁ, moghapurisa, mayā evaṁ dhammaṁ desitaṁ ājānāsi?</span><br />
<span class="m-text">“Foolish man, who do you think I have taught like this?</span><br />
</p>
<p id="pli-tv-bu-vb-pc70c1p21">
<span class="m-text m-primary">Nanu mayā, moghapurisa, anekapariyāyena antarāyikā dhammā antarāyikā vuttā, alañca pana te paṭisevato antarāyāya?</span><br />
<span class="m-text">Haven’t I given many discourses about the obstructive things being obstructive and how they obstruct one who indulges in them?</span><br />
</p>
<p id="pli-tv-bu-vb-pc70c1p22">
<span class="m-text m-primary">Appassādā kāmā vuttā mayā bahudukkhā bahupāyāsā, ādīnavo ettha bhiyyo.</span><br />
<span class="m-text">I have said that there is little enjoyment in worldly pleasures, but much suffering and much trouble, and that the danger in them is greater.</span><br />
</p>
<p id="pli-tv-bu-vb-pc70c1p23">
<span class="m-text m-primary">Aṭṭhikaṅkalūpamā kāmā vuttā mayā …pe…</span><br />
<span class="m-text">I have said that worldly pleasures are similar to a skeleton …</span><br />
</p>
<p id="pli-tv-bu-vb-pc70c1p24">
<span class="m-text m-primary">sappasirūpamā kāmā vuttā mayā bahudukkhā bahupāyāsā, ādīnavo ettha bhiyyo.</span><br />
<span class="m-text">similar to a snake’s head; they are much suffering and much trouble, and the danger in them is greater.</span><br />
</p>
<p id="pli-tv-bu-vb-pc70c1p25">
<span class="m-text m-primary">Atha ca pana tvaṁ, moghapurisa, attanā duggahitena amhe ceva abbhācikkhasi attānañca khaṇasi bahuñca apuññaṁ pasavasi.</span><br />
<span class="m-text">And yet, foolish man, by misunderstanding you have misrepresented me, hurt yourself, and made much demerit.</span><br />
</p>
<p id="pli-tv-bu-vb-pc70c1p26">
<span class="m-text m-primary">Tañhi te, moghapurisa, bhavissati dīgharattaṁ ahitāya dukkhāya.</span><br />
<span class="m-text">This will be for your long-lasting harm and suffering.</span><br />
</p>
<p id="pli-tv-bu-vb-pc70c1p27">
<span class="m-text m-primary">Netaṁ, moghapurisa, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-pc70c1p28">
<span class="m-text m-primary">pasannānañca ekaccānaṁ aññathattāyā”ti.</span><br />
<span class="m-text">and cause some to lose it.”</span><br />
</p>
<p id="pli-tv-bu-vb-pc70c1p29">
<span class="m-text m-primary">Vigarahitvā …pe…</span><br />
<span class="m-text">Having rebuked him …</span><br />
</p>
<p id="pli-tv-bu-vb-pc70c1p30">
<span class="m-text m-primary">dhammiṁ kathaṁ katvā bhikkhū āmantesi—</span><br />
<span class="m-text">the Buddha gave a teaching and addressed the monks:</span><br />
</p>
<p id="pli-tv-bu-vb-pc70c1p31">
<span class="m-text m-primary">“tena hi, bhikkhave, saṅgho kaṇṭakaṁ samaṇuddesaṁ nāsetu.</span><br />
<span class="m-text">“Well then, monks, the Sangha should expel the novice monastic Kaṇṭaka.</span><br />
</p>
<p id="pli-tv-bu-vb-pc70c1p32">
<span class="m-text m-primary">Evañca pana, bhikkhave, nāsetabbo—</span><br />
<span class="m-text">And this is how he should be expelled:</span><br />
</p>
<p id="pli-tv-bu-vb-pc70c1p33">
<span class="m-text m-primary">‘ajjatagge te, āvuso kaṇṭaka, na ceva so bhagavā satthā apadisitabbo.</span><br />
<span class="m-text">‘From today, Kaṇṭaka, you may not refer to the Buddha as your teacher.</span><br />
</p>
<p id="pli-tv-bu-vb-pc70c1p34">
<span class="m-text m-primary">Yampi caññe samaṇuddesā labhanti bhikkhūhi saddhiṁ dirattatirattaṁ sahaseyyaṁ sāpi te natthi.</span><br />
<span class="m-text">And you can no longer share a sleeping place with the monks for two or three nights, as can other novices.</span><br />
</p>
<p id="pli-tv-bu-vb-pc70c1p35">
<span class="m-text m-primary">Cara pire vinassā’”ti.</span><br />
<span class="m-text">Go! Away with you!’”</span><br />
</p>
<p id="pli-tv-bu-vb-pc70c1p36">
<span class="m-text m-primary">Atha kho saṅgho kaṇṭakaṁ samaṇuddesaṁ nāsesi.</span><br />
<span class="m-text">The Sangha then expelled Kaṇṭaka.</span><br />
</p>
<p id="pli-tv-bu-vb-pc70c1p37">
<span class="m-text m-primary">Tena kho pana samayena chabbaggiyā bhikkhū jānaṁ tathānāsitaṁ kaṇṭakaṁ samaṇuddesaṁ upalāpentipi upaṭṭhāpentipi sambhuñjantipi sahāpi seyyaṁ kappenti.</span><br />
<span class="m-text">Soon afterwards the monks from the group of six supported Kaṇṭaka, and they were attended on by him, lived with him, and shared a sleeping place with him. Yet they knew that he had been expelled.</span><br />
</p>
<p id="pli-tv-bu-vb-pc70c1p38">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text">The monks of few desires complained and criticized those monks,</span><br />
</p>
<p id="pli-tv-bu-vb-pc70c1p39">
<span class="m-text m-primary">“kathañhi nāma chabbaggiyā bhikkhū jānaṁ tathānāsitaṁ kaṇṭakaṁ samaṇuddesaṁ upalāpessantipi upaṭṭhāpessantipi sambhuñjissantipi sahāpi seyyaṁ kappessantī”ti …pe…</span><br />
<span class="m-text">“How can the monks from the group of six support Kaṇṭaka, and be attended on by him, live with him, and share a sleeping place with him, even though they know that he has been expelled?” …</span><br />
</p>
<p id="pli-tv-bu-vb-pc70c1p40">
<span class="m-text m-primary">“saccaṁ kira tumhe, bhikkhave, jānaṁ tathānāsitaṁ kaṇṭakaṁ samaṇuddesaṁ upalāpethāpi upaṭṭhāpethāpi sambhuñjathāpi sahāpi seyyaṁ kappethā”ti?</span><br />
<span class="m-text">“Is it true, monks, that you do this?”</span><br />
</p>
<p id="pli-tv-bu-vb-pc70c1p41">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-bu-vb-pc70c1p42">
<span class="m-text m-primary">Vigarahi buddho bhagavā …pe…</span><br />
<span class="m-text">The Buddha rebuked them …</span><br />
</p>
<p id="pli-tv-bu-vb-pc70c1p43">
<span class="m-text m-primary">kathañhi nāma tumhe, moghapurisā, jānaṁ tathānāsitaṁ kaṇṭakaṁ samaṇuddesaṁ upalāpessathāpi upaṭṭhāpessathāpi sambhuñjissathāpi sahāpi seyyaṁ kappessatha.</span><br />
<span class="m-text">“Foolish men, how can you do this?</span><br />
</p>
<p id="pli-tv-bu-vb-pc70c1p44">
<span class="m-text m-primary">Netaṁ, moghapurisā, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-pc70c1p45">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text">“And, monks, this training rule should be recited like this:</span><br />
</p>
<p id="pli-tv-bu-vb-pc70c1p46p1">
<span class="m-text m-primary">“Samaṇuddesopi ce evaṁ vadeyya—</span><br />
<span class="m-text">‘Also if a novice monastic says,</span><br />
</p>
<p id="pli-tv-bu-vb-pc70c1p47">
<span class="m-text m-primary">‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā te paṭisevato nālaṁ antarāyāyā’ti,</span><br />
<span class="m-text">“As I understand the Buddha’s Teaching, the things he calls obstructive are unable to obstruct one who indulges in them,”</span><br />
</p>
<p id="pli-tv-bu-vb-pc70c1p48">
<span class="m-text m-primary">so samaṇuddeso bhikkhūhi evamassa vacanīyo—</span><br />
<span class="m-text">then the monks should correct him like this:</span><br />
</p>
<p id="pli-tv-bu-vb-pc70c1p49">
<span class="m-text m-primary">‘māvuso samaṇuddesa, evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.</span><br />
<span class="m-text">“No, don’t misrepresent the Buddha, for it’s not good to misrepresent the Buddha. The Buddha would never say such a thing.</span><br />
</p>
<p id="pli-tv-bu-vb-pc70c1p50">
<span class="m-text m-primary">Anekapariyāyenāvuso samaṇuddesa, antarāyikā dhammā antarāyikā vuttā bhagavatā. Alañca pana te paṭisevato antarāyāyā’ti.</span><br />
<span class="m-text">In many discourses the Buddha has declared the obstructive things to be obstructive and how they obstruct one who indulges in them.”</span><br />
</p>
<p id="pli-tv-bu-vb-pc70c1p51">
<span class="m-text m-primary">Evañca so samaṇuddeso bhikkhūhi vuccamāno tatheva paggaṇheyya, so samaṇuddeso bhikkhūhi evamassa vacanīyo—</span><br />
<span class="m-text">If that novice monastic continues as before, he should be told:</span><br />
</p>
<p id="pli-tv-bu-vb-pc70c1p52">
<span class="m-text m-primary">‘ajjatagge te, āvuso samaṇuddesa, na ceva so bhagavā satthā apadisitabbo.</span><br />
<span class="m-text">“From today on you may not refer to the Buddha as your teacher.</span><br />
</p>
<p id="pli-tv-bu-vb-pc70c1p53">
<span class="m-text m-primary">Yampi caññe samaṇuddesā labhanti bhikkhūhi saddhiṁ dirattatirattaṁ sahaseyyaṁ sāpi te natthi.</span><br />
<span class="m-text">And you can no longer share a sleeping place with the monks for two or three nights, as can other novice monastics.</span><br />
</p>
<p id="pli-tv-bu-vb-pc70c1p54">
<span class="m-text m-primary">Cara pire vinassā’ti.</span><br />
<span class="m-text">Go! Away with you!”</span><br />
</p>
<p id="pli-tv-bu-vb-pc70c1p55">
<span class="m-text m-primary">Yo pana bhikkhu jānaṁ tathānāsitaṁ samaṇuddesaṁ upalāpeyya vā upaṭṭhāpeyya vā sambhuñjeyya vā saha vā seyyaṁ kappeyya, pācittiyan”ti.</span><br />
<span class="m-text">If a monk supports that novice monastic, or he is attended on by him, lives with him, or shares a sleeping place with him, even though he knows that he has been expelled in this way, he commits an offense entailing confession.’”</span><br />
</p>
<p id="pli-tv-bu-vb-pc70c2p1p1">
<span class="m-text m-primary">Samaṇuddeso nāma</span><br />
<span class="m-text">A novice monastic:</span><br />
</p>
<p id="pli-tv-bu-vb-pc70c2p1p2">
<span class="m-text m-primary">sāmaṇero vuccati.</span><br />
<span class="m-text">a novice monk is what is meant.</span><br />
</p>
<p id="pli-tv-bu-vb-pc70c2p1p3">
<span class="m-text m-primary">Evaṁ vadeyyāti—</span><br />
<span class="m-text">Says:</span><br />
</p>
<p id="pli-tv-bu-vb-pc70c2p1p4">
<span class="m-text m-primary">“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti.</span><br />
<span class="m-text">“As I understand the Buddha’s Teaching, the things he calls obstructive are unable to obstruct one who indulges in them.”</span><br />
</p>
<p id="pli-tv-bu-vb-pc70c2p1p5">
<span class="m-text m-primary">So samaṇuddesoti</span><br />
<span class="m-text">Him:</span><br />
</p>
<p id="pli-tv-bu-vb-pc70c2p1p6">
<span class="m-text m-primary">yo so evaṁvādī samaṇuddeso.</span><br />
<span class="m-text">the novice monastic who speaks in that way.</span><br />
</p>
<p id="pli-tv-bu-vb-pc70c2p1p7">
<span class="m-text m-primary">Bhikkhūhīti</span><br />
<span class="m-text">The monks:</span><br />
</p>
<p id="pli-tv-bu-vb-pc70c2p1p8">
<span class="m-text m-primary">aññehi bhikkhūhi, ye passanti ye suṇanti tehi vattabbo— “mā, āvuso samaṇuddesa, evaṁ avaca. Mā bhagavantaṁ abbhācikkhi. Na hi sādhu bhagavato abbhakkhānaṁ. Na hi bhagavā evaṁ vadeyya.</span><br />
<span class="m-text">other monks, those who see it or hear about it. They should correct him, “No, don’t misrepresent the Buddha, for it’s not good to misrepresent the Buddha. The Buddha would never say such a thing.</span><br />
</p>
<p id="pli-tv-bu-vb-pc70c2p1p9">
<span class="m-text m-primary">Anekapariyāyenāvuso samaṇuddesa, antarāyikā dhammā antarāyikā vuttā bhagavatā. Alañca pana te paṭisevato antarāyāyā”ti.</span><br />
<span class="m-text">In many discourses the Buddha has declared the obstructive things to be obstructive and how they obstruct one who indulges in them.”</span><br />
</p>
<p id="pli-tv-bu-vb-pc70c2p1p10">
<span class="m-text m-primary">Dutiyampi vattabbo …</span><br />
<span class="m-text">And they should correct him a second time …</span><br />
</p>
<p id="pli-tv-bu-vb-pc70c2p1p11">
<span class="m-text m-primary">tatiyampi vattabbo …</span><br />
<span class="m-text">And they should correct him a third time …</span><br />
</p>
<p id="pli-tv-bu-vb-pc70c2p1p12">
<span class="m-text m-primary">sace paṭinissajjati iccetaṁ kusalaṁ, no ce paṭinissajjati so samaṇuddeso bhikkhūhi evamassa vacanīyo—</span><br />
<span class="m-text">If he gives up that view, all is well. If he does not, he should be told:</span><br />
</p>
<p id="pli-tv-bu-vb-pc70c2p1p13">
<span class="m-text m-primary">“ajjatagge te, āvuso samaṇuddesa, na ceva so bhagavā satthā apadisitabbo.</span><br />
<span class="m-text">“From today on you may not refer to the Buddha as your teacher.</span><br />
</p>
<p id="pli-tv-bu-vb-pc70c2p1p14">
<span class="m-text m-primary">Yampi caññe samaṇuddesā labhanti bhikkhūhi saddhiṁ dirattatirattaṁ sahaseyyaṁ sāpi te natthi.</span><br />
<span class="m-text">And you can no longer share a sleeping place with the monks for two or three nights, as can other novice monastics.</span><br />
</p>
<p id="pli-tv-bu-vb-pc70c2p1p15">
<span class="m-text m-primary">Cara pire vinassā”ti.</span><br />
<span class="m-text">Go! Away with you!”</span><br />
</p>
<p id="pli-tv-bu-vb-pc70c2p1p16">
<span class="m-text m-primary">Yo panāti</span><br />
<span class="m-text">A:</span><br />
</p>
<p id="pli-tv-bu-vb-pc70c2p1p17">
<span class="m-text m-primary">yo yādiso …pe…</span><br />
<span class="m-text">whoever …</span><br />
</p>
<p id="pli-tv-bu-vb-pc70c2p1p18">
<span class="m-text m-primary">bhikkhūti</span><br />
<span class="m-text">Monk:</span><br />
</p>
<p id="pli-tv-bu-vb-pc70c2p1p19">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-pc70c2p1p20">
<span class="m-text m-primary">Jānāti nāma</span><br />
<span class="m-text">He knows:</span><br />
</p>
<p id="pli-tv-bu-vb-pc70c2p1p21">
<span class="m-text m-primary">sāmaṁ vā jānāti, aññe vā tassa ārocenti, so vā āroceti.</span><br />
<span class="m-text">he knows by himself or others have told him or the offending novice monastic has told him.</span><br />
</p>
<p id="pli-tv-bu-vb-pc70c2p1p22">
<span class="m-text m-primary">Tathānāsitanti</span><br />
<span class="m-text">Expelled in this way:</span><br />
</p>
<p id="pli-tv-bu-vb-pc70c2p1p23">
<span class="m-text m-primary">evaṁ nāsitaṁ.</span><br />
<span class="m-text">expelled like this.</span><br />
</p>
<p id="pli-tv-bu-vb-pc70c2p1p24">
<span class="m-text m-primary">Samaṇuddeso nāma</span><br />
<span class="m-text">Novice monastic:</span><br />
</p>
<p id="pli-tv-bu-vb-pc70c2p1p25">
<span class="m-text m-primary">sāmaṇero vuccati.</span><br />
<span class="m-text">novice monk is what is meant.</span><br />
</p>
<p id="pli-tv-bu-vb-pc70c2p1p26">
<span class="m-text m-primary">Upalāpeyya vāti</span><br />
<span class="m-text">Supports:</span><br />
</p>
<p id="pli-tv-bu-vb-pc70c2p1p27">
<span class="m-text m-primary">tassa pattaṁ vā cīvaraṁ vā uddesaṁ vā paripucchaṁ vā dassāmīti upalāpeti, āpatti pācittiyassa.</span><br />
<span class="m-text">if he supports him, saying, “I’ll give him a bowl,” “I’ll give him a robe,” “I’ll recite to him,” or “I’ll test him,” he commits an offense entailing confession.</span><br />
</p>
<p id="pli-tv-bu-vb-pc70c2p1p28">
<span class="m-text m-primary">Upaṭṭhāpeyya vāti</span><br />
<span class="m-text">Is attended on by:</span><br />
</p>
<p id="pli-tv-bu-vb-pc70c2p1p29">
<span class="m-text m-primary">tassa cuṇṇaṁ vā mattikaṁ vā dantakaṭṭhaṁ vā mukhodakaṁ vā sādiyati, āpatti pācittiyassa.</span><br />
<span class="m-text">if he accepts bath powder, soap, a tooth cleaner, or water for rinsing the mouth from him, he commits an offense entailing confession.</span><br />
</p>
<p id="pli-tv-bu-vb-pc70c2p1p30">
<span class="m-text m-primary">Sambhuñjeyya vāti</span><br />
<span class="m-text">Lives with:</span><br />
</p>
<p id="pli-tv-bu-vb-pc70c2p1p31">
<span class="m-text m-primary">sambhogo nāma dve sambhogā—</span><br />
<span class="m-text">there are two types of living together:</span><br />
</p>
<p id="pli-tv-bu-vb-pc70c2p1p32">
<span class="m-text m-primary">āmisasambhogo ca dhammasambhogo ca.</span><br />
<span class="m-text">material living together and spiritual living together.</span><br />
</p>
<p id="pli-tv-bu-vb-pc70c2p1p33">
<span class="m-text m-primary">Āmisasambhogo nāma</span><br />
<span class="m-text">Material living together:</span><br />
</p>
<p id="pli-tv-bu-vb-pc70c2p1p34">
<span class="m-text m-primary">āmisaṁ deti vā paṭiggaṇhāti vā, āpatti pācittiyassa.</span><br />
<span class="m-text">if he gives or receives material things, he commits an offense entailing confession.</span><br />
</p>
<p id="pli-tv-bu-vb-pc70c2p1p35">
<span class="m-text m-primary">Dhammasambhogo nāma</span><br />
<span class="m-text">Spiritual living together:</span><br />
</p>
<p id="pli-tv-bu-vb-pc70c2p1p36">
<span class="m-text m-primary">uddisati vā uddisāpeti vā, padena uddisati vā uddisāpeti vā, pade pade āpatti pācittiyassa.</span><br />
<span class="m-text">he recites or has the other recite. If he recites or has the other recite by the line, then for every line he commits an offense entailing confession.</span><br />
</p>
<p id="pli-tv-bu-vb-pc70c2p1p37">
<span class="m-text m-primary">Akkharāya uddisati vā uddisāpeti vā, akkharakkharāya āpatti pācittiyassa.</span><br />
<span class="m-text">If he recites or has the other recite by the syllable, then for every syllable he commits an offense entailing confession.</span><br />
</p>
<p id="pli-tv-bu-vb-pc70c2p1p38">
<span class="m-text m-primary">Saha vā seyyaṁ kappeyyāti</span><br />
<span class="m-text">Shares a sleeping place with:</span><br />
</p>
<p id="pli-tv-bu-vb-pc70c2p1p39">
<span class="m-text m-primary">ekacchanne nāsitake samaṇuddese nipanne bhikkhu nipajjati, āpatti pācittiyassa.</span><br />
<span class="m-text">under the same ceiling: if the monk lies down when the expelled novice monastic is already lying down, he commits an offense entailing confession;</span><br />
</p>
<p id="pli-tv-bu-vb-pc70c2p1p40">
<span class="m-text m-primary">Bhikkhu nipanne nāsitako samaṇuddeso nipajjati, āpatti pācittiyassa.</span><br />
<span class="m-text">if the monk is already lying down when the expelled novice monastic lies down, he commits an offense entailing confession;</span><br />
</p>
<p id="pli-tv-bu-vb-pc70c2p1p41">
<span class="m-text m-primary">Ubho vā nipajjanti, āpatti pācittiyassa.</span><br />
<span class="m-text">if they both lie down together, he commits an offense entailing confession;</span><br />
</p>
<p id="pli-tv-bu-vb-pc70c2p1p42">
<span class="m-text m-primary">Uṭṭhahitvā punappunaṁ nipajjanti, āpatti pācittiyassa.</span><br />
<span class="m-text">every time they get up and then lie down again, he commits an offense entailing confession.</span><br />
</p>
<p id="pli-tv-bu-vb-pc70c2p2p1">
<span class="m-text m-primary">Nāsitake nāsitakasaññī upalāpeti vā upaṭṭhāpeti vā sambhuñjati vā saha vā seyyaṁ kappeti, āpatti pācittiyassa.</span><br />
<span class="m-text">If the novice monastic has been expelled, and he perceives him as such, and he supports him or is attended on by him or lives with him or shares a sleeping place with him, he commits an offense entailing confession.</span><br />
</p>
<p id="pli-tv-bu-vb-pc70c2p2p2">
<span class="m-text m-primary">Nāsitake vematiko upalāpeti vā upaṭṭhāpeti vā sambhuñjati vā saha vā seyyaṁ kappeti, āpatti dukkaṭassa.</span><br />
<span class="m-text">If the novice monastic has been expelled, but he is unsure of it, and he supports him or is attended on by him or lives with him or shares a sleeping place with him, he commits an offense of wrong conduct.</span><br />
</p>
<p id="pli-tv-bu-vb-pc70c2p2p3">
<span class="m-text m-primary">Nāsitake anāsitakasaññī upalāpeti vā upaṭṭhāpeti vā sambhuñjati vā saha vā seyyaṁ kappeti, anāpatti.</span><br />
<span class="m-text">If the novice monastic has been expelled, but he does not perceive him as such, and he supports him or is attended on by him or lives with him or shares a sleeping place with him, there is no offense.</span><br />
</p>
<p id="pli-tv-bu-vb-pc70c2p2p4">
<span class="m-text m-primary">Anāsitake nāsitakasaññī, āpatti dukkaṭassa.</span><br />
<span class="m-text">If the novice monastic has not been expelled, but he perceives him such, he commits an offense of wrong conduct.</span><br />
</p>
<p id="pli-tv-bu-vb-pc70c2p2p5">
<span class="m-text m-primary">Anāsitake vematiko, āpatti dukkaṭassa.</span><br />
<span class="m-text">If the novice monastic has not been expelled, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-pc70c2p2p6">
<span class="m-text m-primary">Anāsitake anāsitakasaññī, anāpatti.</span><br />
<span class="m-text">If the novice monastic has not been expelled, and he does not perceive him as such, there is no offense.</span><br />
</p>
<p id="pli-tv-bu-vb-pc70c2p3p1">
<span class="m-text m-primary">Anāpatti—</span><br />
<span class="m-text">There is no offense:</span><br />
</p>
<p id="pli-tv-bu-vb-pc70c2p3p2">
<span class="m-text m-primary">anāsitakoti jānāti;</span><br />
<span class="m-text">if he knows that he has not been expelled;</span><br />
</p>
<p id="pli-tv-bu-vb-pc70c2p3p3">
<span class="m-text m-primary">taṁ diṭṭhiṁ paṭinissaṭṭhoti jānāti;</span><br />
<span class="m-text">if he knows that he has given up that view;</span><br />
</p>
<p id="pli-tv-bu-vb-pc70c2p3p4">
<span class="m-text m-primary">ummattakassa,</span><br />
<span class="m-text">if he is insane;</span><br />
</p>
<p id="pli-tv-bu-vb-pc70c2p3p5">
<span class="m-text m-primary">ādikammikassāti.</span><br />
<span class="m-text">if he is the first offender.</span><br />
</p>
<p id="pli-tv-bu-vb-pc70c2p3p6">
<span class="m-text m-primary">Kaṇṭakasikkhāpadaṁ niṭṭhitaṁ dasamaṁ.</span><br />
<span class="m-text">The training rule on Kaṇṭaka, the tenth, is finished.</span><br />
</p>
<p id="pli-tv-bu-vb-pc70c2p3p7">
<span class="m-text m-primary">Sappāṇakavaggo sattamo.</span><br />
<span class="m-text">The seventh sub-chapter on containing living beings is finished.</span><br />
</p>
<p id="pli-tv-bu-vb-pc70c2p3p8">
<span class="m-text m-primary">Tassuddānaṁ</span><br />
<span class="m-text">This is the summary:</span><br />
</p>
<p id="pli-tv-bu-vb-pc70c2p3p9">
<span class="m-text m-primary">Sañciccavadhasappāṇaṁ,</span><br />
<span class="m-text">Intentionally killing, containing living beings,</span><br />
</p>
<p id="pli-tv-bu-vb-pc70c2p3p10">
<span class="m-text m-primary">ukkoṭaṁ duṭṭhullachādanaṁ;</span><br />
<span class="m-text">Agitation, concealing what is grave;</span><br />
</p>
<p id="pli-tv-bu-vb-pc70c2p3p11">
<span class="m-text m-primary">Ūnavīsati satthañca,</span><br />
<span class="m-text">Less than twenty, and group of travelers,</span><br />
</p>
<p id="pli-tv-bu-vb-pc70c2p3p12">
<span class="m-text m-primary">saṁvidhānaṁ ariṭṭhakaṁ;</span><br />
<span class="m-text">Appointment, on Ariṭṭha;</span><br />
</p>
<p id="pli-tv-bu-vb-pc70c2p3p13">
<span class="m-text m-primary">Ukkhittaṁ kaṇṭakañceva,</span><br />
<span class="m-text">Ejected, and Kaṇṭaka:</span><br />
</p>
<p id="pli-tv-bu-vb-pc70c2p3p14">
<span class="m-text m-primary">dasa sikkhāpadā imeti.</span><br />
<span class="m-text">These ten training rules.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>