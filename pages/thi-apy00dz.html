<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-apy00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://theravadan.org/pages/thi-apy00dz.html" />
  <meta property="og:description" content="Ekūposathikavagga 1 Ekūposathikātherīapadāna “Nagare bandhumatiyā, bandhumā nāma khattiyo; Divase puṇṇamāya so, upavasi uposathaṁ. Ahaṁ tena samayena, kumbhadāsī ahaṁ tahiṁ; Disvā sarājakaṁ senaṁ, evāhaṁ cintayiṁ tadā. ‘Rājāpi rajjaṁ chaḍḍetvā, upavasi uposathaṁ; Saphalaṁ nūna taṁ kammaṁ, janakāyo pamodito’. Yoniso paccavekkhitvā, duggaccañca daliddataṁ; Mānasaṁ sampahaṁsitvā, upavasiṁ uposathaṁ. Ahaṁ uposathaṁ katvā …" />
  <meta name="twitter:description" content="Ekūposathikavagga 1 Ekūposathikātherīapadāna “Nagare bandhumatiyā, bandhumā nāma khattiyo; Divase puṇṇamāya so, upavasi uposathaṁ. Ahaṁ tena samayena, kumbhadāsī ahaṁ tahiṁ; Disvā sarājakaṁ senaṁ, evāhaṁ cintayiṁ tadā. ‘Rājāpi rajjaṁ chaḍḍetvā, upavasi uposathaṁ; Saphalaṁ nūna taṁ kammaṁ, janakāyo pamodito’. Yoniso paccavekkhitvā, duggaccañca daliddataṁ; Mānasaṁ sampahaṁsitvā, upavasiṁ uposathaṁ. Ahaṁ uposathaṁ katvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="ekuposathikavagga">
<h2><a href="#ekuposathikavagga">Ekūposathikavagga</a></h2>
<section id="ekuposathikatheriapadana">
<h3><a href="#ekuposathikatheriapadana">1 Ekūposathikātherīapadāna</a></h3>
<p id="thi-ap11c1p1">
<span class="m-text m-primary">“Nagare bandhumatiyā,</span><br />
</p>
<p id="thi-ap11c1p2">
<span class="m-text m-primary">bandhumā nāma khattiyo;</span><br />
</p>
<p id="thi-ap11c1p3">
<span class="m-text m-primary">Divase puṇṇamāya so,</span><br />
</p>
<p id="thi-ap11c1p4">
<span class="m-text m-primary">upavasi uposathaṁ.</span><br />
</p>
<p id="thi-ap11c2p1">
<span class="m-text m-primary">Ahaṁ tena samayena,</span><br />
</p>
<p id="thi-ap11c2p2">
<span class="m-text m-primary">kumbhadāsī ahaṁ tahiṁ;</span><br />
</p>
<p id="thi-ap11c2p3">
<span class="m-text m-primary">Disvā sarājakaṁ senaṁ,</span><br />
</p>
<p id="thi-ap11c2p4">
<span class="m-text m-primary">evāhaṁ cintayiṁ tadā.</span><br />
</p>
<p id="thi-ap11c3p1">
<span class="m-text m-primary">‘Rājāpi rajjaṁ chaḍḍetvā,</span><br />
</p>
<p id="thi-ap11c3p2">
<span class="m-text m-primary">upavasi uposathaṁ;</span><br />
</p>
<p id="thi-ap11c3p3">
<span class="m-text m-primary">Saphalaṁ nūna taṁ kammaṁ,</span><br />
</p>
<p id="thi-ap11c3p4">
<span class="m-text m-primary">janakāyo pamodito’.</span><br />
</p>
<p id="thi-ap11c4p1">
<span class="m-text m-primary">Yoniso paccavekkhitvā,</span><br />
</p>
<p id="thi-ap11c4p2">
<span class="m-text m-primary">duggaccañca daliddataṁ;</span><br />
</p>
<p id="thi-ap11c4p3">
<span class="m-text m-primary">Mānasaṁ sampahaṁsitvā,</span><br />
</p>
<p id="thi-ap11c4p4">
<span class="m-text m-primary">upavasiṁ uposathaṁ.</span><br />
</p>
<p id="thi-ap11c5p1">
<span class="m-text m-primary">Ahaṁ uposathaṁ katvā,</span><br />
</p>
<p id="thi-ap11c5p2">
<span class="m-text m-primary">sammāsambuddhasāsane;</span><br />
</p>
<p id="thi-ap11c5p3">
<span class="m-text m-primary">Tena kammena sukatena,</span><br />
</p>
<p id="thi-ap11c5p4">
<span class="m-text m-primary">tāvatiṁsamagacchahaṁ.</span><br />
</p>
<p id="thi-ap11c6p1">
<span class="m-text m-primary">Tattha me sukataṁ byamhaṁ,</span><br />
</p>
<p id="thi-ap11c6p2">
<span class="m-text m-primary">ubbhayojanamuggataṁ;</span><br />
</p>
<p id="thi-ap11c6p3">
<span class="m-text m-primary">Kūṭāgāravarūpetaṁ,</span><br />
</p>
<p id="thi-ap11c6p4">
<span class="m-text m-primary">mahāsanasubhūsitaṁ.</span><br />
</p>
<p id="thi-ap11c7p1">
<span class="m-text m-primary">Accharā satasahassā,</span><br />
</p>
<p id="thi-ap11c7p2">
<span class="m-text m-primary">upatiṭṭhanti maṁ sadā;</span><br />
</p>
<p id="thi-ap11c7p3">
<span class="m-text m-primary">Aññe deve atikkamma,</span><br />
</p>
<p id="thi-ap11c7p4">
<span class="m-text m-primary">atirocāmi sabbadā.</span><br />
</p>
<p id="thi-ap11c8p1">
<span class="m-text m-primary">Catusaṭṭhi devarājūnaṁ,</span><br />
</p>
<p id="thi-ap11c8p2">
<span class="m-text m-primary">mahesittamakārayiṁ;</span><br />
</p>
<p id="thi-ap11c8p3">
<span class="m-text m-primary">Tesaṭṭhi cakkavattīnaṁ,</span><br />
</p>
<p id="thi-ap11c8p4">
<span class="m-text m-primary">mahesittamakārayiṁ.</span><br />
</p>
<p id="thi-ap11c9p1">
<span class="m-text m-primary">Suvaṇṇavaṇṇā hutvāna,</span><br />
</p>
<p id="thi-ap11c9p2">
<span class="m-text m-primary">bhavesu saṁsarāmahaṁ;</span><br />
</p>
<p id="thi-ap11c9p3">
<span class="m-text m-primary">Sabbattha pavarā homi,</span><br />
</p>
<p id="thi-ap11c9p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c10p1">
<span class="m-text m-primary">Hatthiyānaṁ assayānaṁ,</span><br />
</p>
<p id="thi-ap11c10p2">
<span class="m-text m-primary">rathayānañca sīvikaṁ;</span><br />
</p>
<p id="thi-ap11c10p3">
<span class="m-text m-primary">Labhāmi sabbamevetaṁ,</span><br />
</p>
<p id="thi-ap11c10p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c11p1">
<span class="m-text m-primary">Soṇṇamayaṁ rūpimayaṁ,</span><br />
</p>
<p id="thi-ap11c11p2">
<span class="m-text m-primary">athopi phalikāmayaṁ;</span><br />
</p>
<p id="thi-ap11c11p3">
<span class="m-text m-primary">Lohitaṅgamayañceva,</span><br />
</p>
<p id="thi-ap11c11p4">
<span class="m-text m-primary">sabbaṁ paṭilabhāmahaṁ.</span><br />
</p>
<p id="thi-ap11c12p1">
<span class="m-text m-primary">Koseyyakambaliyāni,</span><br />
</p>
<p id="thi-ap11c12p2">
<span class="m-text m-primary">khomakappāsikāni ca;</span><br />
</p>
<p id="thi-ap11c12p3">
<span class="m-text m-primary">Mahagghāni ca vatthāni,</span><br />
</p>
<p id="thi-ap11c12p4">
<span class="m-text m-primary">sabbaṁ paṭilabhāmahaṁ.</span><br />
</p>
<p id="thi-ap11c13p1">
<span class="m-text m-primary">Annaṁ pānaṁ khādanīyaṁ,</span><br />
</p>
<p id="thi-ap11c13p2">
<span class="m-text m-primary">vatthasenāsanāni ca;</span><br />
</p>
<p id="thi-ap11c13p3">
<span class="m-text m-primary">Sabbametaṁ paṭilabhe,</span><br />
</p>
<p id="thi-ap11c13p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c14p1">
<span class="m-text m-primary">Varagandhañca mālañca,</span><br />
</p>
<p id="thi-ap11c14p2">
<span class="m-text m-primary">cuṇṇakañca vilepanaṁ;</span><br />
</p>
<p id="thi-ap11c14p3">
<span class="m-text m-primary">Sabbametaṁ paṭilabhe,</span><br />
</p>
<p id="thi-ap11c14p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c15p1">
<span class="m-text m-primary">Kūṭāgārañca pāsādaṁ,</span><br />
</p>
<p id="thi-ap11c15p2">
<span class="m-text m-primary">maṇḍapaṁ hammiyaṁ guhaṁ;</span><br />
</p>
<p id="thi-ap11c15p3">
<span class="m-text m-primary">Sabbametaṁ paṭilabhe,</span><br />
</p>
<p id="thi-ap11c15p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c16p1">
<span class="m-text m-primary">Jātiyā sattavassāhaṁ,</span><br />
</p>
<p id="thi-ap11c16p2">
<span class="m-text m-primary">pabbajiṁ anagāriyaṁ;</span><br />
</p>
<p id="thi-ap11c16p3">
<span class="m-text m-primary">Aḍḍhamāse asampatte,</span><br />
</p>
<p id="thi-ap11c16p4">
<span class="m-text m-primary">arahattamapāpuṇiṁ.</span><br />
</p>
<p id="thi-ap11c17p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap11c17p2">
<span class="m-text m-primary">bhavā sabbe samūhatā;</span><br />
</p>
<p id="thi-ap11c17p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap11c17p4">
<span class="m-text m-primary">natthi dāni punabbhavo.</span><br />
</p>
<p id="thi-ap11c18p1">
<span class="m-text m-primary">Ekanavutito kappe,</span><br />
</p>
<p id="thi-ap11c18p2">
<span class="m-text m-primary">yaṁ kammamakariṁ tadā;</span><br />
</p>
<p id="thi-ap11c18p3">
<span class="m-text m-primary">Duggatiṁ nābhijānāmi,</span><br />
</p>
<p id="thi-ap11c18p4">
<span class="m-text m-primary">uposathassidaṁ phalaṁ.</span><br />
</p>
<p id="thi-ap11c19p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap11c19p2">
<span class="m-text m-primary">…pe…</span><br />
</p>
<p id="thi-ap11c19p3">
<span class="m-text m-primary">viharāmi anāsavā.</span><br />
</p>
<p id="thi-ap11c20p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap11c20p2">
<span class="m-text m-primary">…pe…</span><br />
</p>
<p id="thi-ap11c20p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap11c21p1">
<span class="m-text m-primary">Paṭisambhidā catasso,</span><br />
</p>
<p id="thi-ap11c21p2">
<span class="m-text m-primary">…pe…</span><br />
</p>
<p id="thi-ap11c21p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap11c22p1">
<span class="m-text m-primary">Itthaṁ sudaṁ ekūposathikā bhikkhunī imā gāthāyo abhāsitthāti.</span><br />
</p>
<p id="thi-ap11c23p1">
<span class="m-text m-primary">Ekūposathikātheriyāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>