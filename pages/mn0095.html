<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 95 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0095.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 95
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0094.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0096.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 95</span></p>
<section id="cankisutta">
<span id="mn95c0p2"></span><h2><span class="pali m-text">Caṅkīsutta</span></h2>
<p><span class="sujato m-text">With Caṅkī</span></p>
<p id="mn95c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn95c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena opāsādaṁ nāma kosalānaṁ brāhmaṇagāmo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Opāsāda.</span><br />
</p>
<p id="mn95c1p3">
<span class="pali m-text">Tatra sudaṁ bhagavā opāsāde viharati uttarena opāsādaṁ devavane sālavane.</span><br />
<span class="sujato m-text">He stayed in the Godswood of sal trees to the north of Opāsāda.</span><br />
</p>
<p id="mn95c2p1">
<span class="pali m-text">Tena kho pana samayena caṅkī brāhmaṇo opāsādaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ.</span><br />
<span class="sujato m-text">Now at that time the brahmin Caṅkī was living in Opāsāda. It was a crown property given by King Pasenadi of Kosala, teeming with living creatures, full of hay, wood, water, and grain, a royal park endowed to a brahmin.</span><br />
</p>
<p id="mn95c3p1">
<span class="pali m-text">Assosuṁ kho opāsādakā brāhmaṇagahapatikā:</span><br />
<span class="sujato m-text">The brahmins and householders of Opāsāda heard:</span><br />
</p>
<p id="mn95c3p2">
<span class="pali m-text">“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ opāsādaṁ anuppatto, opāsāde viharati uttarena opāsādaṁ devavane sālavane.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—has arrived at Opāsāda together with a large Saṅgha of mendicants. He is staying in the Godswood to the north.</span><br />
</p>
<p id="mn95c3p3">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="mn95c3p4">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn95c3p5">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="mn95c3p6">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="mn95c3p7">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="mn95c4p1">
<span class="pali m-text">Atha kho opāsādakā brāhmaṇagahapatikā opāsādā nikkhamitvā saṅghasaṅghī gaṇībhūtā uttarenamukhā gacchanti yena devavanaṁ sālavanaṁ.</span><br />
<span class="sujato m-text">Then, having departed Opāsāda, they formed into companies and headed north to the Godswood.</span><br />
</p>
<p id="mn95c5p1">
<span class="pali m-text">Tena kho pana samayena caṅkī brāhmaṇo uparipāsāde divāseyyaṁ upagato.</span><br />
<span class="sujato m-text">Now at that time the brahmin Caṅkī had retired to the upper floor of his stilt longhouse for his midday nap.</span><br />
</p>
<p id="mn95c5p2">
<span class="pali m-text">Addasā kho caṅkī brāhmaṇo opāsādake brāhmaṇagahapatike opāsādā nikkhamitvā saṅghasaṅghī gaṇībhūte uttarenamukhaṁ yena devavanaṁ sālavanaṁ tenupasaṅkamante.</span><br />
<span class="sujato m-text">He saw the brahmins and householders heading for the Godswood,</span><br />
</p>
<p id="mn95c5p3">
<span class="pali m-text">Disvā khattaṁ āmantesi:</span><br />
<span class="sujato m-text">and addressed his steward,</span><br />
</p>
<p id="mn95c5p4">
<span class="pali m-text">“kiṁ nu kho, bho khatte, opāsādakā brāhmaṇagahapatikā opāsādā nikkhamitvā saṅghasaṅghī gaṇībhūtā uttarenamukhā gacchanti yena devavanaṁ sālavanan”ti?</span><br />
<span class="sujato m-text">“My steward, why are the brahmins and householders heading north for the Godswood?”</span><br />
</p>
<p id="mn95c6p1">
<span class="pali m-text">“Atthi, bho caṅkī, samaṇo gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ opāsādaṁ anuppatto, opāsāde viharati uttarena opāsādaṁ devavane sālavane.</span><br />
<span class="sujato m-text">“The ascetic Gotama has arrived at Opāsāda together with a large Saṅgha of mendicants. He is staying in the Godswood to the north.</span><br />
</p>
<p id="mn95c6p2">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="mn95c6p3">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn95c6p4">
<span class="pali m-text">Tamete bhavantaṁ gotamaṁ dassanāya gacchantī”ti.</span><br />
<span class="sujato m-text">They’re going to see that Master Gotama.”</span><br />
</p>
<p id="mn95c6p5">
<span class="pali m-text">“Tena hi, bho khatte, yena opāsādakā brāhmaṇagahapatikā tenupasaṅkama; upasaṅkamitvā opāsādake brāhmaṇagahapatike evaṁ vadehi:</span><br />
<span class="sujato m-text">“Well then, go to the brahmins and householders and say to them:</span><br />
</p>
<p id="mn95c6p6">
<span class="pali m-text">‘caṅkī, bho, brāhmaṇo evamāha—</span><br />
<span class="sujato m-text">‘Sirs, the brahmin Caṅkī asks</span><br />
</p>
<p id="mn95c6p7">
<span class="pali m-text">āgamentu kira bhonto, caṅkīpi brāhmaṇo samaṇaṁ gotamaṁ dassanāya upasaṅkamissatī’”ti.</span><br />
<span class="sujato m-text">you to wait, as he will also go to see the ascetic Gotama.’”</span><br />
</p>
<p id="mn95c6p8">
<span class="pali m-text">“Evaṁ, bho”ti kho so khatto caṅkissa brāhmaṇassa paṭissutvā yena opāsādakā brāhmaṇagahapatikā tenupasaṅkami; upasaṅkamitvā opāsādake brāhmaṇagahapatike etadavoca:</span><br />
<span class="sujato m-text">“Yes, sir,” replied the steward, and did as he was asked.</span><br />
</p>
<p id="mn95c6p9">
<span class="pali m-text">“caṅkī, bho, brāhmaṇo evamāha:</span><br />
</p>
<p id="mn95c6p10">
<span class="pali m-text">‘āgamentu kira bhonto, caṅkīpi brāhmaṇo samaṇaṁ gotamaṁ dassanāya upasaṅkamissatī’”ti.</span><br />
</p>
<p id="mn95c7p1">
<span class="pali m-text">Tena kho pana samayena nānāverajjakānaṁ brāhmaṇānaṁ pañcamattāni brāhmaṇasatāni opāsāde paṭivasanti kenacideva karaṇīyena.</span><br />
<span class="sujato m-text">Now at that time around five hundred brahmins from abroad were residing in Opāsāda on some business.</span><br />
</p>
<p id="mn95c7p2">
<span class="pali m-text">Assosuṁ kho te brāhmaṇā:</span><br />
<span class="sujato m-text">They heard that</span><br />
</p>
<p id="mn95c7p3">
<span class="pali m-text">“caṅkī kira brāhmaṇo samaṇaṁ gotamaṁ dassanāya upasaṅkamissatī”ti.</span><br />
<span class="sujato m-text">the brahmin Caṅkī was going to see the ascetic Gotama.</span><br />
</p>
<p id="mn95c7p4">
<span class="pali m-text">Atha kho te brāhmaṇā yena caṅkī brāhmaṇo tenupasaṅkamiṁsu; upasaṅkamitvā caṅkiṁ brāhmaṇaṁ etadavocuṁ:</span><br />
<span class="sujato m-text">They approached Caṅkī and said to him,</span><br />
</p>
<p id="mn95c7p5">
<span class="pali m-text">“saccaṁ kira bhavaṁ caṅkī samaṇaṁ gotamaṁ dassanāya upasaṅkamissatī”ti?</span><br />
<span class="sujato m-text">“Is it really true that you are going to see the ascetic Gotama?”</span><br />
</p>
<p id="mn95c7p6">
<span class="pali m-text">“Evaṁ kho me, bho, hoti:</span><br />
<span class="sujato m-text">“Yes, gentlemen, it is true.”</span><br />
</p>
<p id="mn95c7p7">
<span class="pali m-text">‘ahaṁ samaṇaṁ gotamaṁ dassanāya upasaṅkamissāmī’”ti.</span><br />
</p>
<p id="mn95c8p1">
<span class="pali m-text">“Mā bhavaṁ caṅkī samaṇaṁ gotamaṁ dassanāya upasaṅkami.</span><br />
<span class="sujato m-text">“Please don’t!</span><br />
</p>
<p id="mn95c8p2">
<span class="pali m-text">Na arahati bhavaṁ caṅkī samaṇaṁ gotamaṁ dassanāya upasaṅkamituṁ;</span><br />
<span class="sujato m-text">It’s not appropriate for you to go to see the ascetic Gotama;</span><br />
</p>
<p id="mn95c8p3">
<span class="pali m-text">samaṇotveva gotamo arahati bhavantaṁ caṅkiṁ dassanāya upasaṅkamituṁ.</span><br />
<span class="sujato m-text">it’s appropriate that he comes to see you.</span><br />
</p>
<p id="mn95c8p4">
<span class="pali m-text">Bhavañhi caṅkī ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena.</span><br />
<span class="sujato m-text">You are well born on both your mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="mn95c8p5">
<span class="pali m-text">Yampi bhavaṁ caṅkī ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati bhavaṁ caṅkī samaṇaṁ gotamaṁ dassanāya upasaṅkamituṁ;</span><br />
<span class="sujato m-text">For this reason it’s not appropriate for you to go to see the ascetic Gotama;</span><br />
</p>
<p id="mn95c8p6">
<span class="pali m-text">samaṇotveva gotamo arahati bhavantaṁ caṅkiṁ dassanāya upasaṅkamituṁ.</span><br />
<span class="sujato m-text">it’s appropriate that he comes to see you.</span><br />
</p>
<p id="mn95c8p7">
<span class="pali m-text">Bhavañhi caṅkī aḍḍho mahaddhano mahābhogo …pe…</span><br />
<span class="sujato m-text">You’re rich, affluent, and wealthy. …</span><br />
</p>
<p id="mn95c8p8">
<span class="pali m-text">bhavañhi caṅkī tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo, lokāyatamahāpurisalakkhaṇesu anavayo …pe…</span><br />
<span class="sujato m-text">You recite and remember the hymns, and have mastered the three Vedas, together with their vocabularies, ritual, phonology and etymology, and the testament as fifth. You know philology and grammar, and are well versed in cosmology and the marks of a great man. …</span><br />
</p>
<p id="mn95c8p9">
<span class="pali m-text">bhavañhi caṅkī abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya …pe…</span><br />
<span class="sujato m-text">You are attractive, good-looking, lovely, of surpassing beauty. You are magnificent and splendid as Brahmā, remarkable to behold. …</span><br />
</p>
<p id="mn95c8p10">
<span class="pali m-text">bhavañhi caṅkī sīlavā vuddhasīlī vuddhasīlena samannāgato …pe…</span><br />
<span class="sujato m-text">You are ethical, mature in ethical conduct. …</span><br />
</p>
<p id="mn95c8p11">
<span class="pali m-text">bhavañhi caṅkī kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe…</span><br />
<span class="sujato m-text">You’re a good speaker, with a polished, clear, and articulate voice that expresses the meaning. …</span><br />
</p>
<p id="mn95c8p12">
<span class="pali m-text">bhavañhi caṅkī bahūnaṁ ācariyapācariyo, tīṇi māṇavakasatāni mante vāceti …pe…</span><br />
<span class="sujato m-text">You teach the teachers of many, and teach three hundred students to recite the hymns. …</span><br />
</p>
<p id="mn95c8p13">
<span class="pali m-text">bhavañhi caṅkī rañño pasenadissa kosalassa sakkato garukato mānito pūjito apacito …pe…</span><br />
<span class="sujato m-text">You’re honored, respected, revered, venerated, and esteemed by King Pasenadi of Kosala</span><br />
</p>
<p id="mn95c8p14">
<span class="pali m-text">bhavañhi caṅkī brāhmaṇassa pokkharasātissa sakkato garukato mānito pūjito apacito …pe…</span><br />
<span class="sujato m-text">and the brahmin Pokkharasādi. …</span><br />
</p>
<p id="mn95c8p15">
<span class="pali m-text">bhavañhi caṅkī opāsādaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ.</span><br />
<span class="sujato m-text">You live in Opāsāda, a crown property given by King Pasenadi of Kosala, teeming with living creatures, full of hay, wood, water, and grain, a royal park endowed to a brahmin.</span><br />
</p>
<p id="mn95c8p16">
<span class="pali m-text">Yampi bhavaṁ caṅkī opāsādaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ, imināpaṅgena na arahati bhavaṁ caṅkī samaṇaṁ gotamaṁ dassanāya upasaṅkamituṁ;</span><br />
<span class="sujato m-text">For all these reasons it’s not appropriate for you to go to see the ascetic Gotama;</span><br />
</p>
<p id="mn95c8p17">
<span class="pali m-text">samaṇotveva gotamo arahati bhavantaṁ caṅkiṁ dassanāya upasaṅkamitun”ti.</span><br />
<span class="sujato m-text">it’s appropriate that he comes to see you.”</span><br />
</p>
<p id="mn95c9p1">
<span class="pali m-text">Evaṁ vutte, caṅkī brāhmaṇo te brāhmaṇe etadavoca:</span><br />
<span class="sujato m-text">When they had spoken, Caṅkī said to those brahmins:</span><br />
</p>
<p id="mn95c9p2">
<span class="pali m-text">“tena hi, bho, mamapi suṇātha, yathā mayameva arahāma taṁ samaṇaṁ gotamaṁ dassanāya upasaṅkamituṁ;</span><br />
<span class="sujato m-text">“Well then, gentlemen, listen to why it’s appropriate for me to go to see the ascetic Gotama,</span><br />
</p>
<p id="mn95c9p3">
<span class="pali m-text">na tveva arahati so bhavaṁ gotamo amhākaṁ dassanāya upasaṅkamituṁ.</span><br />
<span class="sujato m-text">and it’s not appropriate for him to come to see me.</span><br />
</p>
<p id="mn95c9p4">
<span class="pali m-text">Samaṇo khalu, bho, gotamo ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena.</span><br />
<span class="sujato m-text">He is well born on both his mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="mn95c9p5">
<span class="pali m-text">Yampi, bho, samaṇo gotamo ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati so bhavaṁ gotamo amhākaṁ dassanāya upasaṅkamituṁ;</span><br />
<span class="sujato m-text">For this reason it’s not appropriate for the ascetic Gotama to come to see me;</span><br />
</p>
<p id="mn95c9p6">
<span class="pali m-text">atha kho mayameva arahāma taṁ bhavantaṁ gotamaṁ dassanāya upasaṅkamituṁ.</span><br />
<span class="sujato m-text">rather, it’s appropriate for me to go to see him.</span><br />
</p>
<p id="mn95c9p7">
<span class="pali m-text">Samaṇo khalu, bho, gotamo pahūtaṁ hiraññasuvaṇṇaṁ ohāya pabbajito bhūmigatañca vehāsaṭṭhañca …pe…</span><br />
<span class="sujato m-text">When he went forth he abandoned abundant gold coin and bullion stored in dungeons and towers. …</span><br />
</p>
<p id="mn95c9p8">
<span class="pali m-text">Samaṇo khalu, bho, gotamo daharova samāno yuvā susukāḷakeso bhadrena yobbanena samannāgato paṭhamena vayasā agārasmā anagāriyaṁ pabbajito …pe…</span><br />
<span class="sujato m-text">He went forth from the lay life to homelessness while still a youth, young, black-haired, blessed with youth, in the prime of life. …</span><br />
</p>
<p id="mn95c9p9">
<span class="pali m-text">Samaṇo khalu, bho, gotamo akāmakānaṁ mātāpitūnaṁ assumukhānaṁ rudantānaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito …pe…</span><br />
<span class="sujato m-text">Though his mother and father wished otherwise, weeping with tearful faces, he shaved off his hair and beard, dressed in ocher robes, and went forth from the lay life to homelessness. …</span><br />
</p>
<p id="mn95c9p10">
<span class="pali m-text">Samaṇo khalu, bho, gotamo abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya …pe…</span><br />
<span class="sujato m-text">He is attractive, good-looking, lovely, of surpassing beauty. He is magnificent and splendid as Brahmā, remarkable to behold. …</span><br />
</p>
<p id="mn95c9p11">
<span class="pali m-text">Samaṇo khalu, bho, gotamo sīlavā ariyasīlī kusalasīlī kusalena sīlena samannāgato …pe…</span><br />
<span class="sujato m-text">He is ethical, possessing ethical conduct that is noble and skillful. …</span><br />
</p>
<p id="mn95c9p12">
<span class="pali m-text">Samaṇo khalu, bho, gotamo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe…</span><br />
<span class="sujato m-text">He’s a good speaker, with a polished, clear, and articulate voice that expresses the meaning. …</span><br />
</p>
<p id="mn95c9p13">
<span class="pali m-text">Samaṇo khalu, bho, gotamo bahūnaṁ ācariyapācariyo …pe…</span><br />
<span class="sujato m-text">He’s a teacher of teachers. …</span><br />
</p>
<p id="mn95c9p14">
<span class="pali m-text">Samaṇo khalu, bho, gotamo khīṇakāmarāgo vigatacāpallo …pe…</span><br />
<span class="sujato m-text">He has ended sensual desire, and is rid of caprice. …</span><br />
</p>
<p id="mn95c9p15">
<span class="pali m-text">Samaṇo khalu, bho, gotamo kammavādī kiriyavādī apāpapurekkhāro brahmaññāya pajāya …pe…</span><br />
<span class="sujato m-text">He teaches the efficacy of deeds and action. He doesn’t wish any harm upon the community of brahmins. …</span><br />
</p>
<p id="mn95c9p16">
<span class="pali m-text">Samaṇo khalu, bho, gotamo uccā kulā pabbajito asambhinnā khattiyakulā …pe…</span><br />
<span class="sujato m-text">He went forth from an eminent family of unbroken aristocratic lineage. …</span><br />
</p>
<p id="mn95c9p17">
<span class="pali m-text">Samaṇo khalu, bho, gotamo aḍḍhā kulā pabbajito mahaddhanā mahābhogā …pe…</span><br />
<span class="sujato m-text">He went forth from a rich, affluent, and wealthy family. …</span><br />
</p>
<p id="mn95c9p18">
<span class="pali m-text">Samaṇaṁ khalu, bho, gotamaṁ tiroraṭṭhā tirojanapadā saṁpucchituṁ āgacchanti …pe…</span><br />
<span class="sujato m-text">People come from distant lands and distant countries to question him. …</span><br />
</p>
<p id="mn95c9p19">
<span class="pali m-text">Samaṇaṁ khalu, bho, gotamaṁ anekāni devatāsahassāni pāṇehi saraṇaṁ gatāni …pe…</span><br />
<span class="sujato m-text">Many thousands of deities have gone for refuge for life to him. …</span><br />
</p>
<p id="mn95c9p20">
<span class="pali m-text">Samaṇaṁ khalu, bho, gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="mn95c9p21">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti …pe…</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ …</span><br />
</p>
<p id="mn95c9p22">
<span class="pali m-text">Samaṇo khalu, bho, gotamo dvattiṁsamahāpurisalakkhaṇehi samannāgato …pe…</span><br />
<span class="sujato m-text">He has the thirty-two marks of a great man. …</span><br />
</p>
<p id="mn95c9p23">
<span class="pali m-text">Samaṇaṁ khalu, bho, gotamaṁ rājā māgadho seniyo bimbisāro saputtadāro pāṇehi saraṇaṁ gato …pe…</span><br />
<span class="sujato m-text">King Seniya Bimbisāra of Magadha and his wives and children have gone for refuge for life to the ascetic Gotama. …</span><br />
</p>
<p id="mn95c9p24">
<span class="pali m-text">Samaṇaṁ khalu, bho, gotamaṁ rājā pasenadi kosalo saputtadāro pāṇehi saraṇaṁ gato …pe…</span><br />
<span class="sujato m-text">King Pasenadi of Kosala and his wives and children have gone for refuge for life to the ascetic Gotama. …</span><br />
</p>
<p id="mn95c9p25">
<span class="pali m-text">Samaṇaṁ khalu, bho, gotamaṁ brāhmaṇo pokkharasāti saputtadāro pāṇehi saraṇaṁ gato …pe…</span><br />
<span class="sujato m-text">The brahmin Pokkharasādi and his wives and children have gone for refuge for life to the ascetic Gotama. …</span><br />
</p>
<p id="mn95c9p26">
<span class="pali m-text">Samaṇo khalu, bho, gotamo opāsādaṁ anuppatto opāsāde viharati uttarena opāsādaṁ devavane sālavane.</span><br />
<span class="sujato m-text">The ascetic Gotama has arrived to stay in the Godswood to the north of Opāsāda.</span><br />
</p>
<p id="mn95c9p27">
<span class="pali m-text">Ye kho te samaṇā vā brāhmaṇā vā amhākaṁ gāmakkhettaṁ āgacchanti, atithī no te honti.</span><br />
<span class="sujato m-text">Any ascetic or brahmin who comes to stay in our village district is our guest,</span><br />
</p>
<p id="mn95c9p28">
<span class="pali m-text">Atithī kho panamhehi sakkātabbā garukātabbā mānetabbā pūjetabbā.</span><br />
<span class="sujato m-text">and should be honored and respected as such.</span><br />
</p>
<p id="mn95c9p29">
<span class="pali m-text">Yampi samaṇo gotamo opāsādaṁ anuppatto opāsāde viharati uttarena opāsādaṁ devavane sālavane, atithimhākaṁ samaṇo gotamo.</span><br />
</p>
<p id="mn95c9p30">
<span class="pali m-text">Atithi kho panamhehi sakkātabbo garukātabbo mānetabbo pūjetabbo.</span><br />
</p>
<p id="mn95c9p31">
<span class="pali m-text">Imināpaṅgena na arahati so bhavaṁ gotamo amhākaṁ dassanāya upasaṅkamituṁ;</span><br />
<span class="sujato m-text">For this reason, too, it’s not appropriate for Master Gotama to come to see me,</span><br />
</p>
<p id="mn95c9p32">
<span class="pali m-text">atha kho mayameva arahāma taṁ bhavantaṁ gotamaṁ dassanāya upasaṅkamituṁ.</span><br />
<span class="sujato m-text">rather, it’s appropriate for me to go to see him.</span><br />
</p>
<p id="mn95c9p33">
<span class="pali m-text">Ettake kho ahaṁ, bho, tassa bhoto gotamassa vaṇṇe pariyāpuṇāmi, no ca kho so bhavaṁ gotamo ettakavaṇṇo;</span><br />
<span class="sujato m-text">This is the extent of Master Gotama’s praise that I have learned. But his praises are not confined to this,</span><br />
</p>
<p id="mn95c9p34">
<span class="pali m-text">aparimāṇavaṇṇo hi so bhavaṁ gotamo.</span><br />
<span class="sujato m-text">for the praise of Master Gotama is limitless.</span><br />
</p>
<p id="mn95c9p35">
<span class="pali m-text">Ekamekenapi tena aṅgena samannāgato na arahati, so bhavaṁ gotamo amhākaṁ dassanāya upasaṅkamituṁ;</span><br />
<span class="sujato m-text">The possession of even a single one of these factors makes it inappropriate for Master Gotama to come to see me,</span><br />
</p>
<p id="mn95c9p36">
<span class="pali m-text">atha kho mayameva arahāma taṁ bhavantaṁ gotamaṁ dassanāya upasaṅkamitunti.</span><br />
<span class="sujato m-text">rather, it’s appropriate for me to go to see him.</span><br />
</p>
<p id="mn95c9p37">
<span class="pali m-text">Tena hi, bho, sabbeva mayaṁ samaṇaṁ gotamaṁ dassanāya upasaṅkamissāmā”ti.</span><br />
<span class="sujato m-text">Well then, gentlemen, let’s all go to see the ascetic Gotama.”</span><br />
</p>
<p id="mn95c10p1">
<span class="pali m-text">Atha kho caṅkī brāhmaṇo mahatā brāhmaṇagaṇena saddhiṁ yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then Caṅkī together with a large group of brahmins went to the Buddha and exchanged greetings with him.</span><br />
</p>
<p id="mn95c10p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="sujato m-text">When the greetings and polite conversation were over, he sat down to one side.</span><br />
</p>
<p id="mn95c11p1">
<span class="pali m-text">Tena kho pana samayena bhagavā vuddhehi vuddhehi brāhmaṇehi saddhiṁ kiñci kiñci kathaṁ sāraṇīyaṁ vītisāretvā nisinno hoti.</span><br />
<span class="sujato m-text">Now at that time the Buddha was sitting engaged in some polite conversation together with some very senior brahmins.</span><br />
</p>
<p id="mn95c11p2">
<span class="pali m-text">Tena kho pana samayena kāpaṭiko nāma māṇavo daharo vuttasiro soḷasavassuddesiko jātiyā, tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo, lokāyatamahāpurisalakkhaṇesu anavayo tassaṁ parisāyaṁ nisinno hoti.</span><br />
<span class="sujato m-text">And the brahmin student Kāpaṭika was sitting in that assembly. He was young, newly tonsured; he was sixteen years old. He had mastered the three Vedas, together with their vocabularies, ritual, phonology and etymology, and the testament as fifth. He knew philology and grammar, and was well versed in cosmology and the marks of a great man.</span><br />
</p>
<p id="mn95c11p3">
<span class="pali m-text">So vuddhānaṁ vuddhānaṁ brāhmaṇānaṁ bhagavatā saddhiṁ mantayamānānaṁ antarantarā kathaṁ opāteti.</span><br />
<span class="sujato m-text">While the senior brahmins were conversing together with the Buddha, he interrupted.</span><br />
</p>
<p id="mn95c11p4">
<span class="pali m-text">Atha kho bhagavā kāpaṭikaṁ māṇavaṁ apasādeti:</span><br />
<span class="sujato m-text">Then the Buddha rebuked Kāpaṭika,</span><br />
</p>
<p id="mn95c11p5">
<span class="pali m-text">“māyasmā bhāradvājo vuddhānaṁ vuddhānaṁ brāhmaṇānaṁ mantayamānānaṁ antarantarā kathaṁ opātetu.</span><br />
<span class="sujato m-text">“Venerable Bhāradvāja, don’t interrupt the senior brahmins.</span><br />
</p>
<p id="mn95c11p6">
<span class="pali m-text">Kathāpariyosānaṁ āyasmā bhāradvājo āgametū”ti.</span><br />
<span class="sujato m-text">Wait until they’ve finished speaking.”</span><br />
</p>
<p id="mn95c11p7">
<span class="pali m-text">Evaṁ vutte, caṅkī brāhmaṇo bhagavantaṁ etadavoca:</span><br />
<span class="sujato m-text">When he had spoken, Caṅkī said to the Buddha,</span><br />
</p>
<p id="mn95c11p8">
<span class="pali m-text">“mā bhavaṁ gotamo kāpaṭikaṁ māṇavaṁ apasādesi.</span><br />
<span class="sujato m-text">“Master Gotama, don’t rebuke the student Kāpaṭika.</span><br />
</p>
<p id="mn95c11p9">
<span class="pali m-text">kulaputto ca kāpaṭiko māṇavo, bahussuto ca kāpaṭiko māṇavo, paṇḍito ca kāpaṭiko māṇavo, kalyāṇavākkaraṇo ca kāpaṭiko māṇavo, pahoti ca kāpaṭiko māṇavo bhotā gotamena saddhiṁ asmiṁ vacane paṭimantetun”ti.</span><br />
<span class="sujato m-text">He’s a gentleman, learned, astute, a good speaker. He is capable of having a dialogue with Master Gotama about this.”</span><br />
</p>
<p id="mn95c12p1">
<span class="pali m-text">Atha kho bhagavato etadahosi:</span><br />
<span class="sujato m-text">Then it occurred to the Buddha,</span><br />
</p>
<p id="mn95c12p2">
<span class="pali m-text">“addhā kho kāpaṭikassa māṇavassa tevijjake pāvacane kathā bhavissati.</span><br />
<span class="sujato m-text">“Clearly the student Kāpaṭika will talk about the scriptural heritage of the three Vedas.</span><br />
</p>
<p id="mn95c12p3">
<span class="pali m-text">Tathā hi naṁ brāhmaṇā sampurekkharontī”ti.</span><br />
<span class="sujato m-text">That’s why they put him at the front.”</span><br />
</p>
<p id="mn95c12p4">
<span class="pali m-text">Atha kho kāpaṭikassa māṇavassa etadahosi:</span><br />
<span class="sujato m-text">Then Kāpaṭika thought,</span><br />
</p>
<p id="mn95c12p5">
<span class="pali m-text">“yadā me samaṇo gotamo cakkhuṁ upasaṁharissati, athāhaṁ samaṇaṁ gotamaṁ pañhaṁ pucchissāmī”ti.</span><br />
<span class="sujato m-text">“When the ascetic Gotama looks at me, I’ll ask him a question.”</span><br />
</p>
<p id="mn95c12p6">
<span class="pali m-text">Atha kho bhagavā kāpaṭikassa māṇavassa cetasā cetoparivitakkamaññāya yena kāpaṭiko māṇavo tena cakkhūni upasaṁhāsi.</span><br />
<span class="sujato m-text">Then the Buddha, knowing what Kāpaṭika was thinking, looked at him.</span><br />
</p>
<p id="mn95c12p7">
<span class="pali m-text">Atha kho kāpaṭikassa māṇavassa etadahosi:</span><br />
<span class="sujato m-text">Then Kāpaṭika thought,</span><br />
</p>
<p id="mn95c12p8">
<span class="pali m-text">“samannāharati kho maṁ samaṇo gotamo.</span><br />
<span class="sujato m-text">“The ascetic Gotama is engaging with me.</span><br />
</p>
<p id="mn95c12p9">
<span class="pali m-text">Yannūnāhaṁ samaṇaṁ gotamaṁ pañhaṁ puccheyyan”ti.</span><br />
<span class="sujato m-text">Why don’t I ask him a question?”</span><br />
</p>
<p id="mn95c12p10">
<span class="pali m-text">Atha kho kāpaṭiko māṇavo bhagavantaṁ etadavoca:</span><br />
<span class="sujato m-text">Then he said,</span><br />
</p>
<p id="mn95c12p11">
<span class="pali m-text">“yadidaṁ, bho gotama, brāhmaṇānaṁ porāṇaṁ mantapadaṁ itihitihaparamparāya piṭakasampadāya, tattha ca brāhmaṇā ekaṁsena niṭṭhaṁ gacchanti:</span><br />
<span class="sujato m-text">“Master Gotama, regarding that which by the lineage of testament and by canonical authority is the ancient hymnal of the brahmins, the brahmins come to the definite conclusion:</span><br />
</p>
<p id="mn95c12p12">
<span class="pali m-text">‘idameva saccaṁ, moghamaññan’ti.</span><br />
<span class="sujato m-text">‘This is the only truth, other ideas are silly.’</span><br />
</p>
<p id="mn95c12p13">
<span class="pali m-text">Idha bhavaṁ gotamo kimāhā”ti?</span><br />
<span class="sujato m-text">What do you say about this?”</span><br />
</p>
<p id="mn95c13p1">
<span class="pali m-text">“Kiṁ pana, bhāradvāja, atthi koci brāhmaṇānaṁ ekabrāhmaṇopi yo evamāha:</span><br />
<span class="sujato m-text">“Well, Bhāradvāja, is there even a single one of the brahmins who says this:</span><br />
</p>
<p id="mn95c13p2">
<span class="pali m-text">‘ahametaṁ jānāmi, ahametaṁ passāmi.</span><br />
<span class="sujato m-text">‘I know this, I see this:</span><br />
</p>
<p id="mn95c13p3">
<span class="pali m-text">Idameva saccaṁ, moghamaññan’”ti?</span><br />
<span class="sujato m-text">this is the only truth, other ideas are silly’?”</span><br />
</p>
<p id="mn95c13p4">
<span class="pali m-text">“No hidaṁ, bho gotama”.</span><br />
<span class="sujato m-text">“No, Master Gotama.”</span><br />
</p>
<p id="mn95c13p5">
<span class="pali m-text">“Kiṁ pana, bhāradvāja, atthi koci brāhmaṇānaṁ ekācariyopi, ekācariyapācariyopi, yāva sattamā ācariyamahayugāpi, yo evamāha:</span><br />
<span class="sujato m-text">“Well, is there even a single teacher of the brahmins, or a teacher’s teacher, or anyone back to the seventh generation of teachers, who says this:</span><br />
</p>
<p id="mn95c13p6">
<span class="pali m-text">‘ahametaṁ jānāmi, ahametaṁ passāmi.</span><br />
<span class="sujato m-text">‘I know this, I see this:</span><br />
</p>
<p id="mn95c13p7">
<span class="pali m-text">Idameva saccaṁ, moghamaññan’”ti?</span><br />
<span class="sujato m-text">this is the only truth, other ideas are silly’?”</span><br />
</p>
<p id="mn95c13p8">
<span class="pali m-text">“No hidaṁ, bho gotama”.</span><br />
<span class="sujato m-text">“No, Master Gotama.”</span><br />
</p>
<p id="mn95c13p9">
<span class="pali m-text">“Kiṁ pana, bhāradvāja, yepi te brāhmaṇānaṁ pubbakā isayo mantānaṁ kattāro mantānaṁ pavattāro yesamidaṁ etarahi brāhmaṇā porāṇaṁ mantapadaṁ gītaṁ pavuttaṁ samihitaṁ tadanugāyanti tadanubhāsanti bhāsitamanubhāsanti vācitamanuvācenti seyyathidaṁ—aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu,</span><br />
<span class="sujato m-text">“Well, what of the ancient seers of the brahmins, namely Aṭṭhaka, Vāmaka, Vāmadeva, Vessāmitta, Yamadaggi, Aṅgīrasa, Bhāradvāja, Vāseṭṭha, Kassapa, and Bhagu? They were the authors and propagators of the hymns. Their hymnal was sung and propagated and compiled in ancient times; and these days, brahmins continue to sing and chant it, chanting what was chanted and teaching what was taught.</span><br />
</p>
<p id="mn95c13p10">
<span class="pali m-text">tepi evamāhaṁsu:</span><br />
<span class="sujato m-text">Did even they say:</span><br />
</p>
<p id="mn95c13p11">
<span class="pali m-text">‘mayametaṁ jānāma, mayametaṁ passāma.</span><br />
<span class="sujato m-text">‘We know this, we see this:</span><br />
</p>
<p id="mn95c13p12">
<span class="pali m-text">Idameva saccaṁ, moghamaññan’”ti?</span><br />
<span class="sujato m-text">this is the only truth, other ideas are silly’?”</span><br />
</p>
<p id="mn95c13p13">
<span class="pali m-text">“No hidaṁ, bho gotama”.</span><br />
<span class="sujato m-text">“No, Master Gotama.”</span><br />
</p>
<p id="mn95c13p14">
<span class="pali m-text">“Iti kira, bhāradvāja, natthi koci brāhmaṇānaṁ ekabrāhmaṇopi yo evamāha:</span><br />
<span class="sujato m-text">“So, Bhāradvāja, it seems that there is not a single one of the brahmins,</span><br />
</p>
<p id="mn95c13p15">
<span class="pali m-text">‘ahametaṁ jānāmi, ahametaṁ passāmi.</span><br />
</p>
<p id="mn95c13p16">
<span class="pali m-text">Idameva saccaṁ, moghamaññan’ti;</span><br />
</p>
<p id="mn95c13p17">
<span class="pali m-text">natthi koci brāhmaṇānaṁ ekācariyopi ekācariyapācariyopi, yāva sattamā ācariyamahayugāpi, yo evamāha:</span><br />
<span class="sujato m-text">not even anyone back to the seventh generation of teachers,</span><br />
</p>
<p id="mn95c13p18">
<span class="pali m-text">‘ahametaṁ jānāmi, ahametaṁ passāmi.</span><br />
</p>
<p id="mn95c13p19">
<span class="pali m-text">Idameva saccaṁ, moghamaññan’ti;</span><br />
</p>
<p id="mn95c13p20">
<span class="pali m-text">yepi te brāhmaṇānaṁ pubbakā isayo mantānaṁ kattāro mantānaṁ pavattāro yesamidaṁ etarahi brāhmaṇā porāṇaṁ mantapadaṁ gītaṁ pavuttaṁ samihitaṁ tadanugāyanti tadanubhāsanti bhāsitamanubhāsanti vācitamanuvācenti seyyathidaṁ—aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu, tepi na evamāhaṁsu:</span><br />
<span class="sujato m-text">nor even the ancient seers of the brahmins who say:</span><br />
</p>
<p id="mn95c13p21">
<span class="pali m-text">‘mayametaṁ jānāma, mayametaṁ passāma.</span><br />
<span class="sujato m-text">‘We know this, we see this:</span><br />
</p>
<p id="mn95c13p22">
<span class="pali m-text">Idameva saccaṁ, moghamaññan’ti.</span><br />
<span class="sujato m-text">this is the only truth, other ideas are silly.’</span><br />
</p>
<p id="mn95c13p23">
<span class="pali m-text">Seyyathāpi, bhāradvāja, andhaveṇi paramparāsaṁsattā purimopi na passati majjhimopi na passati pacchimopi na passati;</span><br />
<span class="sujato m-text">Suppose there was a queue of blind men, each holding the one in front: the first one does not see, the middle one does not see, and the last one does not see.</span><br />
</p>
<p id="mn95c13p24">
<span class="pali m-text">evameva kho, bhāradvāja, andhaveṇūpamaṁ maññe brāhmaṇānaṁ bhāsitaṁ sampajjati—purimopi na passati majjhimopi na passati pacchimopi na passati.</span><br />
<span class="sujato m-text">In the same way, it seems to me that the brahmins’ statement turns out to be like a queue of blind men: the first one does not see, the middle one does not see, and the last one does not see.</span><br />
</p>
<p id="mn95c13p25">
<span class="pali m-text">Taṁ kiṁ maññasi, bhāradvāja,</span><br />
<span class="sujato m-text">What do you think, Bhāradvāja?</span><br />
</p>
<p id="mn95c13p26">
<span class="pali m-text">nanu evaṁ sante brāhmaṇānaṁ amūlikā saddhā sampajjatī”ti?</span><br />
<span class="sujato m-text">This being so, doesn’t the brahmins’ faith turn out to be baseless?”</span><br />
</p>
<p id="mn95c14p1">
<span class="pali m-text">“Na khvettha, bho gotama, brāhmaṇā saddhāyeva payirupāsanti, anussavāpettha brāhmaṇā payirupāsantī”ti.</span><br />
<span class="sujato m-text">“The brahmins don’t just honor this because of faith, but also because of oral transmission.”</span><br />
</p>
<p id="mn95c14p2">
<span class="pali m-text">“Pubbeva kho tvaṁ, bhāradvāja, saddhaṁ agamāsi, anussavaṁ idāni vadesi.</span><br />
<span class="sujato m-text">“First you relied on faith, now you speak of oral tradition.</span><br />
</p>
<p id="mn95c14p3">
<span class="pali m-text">Pañca kho ime, bhāradvāja, dhammā diṭṭheva dhamme dvedhā vipākā.</span><br />
<span class="sujato m-text">These five things can be seen to turn out in two different ways.</span><br />
</p>
<p id="mn95c14p4">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="mn95c14p5">
<span class="pali m-text">Saddhā, ruci, anussavo, ākāraparivitakko, diṭṭhinijjhānakkhanti—</span><br />
<span class="sujato m-text">Faith, preference, oral tradition, reasoned contemplation, and acceptance of a view after consideration.</span><br />
</p>
<p id="mn95c14p6">
<span class="pali m-text">ime kho, bhāradvāja, pañca dhammā diṭṭheva dhamme dvedhā vipākā.</span><br />
</p>
<p id="mn95c14p7">
<span class="pali m-text">Api ca, bhāradvāja, susaddahitaṁyeva hoti, tañca hoti rittaṁ tucchaṁ musā;</span><br />
<span class="sujato m-text">Even though you have full faith in something, it may be void, hollow, and false.</span><br />
</p>
<p id="mn95c14p8">
<span class="pali m-text">no cepi susaddahitaṁ hoti, tañca hoti bhūtaṁ tacchaṁ anaññathā.</span><br />
<span class="sujato m-text">And even if you don’t have full faith in something, it may be true and real, not otherwise.</span><br />
</p>
<p id="mn95c14p9">
<span class="pali m-text">Api ca, bhāradvāja, surucitaṁyeva hoti …pe…</span><br />
<span class="sujato m-text">Even though you have a strong preference for something …</span><br />
</p>
<p id="mn95c14p10">
<span class="pali m-text">svānussutaṁyeva hoti …pe…</span><br />
<span class="sujato m-text">something may be accurately transmitted …</span><br />
</p>
<p id="mn95c14p11">
<span class="pali m-text">suparivitakkitaṁyeva hoti …pe…</span><br />
<span class="sujato m-text">something may be well contemplated …</span><br />
</p>
<p id="mn95c14p12">
<span class="pali m-text">sunijjhāyitaṁyeva hoti, tañca hoti rittaṁ tucchaṁ musā;</span><br />
<span class="sujato m-text">something may be well considered, it may be void, hollow, and false.</span><br />
</p>
<p id="mn95c14p13">
<span class="pali m-text">no cepi sunijjhāyitaṁ hoti, tañca hoti bhūtaṁ tacchaṁ anaññathā.</span><br />
<span class="sujato m-text">And even if something is not well considered, it may be true and real, not otherwise.</span><br />
</p>
<p id="mn95c14p14">
<span class="pali m-text">Saccamanurakkhatā, bhāradvāja, viññunā purisena nālamettha ekaṁsena niṭṭhaṁ gantuṁ:</span><br />
<span class="sujato m-text">For a sensible person who is preserving truth this is not sufficient to come to the definite conclusion:</span><br />
</p>
<p id="mn95c14p15">
<span class="pali m-text">‘idameva saccaṁ, moghamaññan’”ti.</span><br />
<span class="sujato m-text">‘This is the only truth, other ideas are silly.’”</span><br />
</p>
<p id="mn95c15p1">
<span class="pali m-text">“Kittāvatā pana, bho gotama, saccānurakkhaṇā hoti, kittāvatā saccamanurakkhati?</span><br />
<span class="sujato m-text">“But Master Gotama, how do you define the preservation of truth?”</span><br />
</p>
<p id="mn95c15p2">
<span class="pali m-text">Saccānurakkhaṇaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c15p3">
<span class="pali m-text">“Saddhā cepi, bhāradvāja, purisassa hoti;</span><br />
<span class="sujato m-text">“If a person has faith,</span><br />
</p>
<p id="mn95c15p4">
<span class="pali m-text">‘evaṁ me saddhā’ti—</span><br />
<span class="sujato m-text">they preserve truth by saying, ‘Such is my faith.’</span><br />
</p>
<p id="mn95c15p5">
<span class="pali m-text">iti vadaṁ saccamanurakkhati, na tveva tāva ekaṁsena niṭṭhaṁ gacchati:</span><br />
<span class="sujato m-text">But they don’t yet come to the definite conclusion:</span><br />
</p>
<p id="mn95c15p6">
<span class="pali m-text">‘idameva saccaṁ, moghamaññan’ti (…).</span><br />
<span class="sujato m-text">‘This is the only truth, other ideas are silly.’</span><br />
</p>
<p id="mn95c15p7">
<span class="pali m-text">Ruci cepi, bhāradvāja, purisassa hoti …pe…</span><br />
<span class="sujato m-text">If a person has a preference …</span><br />
</p>
<p id="mn95c15p8">
<span class="pali m-text">anussavo cepi, bhāradvāja, purisassa hoti …pe…</span><br />
<span class="sujato m-text">or has received an oral transmission …</span><br />
</p>
<p id="mn95c15p9">
<span class="pali m-text">ākāraparivitakko cepi, bhāradvāja, purisassa hoti …pe…</span><br />
<span class="sujato m-text">or has a reasoned reflection about something …</span><br />
</p>
<p id="mn95c15p10">
<span class="pali m-text">diṭṭhinijjhānakkhanti cepi, bhāradvāja, purisassa hoti;</span><br />
<span class="sujato m-text">or has accepted a view after contemplation,</span><br />
</p>
<p id="mn95c15p11">
<span class="pali m-text">‘evaṁ me diṭṭhinijjhānakkhantī’ti—</span><br />
<span class="sujato m-text">they preserve truth by saying, ‘Such is the view I have accepted after contemplation.’</span><br />
</p>
<p id="mn95c15p12">
<span class="pali m-text">iti vadaṁ saccamanurakkhati, na tveva tāva ekaṁsena niṭṭhaṁ gacchati:</span><br />
<span class="sujato m-text">But they don’t yet come to the definite conclusion:</span><br />
</p>
<p id="mn95c15p13">
<span class="pali m-text">‘idameva saccaṁ, moghamaññan’ti.</span><br />
<span class="sujato m-text">‘This is the only truth, other ideas are silly.’</span><br />
</p>
<p id="mn95c15p14">
<span class="pali m-text">Ettāvatā kho, bhāradvāja, saccānurakkhaṇā hoti, ettāvatā saccamanurakkhati, ettāvatā ca mayaṁ saccānurakkhaṇaṁ paññapema;</span><br />
<span class="sujato m-text">That’s how the preservation of truth is defined, Bhāradvāja. I describe the preservation of truth as defined in this way.</span><br />
</p>
<p id="mn95c15p15">
<span class="pali m-text">na tveva tāva saccānubodho hotī”ti.</span><br />
<span class="sujato m-text">But this is not yet the awakening to the truth.”</span><br />
</p>
<p id="mn95c16p1">
<span class="pali m-text">“Ettāvatā, bho gotama, saccānurakkhaṇā hoti, ettāvatā saccamanurakkhati, ettāvatā ca mayaṁ saccānurakkhaṇaṁ pekkhāma.</span><br />
<span class="sujato m-text">“That’s how the preservation of truth is defined, Master Gotama. We regard the preservation of truth as defined in this way.</span><br />
</p>
<p id="mn95c16p2">
<span class="pali m-text">Kittāvatā pana, bho gotama, saccānubodho hoti, kittāvatā saccamanubujjhati?</span><br />
<span class="sujato m-text">But Master Gotama, how do you define awakening to the truth?”</span><br />
</p>
<p id="mn95c16p3">
<span class="pali m-text">Saccānubodhaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c17p1">
<span class="pali m-text">“Idha, bhāradvāja, bhikkhu aññataraṁ gāmaṁ vā nigamaṁ vā upanissāya viharati.</span><br />
<span class="sujato m-text">“Bhāradvāja, take the case of a mendicant living supported by a town or village.</span><br />
</p>
<p id="mn95c17p2">
<span class="pali m-text">Tamenaṁ gahapati vā gahapatiputto vā upasaṅkamitvā tīsu dhammesu samannesati—</span><br />
<span class="sujato m-text">A householder or their child approaches and scrutinizes them for three kinds of things:</span><br />
</p>
<p id="mn95c17p3">
<span class="pali m-text">lobhanīyesu dhammesu, dosanīyesu dhammesu, mohanīyesu dhammesu.</span><br />
<span class="sujato m-text">things that arouse greed, things that provoke hate, and things that promote delusion.</span><br />
</p>
<p id="mn95c17p4">
<span class="pali m-text">Atthi nu kho imassāyasmato tathārūpā lobhanīyā dhammā yathārūpehi lobhanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘Does this venerable have any qualities that arouse greed? Such qualities that, were their mind to be overwhelmed by them, they might say</span><br />
</p>
<p id="mn95c17p5">
<span class="pali m-text">jānāmīti, apassaṁ vā vadeyya—</span><br />
<span class="sujato m-text">that they know, even though they don’t know, or that they see, even though they don’t see;</span><br />
</p>
<p id="mn95c17p6">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāyāti?</span><br />
<span class="sujato m-text">or that they might encourage others to do what is for their lasting harm and suffering?’</span><br />
</p>
<p id="mn95c17p7">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing them they find:</span><br />
</p>
<p id="mn95c17p8">
<span class="pali m-text">‘natthi kho imassāyasmato tathārūpā lobhanīyā dhammā yathārūpehi lobhanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘This venerable has no such qualities that arouse greed.</span><br />
</p>
<p id="mn95c17p9">
<span class="pali m-text">jānāmīti, apassaṁ vā vadeyya—</span><br />
</p>
<p id="mn95c17p10">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāya.</span><br />
</p>
<p id="mn95c17p11">
<span class="pali m-text">Tathārūpo kho panimassāyasmato kāyasamācāro tathārūpo vacīsamācāro yathā taṁ aluddhassa.</span><br />
<span class="sujato m-text">Rather, that venerable has bodily and verbal behavior like that of someone without greed.</span><br />
</p>
<p id="mn95c17p12">
<span class="pali m-text">Yaṁ kho pana ayamāyasmā dhammaṁ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo;</span><br />
<span class="sujato m-text">And the principle that they teach is deep, hard to see, hard to understand, peaceful, sublime, beyond the scope of logic, subtle, comprehensible to the astute.</span><br />
</p>
<p id="mn95c17p13">
<span class="pali m-text">na so dhammo sudesiyo luddhenā’ti.</span><br />
<span class="sujato m-text">It’s not easy for someone with greed to teach this.’</span><br />
</p>
<p id="mn95c18p1">
<span class="pali m-text">Yato naṁ samannesamāno visuddhaṁ lobhanīyehi dhammehi samanupassati tato naṁ uttari samannesati dosanīyesu dhammesu.</span><br />
<span class="sujato m-text">Scrutinizing them in this way they see that they are purified of qualities that arouse greed. Next, they search them for qualities that provoke hate.</span><br />
</p>
<p id="mn95c18p2">
<span class="pali m-text">Atthi nu kho imassāyasmato tathārūpā dosanīyā dhammā yathārūpehi dosanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘Does this venerable have any qualities that provoke hate? Such qualities that, were their mind to be overwhelmed by them, they might say</span><br />
</p>
<p id="mn95c18p3">
<span class="pali m-text">jānāmīti, apassaṁ vā vadeyya—</span><br />
<span class="sujato m-text">that they know, even though they don’t know, or that they see, even though they don’t see;</span><br />
</p>
<p id="mn95c18p4">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāyāti?</span><br />
<span class="sujato m-text">or that they might encourage others to do what is for their lasting harm and suffering?’</span><br />
</p>
<p id="mn95c18p5">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing them they find:</span><br />
</p>
<p id="mn95c18p6">
<span class="pali m-text">‘natthi kho imassāyasmato tathārūpā dosanīyā dhammā yathārūpehi dosanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘This venerable has no such qualities that provoke hate.</span><br />
</p>
<p id="mn95c18p7">
<span class="pali m-text">jānāmīti, apassaṁ vā vadeyya—</span><br />
</p>
<p id="mn95c18p8">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāya.</span><br />
</p>
<p id="mn95c18p9">
<span class="pali m-text">Tathārūpo kho panimassāyasmato kāyasamācāro tathārūpo vacīsamācāro yathā taṁ aduṭṭhassa.</span><br />
<span class="sujato m-text">Rather, that venerable has bodily and verbal behavior like that of someone without hate.</span><br />
</p>
<p id="mn95c18p10">
<span class="pali m-text">Yaṁ kho pana ayamāyasmā dhammaṁ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo;</span><br />
<span class="sujato m-text">And the principle that they teach is deep, hard to see, hard to understand, peaceful, sublime, beyond the scope of logic, subtle, comprehensible to the astute.</span><br />
</p>
<p id="mn95c18p11">
<span class="pali m-text">na so dhammo sudesiyo duṭṭhenā’ti.</span><br />
<span class="sujato m-text">It’s not easy for someone with hate to teach this.’</span><br />
</p>
<p id="mn95c19p1">
<span class="pali m-text">Yato naṁ samannesamāno visuddhaṁ dosanīyehi dhammehi samanupassati, tato naṁ uttari samannesati mohanīyesu dhammesu.</span><br />
<span class="sujato m-text">Scrutinizing them in this way they see that they are purified of qualities that provoke hate. Next, they scrutinize them for qualities that promote delusion.</span><br />
</p>
<p id="mn95c19p2">
<span class="pali m-text">Atthi nu kho imassāyasmato tathārūpā mohanīyā dhammā yathārūpehi mohanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘Does this venerable have any qualities that promote delusion? Such qualities that, were their mind to be overwhelmed by them, they might say</span><br />
</p>
<p id="mn95c19p3">
<span class="pali m-text">jānāmīti, apassaṁ vā vadeyya—</span><br />
<span class="sujato m-text">that they know, even though they don’t know, or that they see, even though they don’t see;</span><br />
</p>
<p id="mn95c19p4">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāyāti?</span><br />
<span class="sujato m-text">or that they might encourage others to do what is for their lasting harm and suffering?’</span><br />
</p>
<p id="mn95c19p5">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing them they find:</span><br />
</p>
<p id="mn95c19p6">
<span class="pali m-text">‘natthi kho imassāyasmato tathārūpā mohanīyā dhammā yathārūpehi mohanīyehi dhammehi pariyādinnacitto ajānaṁ vā vadeyya—</span><br />
<span class="sujato m-text">‘This venerable has no such qualities that promote delusion.</span><br />
</p>
<p id="mn95c19p7">
<span class="pali m-text">jānāmīti, apassaṁ vā vadeyya—</span><br />
</p>
<p id="mn95c19p8">
<span class="pali m-text">passāmīti, paraṁ vā tadatthāya samādapeyya yaṁ paresaṁ assa dīgharattaṁ ahitāya dukkhāya.</span><br />
</p>
<p id="mn95c19p9">
<span class="pali m-text">Tathārūpo kho panimassāyasmato kāyasamācāro tathārūpo vacīsamācāro yathā taṁ amūḷhassa.</span><br />
<span class="sujato m-text">Rather, that venerable has bodily and verbal behavior like that of someone without delusion.</span><br />
</p>
<p id="mn95c19p10">
<span class="pali m-text">Yaṁ kho pana ayamāyasmā dhammaṁ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo;</span><br />
<span class="sujato m-text">And the principle that they teach is deep, hard to see, hard to understand, peaceful, sublime, beyond the scope of logic, subtle, comprehensible to the astute.</span><br />
</p>
<p id="mn95c19p11">
<span class="pali m-text">na so dhammo sudesiyo mūḷhenā’ti.</span><br />
<span class="sujato m-text">It’s not easy for someone with delusion to teach this.’</span><br />
</p>
<p id="mn95c20p1">
<span class="pali m-text">Yato naṁ samannesamāno visuddhaṁ mohanīyehi dhammehi samanupassati;</span><br />
<span class="sujato m-text">Scrutinizing them in this way they see that they are purified of qualities that promote delusion.</span><br />
</p>
<p id="mn95c20p2">
<span class="pali m-text">atha tamhi saddhaṁ niveseti, saddhājāto upasaṅkamati, upasaṅkamanto payirupāsati, payirupāsanto sotaṁ odahati, ohitasoto dhammaṁ suṇāti, sutvā dhammaṁ dhāreti, dhatānaṁ dhammānaṁ atthaṁ upaparikkhati, atthaṁ upaparikkhato dhammā nijjhānaṁ khamanti, dhammanijjhānakkhantiyā sati chando jāyati, chandajāto ussahati, ussahitvā tuleti, tulayitvā padahati, pahitatto samāno kāyena ceva paramasaccaṁ sacchikaroti paññāya ca naṁ ativijjha passati.</span><br />
<span class="sujato m-text">Next, they place faith in them. When faith has arisen they approach the teacher. They pay homage, actively listen, hear the teachings, remember the teachings, reflect on their meaning, and accept them after consideration. Then enthusiasm springs up; they make an effort, weigh up, and persevere. Persevering, they directly realize the ultimate truth, and see it with penetrating wisdom.</span><br />
</p>
<p id="mn95c20p3">
<span class="pali m-text">Ettāvatā kho, bhāradvāja, saccānubodho hoti, ettāvatā saccamanubujjhati, ettāvatā ca mayaṁ saccānubodhaṁ paññapema;</span><br />
<span class="sujato m-text">That’s how the awakening to truth is defined, Bhāradvāja. I describe the awakening to truth as defined in this way.</span><br />
</p>
<p id="mn95c20p4">
<span class="pali m-text">na tveva tāva saccānuppatti hotī”ti.</span><br />
<span class="sujato m-text">But this is not yet the arrival at the truth.”</span><br />
</p>
<p id="mn95c21p1">
<span class="pali m-text">“Ettāvatā, bho gotama, saccānubodho hoti, ettāvatā saccamanubujjhati, ettāvatā ca mayaṁ saccānubodhaṁ pekkhāma.</span><br />
<span class="sujato m-text">“That’s how the awakening to truth is defined, Master Gotama. I regard the awakening to truth as defined in this way.</span><br />
</p>
<p id="mn95c21p2">
<span class="pali m-text">Kittāvatā pana, bho gotama, saccānuppatti hoti, kittāvatā saccamanupāpuṇāti?</span><br />
<span class="sujato m-text">But Master Gotama, how do you define the arrival at the truth?”</span><br />
</p>
<p id="mn95c21p3">
<span class="pali m-text">Saccānuppattiṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c21p4">
<span class="pali m-text">“Tesaṁyeva, bhāradvāja, dhammānaṁ āsevanā bhāvanā bahulīkammaṁ saccānuppatti hoti.</span><br />
<span class="sujato m-text">“By the cultivation, development, and making much of these very same things there is the arrival at the truth.</span><br />
</p>
<p id="mn95c21p5">
<span class="pali m-text">Ettāvatā kho, bhāradvāja, saccānuppatti hoti, ettāvatā saccamanupāpuṇāti, ettāvatā ca mayaṁ saccānuppattiṁ paññapemā”ti.</span><br />
<span class="sujato m-text">That’s how the arrival at the truth is defined, Bhāradvāja. I describe the arrival at the truth as defined in this way.”</span><br />
</p>
<p id="mn95c22p1">
<span class="pali m-text">“Ettāvatā, bho gotama, saccānuppatti hoti, ettāvatā saccamanupāpuṇāti, ettāvatā ca mayaṁ saccānuppattiṁ pekkhāma.</span><br />
<span class="sujato m-text">“That’s how the arrival at the truth is defined, Master Gotama. I regard the arrival at the truth as defined in this way.</span><br />
</p>
<p id="mn95c22p2">
<span class="pali m-text">Saccānuppattiyā pana, bho gotama, katamo dhammo bahukāro?</span><br />
<span class="sujato m-text">But what quality is helpful for arriving at the truth?”</span><br />
</p>
<p id="mn95c22p3">
<span class="pali m-text">Saccānuppattiyā bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c22p4">
<span class="pali m-text">“Saccānuppattiyā kho, bhāradvāja, padhānaṁ bahukāraṁ.</span><br />
<span class="sujato m-text">“Striving is helpful for arriving at the truth.</span><br />
</p>
<p id="mn95c22p5">
<span class="pali m-text">No cetaṁ padaheyya, nayidaṁ saccamanupāpuṇeyya.</span><br />
<span class="sujato m-text">If you don’t strive, you won’t arrive at the truth.</span><br />
</p>
<p id="mn95c22p6">
<span class="pali m-text">Yasmā ca kho padahati tasmā saccamanupāpuṇāti.</span><br />
<span class="sujato m-text">You arrive at the truth because you strive.</span><br />
</p>
<p id="mn95c22p7">
<span class="pali m-text">Tasmā saccānuppattiyā padhānaṁ bahukāran”ti.</span><br />
<span class="sujato m-text">That’s why striving is helpful for arriving at the truth.”</span><br />
</p>
<p id="mn95c23p1">
<span class="pali m-text">“Padhānassa pana, bho gotama, katamo dhammo bahukāro?</span><br />
<span class="sujato m-text">“But what quality is helpful for striving?”</span><br />
</p>
<p id="mn95c23p2">
<span class="pali m-text">Padhānassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c23p3">
<span class="pali m-text">“Padhānassa kho, bhāradvāja, tulanā bahukārā.</span><br />
<span class="sujato m-text">“Weighing up the teachings is helpful for striving …</span><br />
</p>
<p id="mn95c23p4">
<span class="pali m-text">No cetaṁ tuleyya, nayidaṁ padaheyya.</span><br />
</p>
<p id="mn95c23p5">
<span class="pali m-text">Yasmā ca kho tuleti tasmā padahati.</span><br />
</p>
<p id="mn95c23p6">
<span class="pali m-text">Tasmā padhānassa tulanā bahukārā”ti.</span><br />
</p>
<p id="mn95c24p1">
<span class="pali m-text">“Tulanāya pana, bho gotama, katamo dhammo bahukāro?</span><br />
</p>
<p id="mn95c24p2">
<span class="pali m-text">Tulanāya bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c24p3">
<span class="pali m-text">“Tulanāya kho, bhāradvāja, ussāho bahukāro.</span><br />
<span class="sujato m-text">Making an effort is helpful for weighing up the teachings …</span><br />
</p>
<p id="mn95c24p4">
<span class="pali m-text">No cetaṁ ussaheyya, nayidaṁ tuleyya.</span><br />
</p>
<p id="mn95c24p5">
<span class="pali m-text">Yasmā ca kho ussahati tasmā tuleti.</span><br />
</p>
<p id="mn95c24p6">
<span class="pali m-text">Tasmā tulanāya ussāho bahukāro”ti.</span><br />
</p>
<p id="mn95c25p1">
<span class="pali m-text">“Ussāhassa pana, bho gotama, katamo dhammo bahukāro?</span><br />
</p>
<p id="mn95c25p2">
<span class="pali m-text">Ussāhassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c25p3">
<span class="pali m-text">“Ussāhassa kho, bhāradvāja, chando bahukāro.</span><br />
<span class="sujato m-text">Enthusiasm is helpful for making an effort …</span><br />
</p>
<p id="mn95c25p4">
<span class="pali m-text">No cetaṁ chando jāyetha, nayidaṁ ussaheyya.</span><br />
</p>
<p id="mn95c25p5">
<span class="pali m-text">Yasmā ca kho chando jāyati tasmā ussahati.</span><br />
</p>
<p id="mn95c25p6">
<span class="pali m-text">Tasmā ussāhassa chando bahukāro”ti.</span><br />
</p>
<p id="mn95c26p1">
<span class="pali m-text">“Chandassa pana, bho gotama, katamo dhammo bahukāro?</span><br />
</p>
<p id="mn95c26p2">
<span class="pali m-text">Chandassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c26p3">
<span class="pali m-text">“Chandassa kho, bhāradvāja, dhammanijjhānakkhanti bahukārā.</span><br />
<span class="sujato m-text">Acceptance of the teachings after consideration is helpful for enthusiasm …</span><br />
</p>
<p id="mn95c26p4">
<span class="pali m-text">No cete dhammā nijjhānaṁ khameyyuṁ, nayidaṁ chando jāyetha.</span><br />
</p>
<p id="mn95c26p5">
<span class="pali m-text">Yasmā ca kho dhammā nijjhānaṁ khamanti tasmā chando jāyati.</span><br />
</p>
<p id="mn95c26p6">
<span class="pali m-text">Tasmā chandassa dhammanijjhānakkhanti bahukārā”ti.</span><br />
</p>
<p id="mn95c27p1">
<span class="pali m-text">“Dhammanijjhānakkhantiyā pana, bho gotama, katamo dhammo bahukāro?</span><br />
</p>
<p id="mn95c27p2">
<span class="pali m-text">Dhammanijjhānakkhantiyā bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c27p3">
<span class="pali m-text">“Dhammanijjhānakkhantiyā kho, bhāradvāja, atthūpaparikkhā bahukārā.</span><br />
<span class="sujato m-text">Reflecting on the meaning of the teachings is helpful for accepting them after consideration …</span><br />
</p>
<p id="mn95c27p4">
<span class="pali m-text">No cetaṁ atthaṁ upaparikkheyya, nayidaṁ dhammā nijjhānaṁ khameyyuṁ.</span><br />
</p>
<p id="mn95c27p5">
<span class="pali m-text">Yasmā ca kho atthaṁ upaparikkhati tasmā dhammā nijjhānaṁ khamanti.</span><br />
</p>
<p id="mn95c27p6">
<span class="pali m-text">Tasmā dhammanijjhānakkhantiyā atthūpaparikkhā bahukārā”ti.</span><br />
</p>
<p id="mn95c28p1">
<span class="pali m-text">“Atthūpaparikkhāya pana, bho gotama, katamo dhammo bahukāro?</span><br />
</p>
<p id="mn95c28p2">
<span class="pali m-text">Atthūpaparikkhāya bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c28p3">
<span class="pali m-text">“Atthūpaparikkhāya kho, bhāradvāja, dhammadhāraṇā bahukārā.</span><br />
<span class="sujato m-text">Remembering the teachings is helpful for reflecting on their meaning …</span><br />
</p>
<p id="mn95c28p4">
<span class="pali m-text">No cetaṁ dhammaṁ dhāreyya, nayidaṁ atthaṁ upaparikkheyya.</span><br />
</p>
<p id="mn95c28p5">
<span class="pali m-text">Yasmā ca kho dhammaṁ dhāreti tasmā atthaṁ upaparikkhati.</span><br />
</p>
<p id="mn95c28p6">
<span class="pali m-text">Tasmā atthūpaparikkhāya dhammadhāraṇā bahukārā”ti.</span><br />
</p>
<p id="mn95c29p1">
<span class="pali m-text">“Dhammadhāraṇāya pana, bho gotama, katamo dhammo bahukāro?</span><br />
</p>
<p id="mn95c29p2">
<span class="pali m-text">Dhammadhāraṇāya bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c29p3">
<span class="pali m-text">“Dhammadhāraṇāya kho, bhāradvāja, dhammassavanaṁ bahukāraṁ.</span><br />
<span class="sujato m-text">Hearing the teachings is helpful for remembering the teachings …</span><br />
</p>
<p id="mn95c29p4">
<span class="pali m-text">No cetaṁ dhammaṁ suṇeyya, nayidaṁ dhammaṁ dhāreyya.</span><br />
</p>
<p id="mn95c29p5">
<span class="pali m-text">Yasmā ca kho dhammaṁ suṇāti tasmā dhammaṁ dhāreti.</span><br />
</p>
<p id="mn95c29p6">
<span class="pali m-text">Tasmā dhammadhāraṇāya dhammassavanaṁ bahukāran”ti.</span><br />
</p>
<p id="mn95c30p1">
<span class="pali m-text">“Dhammassavanassa pana, bho gotama, katamo dhammo bahukāro?</span><br />
</p>
<p id="mn95c30p2">
<span class="pali m-text">Dhammassavanassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c30p3">
<span class="pali m-text">“Dhammassavanassa kho, bhāradvāja, sotāvadhānaṁ bahukāraṁ.</span><br />
<span class="sujato m-text">Listening is helpful for hearing the teachings …</span><br />
</p>
<p id="mn95c30p4">
<span class="pali m-text">No cetaṁ sotaṁ odaheyya, nayidaṁ dhammaṁ suṇeyya.</span><br />
</p>
<p id="mn95c30p5">
<span class="pali m-text">Yasmā ca kho sotaṁ odahati tasmā dhammaṁ suṇāti.</span><br />
</p>
<p id="mn95c30p6">
<span class="pali m-text">Tasmā dhammassavanassa sotāvadhānaṁ bahukāran”ti.</span><br />
</p>
<p id="mn95c31p1">
<span class="pali m-text">“Sotāvadhānassa pana, bho gotama, katamo dhammo bahukāro?</span><br />
</p>
<p id="mn95c31p2">
<span class="pali m-text">Sotāvadhānassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c31p3">
<span class="pali m-text">“Sotāvadhānassa kho, bhāradvāja, payirupāsanā bahukārā.</span><br />
<span class="sujato m-text">Paying homage is helpful for listening …</span><br />
</p>
<p id="mn95c31p4">
<span class="pali m-text">No cetaṁ payirupāseyya, nayidaṁ sotaṁ odaheyya.</span><br />
</p>
<p id="mn95c31p5">
<span class="pali m-text">Yasmā ca kho payirupāsati tasmā sotaṁ odahati.</span><br />
</p>
<p id="mn95c31p6">
<span class="pali m-text">Tasmā sotāvadhānassa payirupāsanā bahukārā”ti.</span><br />
</p>
<p id="mn95c32p1">
<span class="pali m-text">“Payirupāsanāya pana, bho gotama, katamo dhammo bahukāro?</span><br />
</p>
<p id="mn95c32p2">
<span class="pali m-text">Payirupāsanāya bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c32p3">
<span class="pali m-text">“Payirupāsanāya kho, bhāradvāja, upasaṅkamanaṁ bahukāraṁ.</span><br />
<span class="sujato m-text">Approaching is helpful for paying homage …</span><br />
</p>
<p id="mn95c32p4">
<span class="pali m-text">No cetaṁ upasaṅkameyya, nayidaṁ payirupāseyya.</span><br />
</p>
<p id="mn95c32p5">
<span class="pali m-text">Yasmā ca kho upasaṅkamati tasmā payirupāsati.</span><br />
</p>
<p id="mn95c32p6">
<span class="pali m-text">Tasmā payirupāsanāya upasaṅkamanaṁ bahukāran”ti.</span><br />
</p>
<p id="mn95c33p1">
<span class="pali m-text">“Upasaṅkamanassa pana, bho gotama, katamo dhammo bahukāro?</span><br />
</p>
<p id="mn95c33p2">
<span class="pali m-text">Upasaṅkamanassa bahukāraṁ dhammaṁ mayaṁ bhavantaṁ gotamaṁ pucchāmā”ti.</span><br />
</p>
<p id="mn95c33p3">
<span class="pali m-text">“Upasaṅkamanassa kho, bhāradvāja, saddhā bahukārā.</span><br />
<span class="sujato m-text">Faith is helpful for approaching a teacher.</span><br />
</p>
<p id="mn95c33p4">
<span class="pali m-text">No cetaṁ saddhā jāyetha, nayidaṁ upasaṅkameyya.</span><br />
<span class="sujato m-text">If you don’t give rise to faith, you won’t approach a teacher.</span><br />
</p>
<p id="mn95c33p5">
<span class="pali m-text">Yasmā ca kho saddhā jāyati tasmā upasaṅkamati.</span><br />
<span class="sujato m-text">You approach a teacher because you have faith.</span><br />
</p>
<p id="mn95c33p6">
<span class="pali m-text">Tasmā upasaṅkamanassa saddhā bahukārā”ti.</span><br />
<span class="sujato m-text">That’s why faith is helpful for approaching a teacher.”</span><br />
</p>
<p id="mn95c34p1">
<span class="pali m-text">“Saccānurakkhaṇaṁ mayaṁ bhavantaṁ gotamaṁ apucchimha, saccānurakkhaṇaṁ bhavaṁ gotamo byākāsi;</span><br />
<span class="sujato m-text">“I’ve asked Master Gotama about the preservation of truth, and he has answered me.</span><br />
</p>
<p id="mn95c34p2">
<span class="pali m-text">tañca panamhākaṁ ruccati ceva khamati ca tena camha attamanā.</span><br />
<span class="sujato m-text">I like and accept this, and am satisfied with it.</span><br />
</p>
<p id="mn95c34p3">
<span class="pali m-text">Saccānubodhaṁ mayaṁ bhavantaṁ gotamaṁ apucchimha, saccānubodhaṁ bhavaṁ gotamo byākāsi;</span><br />
<span class="sujato m-text">I’ve asked Master Gotama about awakening to the truth, and he has answered me.</span><br />
</p>
<p id="mn95c34p4">
<span class="pali m-text">tañca panamhākaṁ ruccati ceva khamati ca tena camha attamanā.</span><br />
<span class="sujato m-text">I like and accept this, and am satisfied with it.</span><br />
</p>
<p id="mn95c34p5">
<span class="pali m-text">Saccānuppattiṁ mayaṁ bhavantaṁ gotamaṁ apucchimha, saccānuppattiṁ bhavaṁ gotamo byākāsi;</span><br />
<span class="sujato m-text">I’ve asked Master Gotama about the arrival at the truth, and he has answered me.</span><br />
</p>
<p id="mn95c34p6">
<span class="pali m-text">tañca panamhākaṁ ruccati ceva khamati ca tena camha attamanā.</span><br />
<span class="sujato m-text">I like and accept this, and am satisfied with it.</span><br />
</p>
<p id="mn95c34p7">
<span class="pali m-text">Saccānuppattiyā bahukāraṁ dhammaṁ mayaṁ bhavantaṁ gotamaṁ apucchimha, saccānuppattiyā bahukāraṁ dhammaṁ bhavaṁ gotamo byākāsi;</span><br />
<span class="sujato m-text">I’ve asked Master Gotama about the things that are helpful for the arrival at the truth, and he has answered me.</span><br />
</p>
<p id="mn95c34p8">
<span class="pali m-text">tañca panamhākaṁ ruccati ceva khamati ca tena camha attamanā.</span><br />
<span class="sujato m-text">I like and accept this, and am satisfied with it.</span><br />
</p>
<p id="mn95c34p9">
<span class="pali m-text">Yaṁyadeva ca mayaṁ bhavantaṁ gotamaṁ apucchimha taṁtadeva bhavaṁ gotamo byākāsi;</span><br />
<span class="sujato m-text">Whatever I have asked Master Gotama about he has answered me.</span><br />
</p>
<p id="mn95c34p10">
<span class="pali m-text">tañca panamhākaṁ ruccati ceva khamati ca tena camha attamanā.</span><br />
<span class="sujato m-text">I like and accept this, and am satisfied with it.</span><br />
</p>
<p id="mn95c34p11">
<span class="pali m-text">Mayañhi, bho gotama, pubbe evaṁ jānāma:</span><br />
<span class="sujato m-text">Master Gotama, I used to think this:</span><br />
</p>
<p id="mn95c34p12">
<span class="pali m-text">‘ke ca muṇḍakā samaṇakā ibbhā kaṇhā bandhupādāpaccā, ke ca dhammassa aññātāro’ti?</span><br />
<span class="sujato m-text">‘Who are these shavelings, fake ascetics, primitives, black spawn from the feet of our kinsman to be counted alongside those who understand the teaching?’</span><br />
</p>
<p id="mn95c34p13">
<span class="pali m-text">Ajanesi vata me bhavaṁ gotamo samaṇesu samaṇapemaṁ, samaṇesu samaṇapasādaṁ, samaṇesu samaṇagāravaṁ.</span><br />
<span class="sujato m-text">The Buddha has inspired me to have love, confidence, and respect for ascetics!</span><br />
</p>
<p id="mn95c35p1">
<span class="pali m-text">Abhikkantaṁ, bho gotama …pe…</span><br />
<span class="sujato m-text">Excellent, Master Gotama! …</span><br />
</p>
<p id="mn95c35p2">
<span class="pali m-text">upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="mn95c35p3">
<span class="pali m-text">Caṅkīsuttaṁ niṭṭhitaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0094.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0096.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>