<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn55 &raquo; Saṁyutta Nikāya 55.24 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0055p0024.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn55-index.html">sn55</a> &raquo;
          </span>
          Saṁyutta Nikāya 55.24
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/sn0055p0023.html">Previous</a></div>
<div class="m-col-s-6 m-text-right">
<a href="https://www.theravadan.org/pages/sn0055p0025.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 55.24</span></p>
<p id="sn55p24c0p2">
<span class="pali m-text">3. Saraṇānivagga</span><br />
<span class="sujato m-text">3. About Sarakāni</span><br />
</p>
<section id="pathamasarananisakkasutta">
<span id="sn55p24c0p3"></span><h2><span class="pali m-text">Paṭhamasaraṇānisakkasutta</span></h2>
<p><span class="sujato m-text">About Sarakāni (1st)</span></p>
<p id="sn55p24c1p1">
<span class="pali m-text">Kapilavatthunidānaṁ.</span><br />
<span class="sujato m-text">At Kapilavatthu.</span><br />
</p>
<p id="sn55p24c1p2">
<span class="pali m-text">Tena kho pana samayena saraṇāni sakko kālaṅkato hoti.</span><br />
<span class="sujato m-text">Now at that time Sarakāni the Sakyan had passed away.</span><br />
</p>
<p id="sn55p24c1p3">
<span class="pali m-text">So bhagavatā byākato:</span><br />
<span class="sujato m-text">The Buddha declared that he was</span><br />
</p>
<p id="sn55p24c1p4">
<span class="pali m-text">“sotāpanno avinipātadhammo niyato sambodhiparāyaṇo”ti.</span><br />
<span class="sujato m-text">a stream-enterer, not liable to be reborn in the underworld, bound for awakening.</span><br />
</p>
<p id="sn55p24c1p5">
<span class="pali m-text">Tatra sudaṁ sambahulā sakkā saṅgamma samāgamma ujjhāyanti khīyanti vipācenti:</span><br />
<span class="sujato m-text">At that, several Sakyans came together complaining, grumbling, and objecting,</span><br />
</p>
<p id="sn55p24c1p6">
<span class="pali m-text">“acchariyaṁ vata bho, abbhutaṁ vata bho.</span><br />
<span class="sujato m-text">“It’s incredible, it’s amazing!</span><br />
</p>
<p id="sn55p24c1p7">
<span class="pali m-text">Ettha dāni ko na sotāpanno bhavissati.</span><br />
<span class="sujato m-text">Who can’t become a stream-enterer these days?</span><br />
</p>
<p id="sn55p24c1p8">
<span class="pali m-text">Yatra hi nāma saraṇāni sakko kālaṅkato;</span><br />
<span class="sujato m-text">For the Buddha even declared Sarakāni to be a stream-enterer after he passed away.</span><br />
</p>
<p id="sn55p24c1p9">
<span class="pali m-text">so bhagavatā byākato:</span><br />
</p>
<p id="sn55p24c1p10">
<span class="pali m-text">‘sotāpanno avinipātadhammo niyato sambodhiparāyaṇo’ti.</span><br />
</p>
<p id="sn55p24c1p11">
<span class="pali m-text">Saraṇāni sakko sikkhādubbalyamāpādi, majjapānaṁ apāyī”ti.</span><br />
<span class="sujato m-text">Sarakāni was too weak for the training; he used to drink alcohol.”</span><br />
</p>
<p id="sn55p24c2p1">
<span class="pali m-text">Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca:</span><br />
<span class="sujato m-text">Then Mahānāma the Sakyan went up to the Buddha, bowed, sat down to one side, and told him what had happened. The Buddha said:</span><br />
</p>
<p id="sn55p24c2p2">
<span class="pali m-text">“idha, bhante, saraṇāni sakko kālaṅkato.</span><br />
</p>
<p id="sn55p24c2p3">
<span class="pali m-text">So bhagavatā byākato:</span><br />
</p>
<p id="sn55p24c2p4">
<span class="pali m-text">‘sotāpanno avinipātadhammo niyato sambodhiparāyaṇo’ti.</span><br />
</p>
<p id="sn55p24c2p5">
<span class="pali m-text">Tatra sudaṁ, bhante, sambahulā sakkā saṅgamma samāgamma ujjhāyanti khīyanti vipācenti—</span><br />
</p>
<p id="sn55p24c2p6">
<span class="pali m-text">acchariyaṁ vata, bho, abbhutaṁ vata, bho.</span><br />
</p>
<p id="sn55p24c2p7">
<span class="pali m-text">Ettha dāni ko na sotāpanno bhavissati.</span><br />
</p>
<p id="sn55p24c2p8">
<span class="pali m-text">Yatra hi nāma saraṇāni sakko kālaṅkato;</span><br />
</p>
<p id="sn55p24c2p9">
<span class="pali m-text">so bhagavatā byākato:</span><br />
</p>
<p id="sn55p24c2p10">
<span class="pali m-text">‘sotāpanno avinipātadhammo niyato sambodhiparāyaṇo’ti.</span><br />
</p>
<p id="sn55p24c2p11">
<span class="pali m-text">Saraṇāni sakko sikkhādubbalyamāpādi, majjapānaṁ apāyī”ti.</span><br />
</p>
<p id="sn55p24c3p1">
<span class="pali m-text">“Yo so, mahānāma, dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato, so kathaṁ vinipātaṁ gaccheyya.</span><br />
<span class="sujato m-text">“Mahānāma, when a lay follower has for a long time gone for refuge to the Buddha, the teaching, and the Saṅgha, how could they go to the underworld?</span><br />
</p>
<p id="sn55p24c3p2">
<span class="pali m-text">Yañhi taṁ, mahānāma, sammā vadamāno vadeyya:</span><br />
<span class="sujato m-text">And if anyone should rightly be said to</span><br />
</p>
<p id="sn55p24c3p3">
<span class="pali m-text">‘dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato’ti, saraṇāni sakkaṁ sammā vadamāno vadeyya.</span><br />
<span class="sujato m-text">have for a long time gone for refuge to the Buddha, the teaching, and the Saṅgha, it’s Sarakāni the Sakyan.</span><br />
</p>
<p id="sn55p24c3p4">
<span class="pali m-text">Saraṇāni, mahānāma, sakko dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato.</span><br />
<span class="sujato m-text">Sarakāni the Sakyan has for a long time gone for refuge to the Buddha, the teaching, and the Saṅgha.</span><br />
</p>
<p id="sn55p24c3p5">
<span class="pali m-text">So kathaṁ vinipātaṁ gaccheyya.</span><br />
<span class="sujato m-text">How could he go to the underworld?</span><br />
</p>
<p id="sn55p24c4p1">
<span class="pali m-text">Idha, mahānāma, ekacco puggalo buddhe aveccappasādena samannāgato hoti—</span><br />
<span class="sujato m-text">Take a certain person who has experiential confidence in the Buddha …</span><br />
</p>
<p id="sn55p24c4p2">
<span class="pali m-text">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p24c4p3">
<span class="pali m-text">Dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c4p4">
<span class="pali m-text">saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c4p5">
<span class="pali m-text">hāsapañño javanapañño vimuttiyā ca samannāgato.</span><br />
<span class="sujato m-text">They have laughing wisdom and swift wisdom, and are endowed with freedom.</span><br />
</p>
<p id="sn55p24c4p6">
<span class="pali m-text">So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">They’ve realized the undefiled freedom of heart and freedom by wisdom in this very life. And they live having realized it with their own insight due to the ending of defilements.</span><br />
</p>
<p id="sn55p24c4p7">
<span class="pali m-text">Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā.</span><br />
<span class="sujato m-text">This person is exempt from hell, the animal realm, and the ghost realm. They’re exempt from places of loss, bad places, the underworld.</span><br />
</p>
<p id="sn55p24c5p1">
<span class="pali m-text">Idha pana, mahānāma, ekacco puggalo buddhe aveccappasādena samannāgato hoti—</span><br />
<span class="sujato m-text">Take another person who has experiential confidence in the Buddha …</span><br />
</p>
<p id="sn55p24c5p2">
<span class="pali m-text">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p24c5p3">
<span class="pali m-text">Dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c5p4">
<span class="pali m-text">saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c5p5">
<span class="pali m-text">hāsapañño javanapañño na ca vimuttiyā samannāgato.</span><br />
<span class="sujato m-text">They have laughing wisdom and swift wisdom, but are not endowed with freedom.</span><br />
</p>
<p id="sn55p24c5p6">
<span class="pali m-text">So pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">With the ending of the five lower fetters they’re reborn spontaneously. They are extinguished there, and are not liable to return from that world.</span><br />
</p>
<p id="sn55p24c5p7">
<span class="pali m-text">Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā.</span><br />
<span class="sujato m-text">This person, too, is exempt from hell, the animal realm, and the ghost realm. They’re exempt from places of loss, bad places, the underworld.</span><br />
</p>
<p id="sn55p24c6p1">
<span class="pali m-text">Idha pana, mahānāma, ekacco puggalo buddhe aveccappasādena samannāgato hoti—</span><br />
<span class="sujato m-text">Take another person who has experiential confidence in the Buddha …</span><br />
</p>
<p id="sn55p24c6p2">
<span class="pali m-text">itipi so bhagavā …pe… satthā devamanussānaṁ buddho bhagavāti.</span><br />
</p>
<p id="sn55p24c6p3">
<span class="pali m-text">Dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c6p4">
<span class="pali m-text">saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c6p5">
<span class="pali m-text">na hāsapañño na javanapañño na ca vimuttiyā samannāgato.</span><br />
<span class="sujato m-text">But they don’t have laughing wisdom or swift wisdom, nor are they endowed with freedom.</span><br />
</p>
<p id="sn55p24c6p6">
<span class="pali m-text">So tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti.</span><br />
<span class="sujato m-text">With the ending of three fetters, and the weakening of greed, hate, and delusion, they’re a once-returner. They come back to this world once only, then make an end of suffering.</span><br />
</p>
<p id="sn55p24c6p7">
<span class="pali m-text">Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā.</span><br />
<span class="sujato m-text">This person, too, is exempt from hell, the animal realm, and the ghost realm. They’re exempt from places of loss, bad places, the underworld.</span><br />
</p>
<p id="sn55p24c7p1">
<span class="pali m-text">Idha pana, mahānāma, ekacco puggalo buddhe aveccappasādena samannāgato hoti—</span><br />
<span class="sujato m-text">Take another person who has experiential confidence in the Buddha …</span><br />
</p>
<p id="sn55p24c7p2">
<span class="pali m-text">itipi so bhagavā …pe… satthā devamanussānaṁ buddho bhagavāti;</span><br />
</p>
<p id="sn55p24c7p3">
<span class="pali m-text">dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c7p4">
<span class="pali m-text">saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c7p5">
<span class="pali m-text">na hāsapañño na javanapañño na ca vimuttiyā samannāgato.</span><br />
<span class="sujato m-text">But they don’t have laughing wisdom or swift wisdom, nor are they endowed with freedom.</span><br />
</p>
<p id="sn55p24c7p6">
<span class="pali m-text">So tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇoti.</span><br />
<span class="sujato m-text">With the ending of three fetters they’re a stream-enterer, not liable to be reborn in the underworld, bound for awakening.</span><br />
</p>
<p id="sn55p24c7p7">
<span class="pali m-text">Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā.</span><br />
<span class="sujato m-text">This person, too, is exempt from hell, the animal realm, and the ghost realm. They’re exempt from places of loss, bad places, the underworld.</span><br />
</p>
<p id="sn55p24c8p1">
<span class="pali m-text">Idha pana, mahānāma, ekacco puggalo na heva kho buddhe aveccappasādena samannāgato hoti …</span><br />
<span class="sujato m-text">Take another person who doesn’t have experiential confidence in the Buddha …</span><br />
</p>
<p id="sn55p24c8p2">
<span class="pali m-text">na dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c8p3">
<span class="pali m-text">na saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c8p4">
<span class="pali m-text">na hāsapañño na javanapañño na ca vimuttiyā samannāgato.</span><br />
<span class="sujato m-text">They don’t have laughing wisdom or swift wisdom, nor are they endowed with freedom.</span><br />
</p>
<p id="sn55p24c8p5">
<span class="pali m-text">Api cassa ime dhammā honti—</span><br />
<span class="sujato m-text">Still, they have these qualities:</span><br />
</p>
<p id="sn55p24c8p6">
<span class="pali m-text">saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.</span><br />
<span class="sujato m-text">the faculties of faith, energy, mindfulness, immersion, and wisdom.</span><br />
</p>
<p id="sn55p24c8p7">
<span class="pali m-text">Tathāgatappaveditā cassa dhammā paññāya mattaso nijjhānaṁ khamanti.</span><br />
<span class="sujato m-text">And they accept the principles proclaimed by the Realized One after considering them with a degree of wisdom.</span><br />
</p>
<p id="sn55p24c8p8">
<span class="pali m-text">Ayampi kho, mahānāma, puggalo agantā nirayaṁ agantā tiracchānayoniṁ agantā pettivisayaṁ agantā apāyaṁ duggatiṁ vinipātaṁ.</span><br />
<span class="sujato m-text">This person, too, doesn’t go to hell, the animal realm, and the ghost realm. They don’t go to places of loss, bad places, the underworld.</span><br />
</p>
<p id="sn55p24c9p1">
<span class="pali m-text">Idha pana, mahānāma, ekacco puggalo na heva kho buddhe aveccappasādena samannāgato hoti …</span><br />
<span class="sujato m-text">Take another person who doesn’t have experiential confidence in the Buddha …</span><br />
</p>
<p id="sn55p24c9p2">
<span class="pali m-text">na dhamme …pe…</span><br />
<span class="sujato m-text">the teaching …</span><br />
</p>
<p id="sn55p24c9p3">
<span class="pali m-text">na saṅghe …pe…</span><br />
<span class="sujato m-text">the Saṅgha …</span><br />
</p>
<p id="sn55p24c9p4">
<span class="pali m-text">na hāsapañño na javanapañño na ca vimuttiyā samannāgato,</span><br />
<span class="sujato m-text">They don’t have laughing wisdom or swift wisdom, nor are they endowed with freedom.</span><br />
</p>
<p id="sn55p24c9p5">
<span class="pali m-text">api cassa ime dhammā honti</span><br />
<span class="sujato m-text">Still, they have these qualities:</span><br />
</p>
<p id="sn55p24c9p6">
<span class="pali m-text">saddhindriyaṁ …pe… paññindriyaṁ.</span><br />
<span class="sujato m-text">the faculties of faith, energy, mindfulness, immersion, and wisdom.</span><br />
</p>
<p id="sn55p24c9p7">
<span class="pali m-text">Tathāgate cassa saddhāmattaṁ hoti pemamattaṁ.</span><br />
<span class="sujato m-text">And they have a degree of faith and love for the Buddha.</span><br />
</p>
<p id="sn55p24c9p8">
<span class="pali m-text">Ayampi kho, mahānāma, puggalo agantā nirayaṁ agantā tiracchānayoniṁ agantā pettivisayaṁ agantā apāyaṁ duggatiṁ vinipātaṁ.</span><br />
<span class="sujato m-text">This person, too, doesn’t go to hell, the animal realm, and the ghost realm. They don’t go to places of loss, bad places, the underworld.</span><br />
</p>
<p id="sn55p24c9p9">
<span class="pali m-text">Ime cepi, mahānāma, mahāsālā subhāsitaṁ dubbhāsitaṁ ājāneyyuṁ, ime cāhaṁ mahāsāle byākareyyaṁ: ‘sotāpannā avinipātadhammā niyatā sambodhiparāyaṇā’ti;</span><br />
<span class="sujato m-text">If these great sal trees could understand what was well said and poorly said, I’d declare them to be stream-enterers.</span><br />
</p>
<p id="sn55p24c9p10">
<span class="pali m-text">kimaṅgaṁ pana saraṇāniṁ sakkaṁ.</span><br />
<span class="sujato m-text">Why can’t this apply to Sarakāni?</span><br />
</p>
<p id="sn55p24c9p11">
<span class="pali m-text">Saraṇāni, mahānāma, sakko maraṇakāle sikkhaṁ samādiyī”ti.</span><br />
<span class="sujato m-text">Mahānāma, Sarakāni the Sakyan undertook the training at the time of his death.”</span><br />
</p>
<p id="sn55p24c9p12">
<span class="pali m-text">Catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>