<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy00kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy00kz.html" />
  <meta property="og:description" content="Ubbarivagga 5. Maṭṭhakuṇḍalīpetavatthu “Alaṅkato maṭṭhakuṇḍalī, Māladhārī haricandanussado; Bāhā paggayha kandasi, Vanamajjhe kiṁ dukkhito tuvan”ti. “Sovaṇṇamayo pabhassaro, Uppanno rathapañjaro mama; Tassa cakkayugaṁ na vindāmi, Tena dukkhena jahāmi jīvitan”ti. “Sovaṇṇamayaṁ maṇimayaṁ, Lohitakamayaṁ atha rūpiyamayaṁ; Ācikkha me bhaddamāṇava, Cakkayugaṁ paṭipādayāmi te …" />
  <meta name="twitter:description" content="Ubbarivagga 5. Maṭṭhakuṇḍalīpetavatthu “Alaṅkato maṭṭhakuṇḍalī, Māladhārī haricandanussado; Bāhā paggayha kandasi, Vanamajjhe kiṁ dukkhito tuvan”ti. “Sovaṇṇamayo pabhassaro, Uppanno rathapañjaro mama; Tassa cakkayugaṁ na vindāmi, Tena dukkhena jahāmi jīvitan”ti. “Sovaṇṇamayaṁ maṇimayaṁ, Lohitakamayaṁ atha rūpiyamayaṁ; Ācikkha me bhaddamāṇava, Cakkayugaṁ paṭipādayāmi te …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="matthakundalipetavatthu">
<h3><a href="#matthakundalipetavatthu">5. Maṭṭhakuṇḍalīpetavatthu</a></h3>
<p id="pv17c1p1">
<span class="m-text m-primary">“Alaṅkato maṭṭhakuṇḍalī,</span><br />
</p>
<p id="pv17c1p2">
<span class="m-text m-primary">Māladhārī haricandanussado;</span><br />
</p>
<p id="pv17c1p3">
<span class="m-text m-primary">Bāhā paggayha kandasi,</span><br />
</p>
<p id="pv17c1p4">
<span class="m-text m-primary">Vanamajjhe kiṁ dukkhito tuvan”ti.</span><br />
</p>
<p id="pv17c2p1">
<span class="m-text m-primary">“Sovaṇṇamayo pabhassaro,</span><br />
</p>
<p id="pv17c2p2">
<span class="m-text m-primary">Uppanno rathapañjaro mama;</span><br />
</p>
<p id="pv17c2p3">
<span class="m-text m-primary">Tassa cakkayugaṁ na vindāmi,</span><br />
</p>
<p id="pv17c2p4">
<span class="m-text m-primary">Tena dukkhena jahāmi jīvitan”ti.</span><br />
</p>
<p id="pv17c3p1">
<span class="m-text m-primary">“Sovaṇṇamayaṁ maṇimayaṁ,</span><br />
</p>
<p id="pv17c3p2">
<span class="m-text m-primary">Lohitakamayaṁ atha rūpiyamayaṁ;</span><br />
</p>
<p id="pv17c3p3">
<span class="m-text m-primary">Ācikkha me bhaddamāṇava,</span><br />
</p>
<p id="pv17c3p4">
<span class="m-text m-primary">Cakkayugaṁ paṭipādayāmi te”ti.</span><br />
</p>
<p id="pv17c4p1">
<span class="m-text m-primary">So māṇavo tassa pāvadi,</span><br />
</p>
<p id="pv17c4p2">
<span class="m-text m-primary">“Candasūriyā ubhayettha dissare;</span><br />
</p>
<p id="pv17c4p3">
<span class="m-text m-primary">Sovaṇṇamayo ratho mama,</span><br />
</p>
<p id="pv17c4p4">
<span class="m-text m-primary">Tena cakkayugena sobhatī”ti.</span><br />
</p>
<p id="pv17c5p1">
<span class="m-text m-primary">“Bālo kho tvaṁ asi māṇava,</span><br />
</p>
<p id="pv17c5p2">
<span class="m-text m-primary">Yo tvaṁ patthayase apatthiyaṁ;</span><br />
</p>
<p id="pv17c5p3">
<span class="m-text m-primary">Maññāmi tuvaṁ marissasi,</span><br />
</p>
<p id="pv17c5p4">
<span class="m-text m-primary">Na hi tvaṁ lacchasi candasūriye”ti.</span><br />
</p>
<p id="pv17c6p1">
<span class="m-text m-primary">“Gamanāgamanampi dissati,</span><br />
</p>
<p id="pv17c6p2">
<span class="m-text m-primary">Vaṇṇadhātu ubhayattha vīthiyā;</span><br />
</p>
<p id="pv17c6p3">
<span class="m-text m-primary">Peto kālakato na dissati,</span><br />
</p>
<p id="pv17c6p4">
<span class="m-text m-primary">Ko nidha kandataṁ bālyataro”ti.</span><br />
</p>
<p id="pv17c7p1">
<span class="m-text m-primary">“Saccaṁ kho vadesi māṇava,</span><br />
</p>
<p id="pv17c7p2">
<span class="m-text m-primary">Ahameva kandataṁ bālyataro;</span><br />
</p>
<p id="pv17c7p3">
<span class="m-text m-primary">Candaṁ viya dārako rudaṁ,</span><br />
</p>
<p id="pv17c7p4">
<span class="m-text m-primary">Petaṁ kālakatābhipatthayinti.</span><br />
</p>
<p id="pv17c8p1">
<span class="m-text m-primary">Ādittaṁ vata maṁ santaṁ,</span><br />
</p>
<p id="pv17c8p2">
<span class="m-text m-primary">ghatasittaṁva pāvakaṁ;</span><br />
</p>
<p id="pv17c8p3">
<span class="m-text m-primary">Vārinā viya osiñcaṁ,</span><br />
</p>
<p id="pv17c8p4">
<span class="m-text m-primary">sabbaṁ nibbāpaye daraṁ.</span><br />
</p>
<p id="pv17c9p1">
<span class="m-text m-primary">Abbahī vata me sallaṁ,</span><br />
</p>
<p id="pv17c9p2">
<span class="m-text m-primary">sokaṁ hadayanissitaṁ;</span><br />
</p>
<p id="pv17c9p3">
<span class="m-text m-primary">Yo me sokaparetassa,</span><br />
</p>
<p id="pv17c9p4">
<span class="m-text m-primary">puttasokaṁ apānudi.</span><br />
</p>
<p id="pv17c10p1">
<span class="m-text m-primary">Svāhaṁ abbūḷhasallosmi,</span><br />
</p>
<p id="pv17c10p2">
<span class="m-text m-primary">sītibhūtosmi nibbuto;</span><br />
</p>
<p id="pv17c10p3">
<span class="m-text m-primary">Na socāmi na rodāmi,</span><br />
</p>
<p id="pv17c10p4">
<span class="m-text m-primary">tava sutvāna māṇavā”ti.</span><br />
</p>
<p id="pv17c11p1">
<span class="m-text m-primary">“Devatā nusi gandhabbo,</span><br />
</p>
<p id="pv17c11p2">
<span class="m-text m-primary">adu sakko purindado;</span><br />
</p>
<p id="pv17c11p3">
<span class="m-text m-primary">Ko vā tvaṁ kassa vā putto,</span><br />
</p>
<p id="pv17c11p4">
<span class="m-text m-primary">kathaṁ jānemu taṁ mayan”ti.</span><br />
</p>
<p id="pv17c12p1">
<span class="m-text m-primary">“Yañca kandasi yañca rodasi,</span><br />
</p>
<p id="pv17c12p2">
<span class="m-text m-primary">Puttaṁ āḷāhane sayaṁ dahitvā;</span><br />
</p>
<p id="pv17c12p3">
<span class="m-text m-primary">Svāhaṁ kusalaṁ karitvā kammaṁ,</span><br />
</p>
<p id="pv17c12p4">
<span class="m-text m-primary">Tidasānaṁ sahabyataṁ gato”ti.</span><br />
</p>
<p id="pv17c13p1">
<span class="m-text m-primary">“Appaṁ vā bahuṁ vā nāddasāma,</span><br />
</p>
<p id="pv17c13p2">
<span class="m-text m-primary">Dānaṁ dadantassa sake agāre;</span><br />
</p>
<p id="pv17c13p3">
<span class="m-text m-primary">Uposathakammaṁ vā tādisaṁ,</span><br />
</p>
<p id="pv17c13p4">
<span class="m-text m-primary">Kena kammena gatosi devalokan”ti.</span><br />
</p>
<p id="pv17c14p1">
<span class="m-text m-primary">“Ābādhikohaṁ dukkhito gilāno,</span><br />
</p>
<p id="pv17c14p2">
<span class="m-text m-primary">Āturarūpomhi sake nivesane;</span><br />
</p>
<p id="pv17c14p3">
<span class="m-text m-primary">Buddhaṁ vigatarajaṁ vitiṇṇakaṅkhaṁ,</span><br />
</p>
<p id="pv17c14p4">
<span class="m-text m-primary">Addakkhiṁ sugataṁ anomapaññaṁ.</span><br />
</p>
<p id="pv17c15p1">
<span class="m-text m-primary">Svāhaṁ muditamano pasannacitto,</span><br />
</p>
<p id="pv17c15p2">
<span class="m-text m-primary">Añjaliṁ akariṁ tathāgatassa;</span><br />
</p>
<p id="pv17c15p3">
<span class="m-text m-primary">Tāhaṁ kusalaṁ karitvāna kammaṁ,</span><br />
</p>
<p id="pv17c15p4">
<span class="m-text m-primary">Tidasānaṁ sahabyataṁ gato”ti.</span><br />
</p>
<p id="pv17c16p1">
<span class="m-text m-primary">“Acchariyaṁ vata abbhutaṁ vata,</span><br />
</p>
<p id="pv17c16p2">
<span class="m-text m-primary">Añjalikammassa ayamīdiso vipāko;</span><br />
</p>
<p id="pv17c16p3">
<span class="m-text m-primary">Ahampi muditamano pasannacitto,</span><br />
</p>
<p id="pv17c16p4">
<span class="m-text m-primary">Ajjeva buddhaṁ saraṇaṁ vajāmī”ti.</span><br />
</p>
<p id="pv17c17p1">
<span class="m-text m-primary">“Ajjeva buddhaṁ saraṇaṁ vajāhi,</span><br />
</p>
<p id="pv17c17p2">
<span class="m-text m-primary">Dhammañca saṅghañca pasannacitto;</span><br />
</p>
<p id="pv17c17p3">
<span class="m-text m-primary">Tatheva sikkhāya padāni pañca,</span><br />
</p>
<p id="pv17c17p4">
<span class="m-text m-primary">Akhaṇḍaphullāni samādiyassu.</span><br />
</p>
<p id="pv17c18p1">
<span class="m-text m-primary">Pāṇātipātā viramassu khippaṁ,</span><br />
</p>
<p id="pv17c18p2">
<span class="m-text m-primary">Loke adinnaṁ parivajjayassu;</span><br />
</p>
<p id="pv17c18p3">
<span class="m-text m-primary">Amajjapo mā ca musā bhaṇāhi,</span><br />
</p>
<p id="pv17c18p4">
<span class="m-text m-primary">Sakena dārena ca hohi tuṭṭho”ti.</span><br />
</p>
<p id="pv17c19p1">
<span class="m-text m-primary">“Atthakāmosi me yakkha,</span><br />
</p>
<p id="pv17c19p2">
<span class="m-text m-primary">hitakāmosi devate;</span><br />
</p>
<p id="pv17c19p3">
<span class="m-text m-primary">Karomi tuyhaṁ vacanaṁ,</span><br />
</p>
<p id="pv17c19p4">
<span class="m-text m-primary">tvaṁsi ācariyo mamāti.</span><br />
</p>
<p id="pv17c20p1">
<span class="m-text m-primary">Upemi saraṇaṁ buddhaṁ,</span><br />
</p>
<p id="pv17c20p2">
<span class="m-text m-primary">dhammañcāpi anuttaraṁ;</span><br />
</p>
<p id="pv17c20p3">
<span class="m-text m-primary">Saṅghañca naradevassa,</span><br />
</p>
<p id="pv17c20p4">
<span class="m-text m-primary">gacchāmi saraṇaṁ ahaṁ.</span><br />
</p>
<p id="pv17c21p1">
<span class="m-text m-primary">Pāṇātipātā viramāmi khippaṁ,</span><br />
</p>
<p id="pv17c21p2">
<span class="m-text m-primary">Loke adinnaṁ parivajjayāmi;</span><br />
</p>
<p id="pv17c21p3">
<span class="m-text m-primary">Amajjapo no ca musā bhaṇāmi,</span><br />
</p>
<p id="pv17c21p4">
<span class="m-text m-primary">Sakena dārena ca homi tuṭṭho”ti.</span><br />
</p>
<p id="pv17c22p1">
<span class="m-text m-primary">Maṭṭhakuṇḍalīpetavatthu pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>