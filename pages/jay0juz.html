<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0juz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0juz.html" />
  <meta property="og:description" content="Dvādasakanipāta Cūḷakuṇālavagga 9. Mahāpadumajātaka “Nādaṭṭhā parato dosaṁ, aṇuṁthūlāni sabbaso; Issaro paṇaye daṇḍaṁ, sāmaṁ appaṭivekkhiya. Yo ca appaṭivekkhitvā, daṇḍaṁ kubbati khattiyo; Sakaṇṭakaṁ so gilati, jaccandhova samakkhikaṁ. Adaṇḍiyaṁ daṇḍayati, daṇḍiyañca adaṇḍiyaṁ; Andhova visamaṁ maggaṁ, na jānāti samāsama …" />
  <meta name="twitter:description" content="Dvādasakanipāta Cūḷakuṇālavagga 9. Mahāpadumajātaka “Nādaṭṭhā parato dosaṁ, aṇuṁthūlāni sabbaso; Issaro paṇaye daṇḍaṁ, sāmaṁ appaṭivekkhiya. Yo ca appaṭivekkhitvā, daṇḍaṁ kubbati khattiyo; Sakaṇṭakaṁ so gilati, jaccandhova samakkhikaṁ. Adaṇḍiyaṁ daṇḍayati, daṇḍiyañca adaṇḍiyaṁ; Andhova visamaṁ maggaṁ, na jānāti samāsama …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dvadasakanipata">
<h2><a href="#dvadasakanipata">Dvādasakanipāta</a></h2>
<section id="culakunalavagga">
<h3><a href="#culakunalavagga">Cūḷakuṇālavagga</a></h3>
<section id="mahapadumajataka">
<h4><a href="#mahapadumajataka">9. Mahāpadumajātaka</a></h4>
<p id="ja472c1p1">
<span class="m-text m-primary">“Nādaṭṭhā parato dosaṁ,</span><br />
</p>
<p id="ja472c1p2">
<span class="m-text m-primary">aṇuṁthūlāni sabbaso;</span><br />
</p>
<p id="ja472c1p3">
<span class="m-text m-primary">Issaro paṇaye daṇḍaṁ,</span><br />
</p>
<p id="ja472c1p4">
<span class="m-text m-primary">sāmaṁ appaṭivekkhiya.</span><br />
</p>
<p id="ja472c2p1">
<span class="m-text m-primary">Yo ca appaṭivekkhitvā,</span><br />
</p>
<p id="ja472c2p2">
<span class="m-text m-primary">daṇḍaṁ kubbati khattiyo;</span><br />
</p>
<p id="ja472c2p3">
<span class="m-text m-primary">Sakaṇṭakaṁ so gilati,</span><br />
</p>
<p id="ja472c2p4">
<span class="m-text m-primary">jaccandhova samakkhikaṁ.</span><br />
</p>
<p id="ja472c3p1">
<span class="m-text m-primary">Adaṇḍiyaṁ daṇḍayati,</span><br />
</p>
<p id="ja472c3p2">
<span class="m-text m-primary">daṇḍiyañca adaṇḍiyaṁ;</span><br />
</p>
<p id="ja472c3p3">
<span class="m-text m-primary">Andhova visamaṁ maggaṁ,</span><br />
</p>
<p id="ja472c3p4">
<span class="m-text m-primary">na jānāti samāsamaṁ.</span><br />
</p>
<p id="ja472c4p1">
<span class="m-text m-primary">Yo ca etāni ṭhānāni,</span><br />
</p>
<p id="ja472c4p2">
<span class="m-text m-primary">Aṇuṁthūlāni sabbaso;</span><br />
</p>
<p id="ja472c4p3">
<span class="m-text m-primary">Sudiṭṭhamanusāseyya,</span><br />
</p>
<p id="ja472c4p4">
<span class="m-text m-primary">Sa ve voharitumarahati.</span><br />
</p>
<p id="ja472c5p1">
<span class="m-text m-primary">Nekantamudunā sakkā,</span><br />
</p>
<p id="ja472c5p2">
<span class="m-text m-primary">Ekantatikhiṇena vā;</span><br />
</p>
<p id="ja472c5p3">
<span class="m-text m-primary">Attaṁ mahante ṭhapetuṁ,</span><br />
</p>
<p id="ja472c5p4">
<span class="m-text m-primary">Tasmā ubhayamācare.</span><br />
</p>
<p id="ja472c6p1">
<span class="m-text m-primary">Paribhūto mudu hoti,</span><br />
</p>
<p id="ja472c6p2">
<span class="m-text m-primary">atitikkho ca veravā;</span><br />
</p>
<p id="ja472c6p3">
<span class="m-text m-primary">Etañca ubhayaṁ ñatvā,</span><br />
</p>
<p id="ja472c6p4">
<span class="m-text m-primary">anumajjhaṁ samācare.</span><br />
</p>
<p id="ja472c7p1">
<span class="m-text m-primary">Bahumpi ratto bhāseyya,</span><br />
</p>
<p id="ja472c7p2">
<span class="m-text m-primary">duṭṭhopi bahu bhāsati;</span><br />
</p>
<p id="ja472c7p3">
<span class="m-text m-primary">Na itthikāraṇā rāja,</span><br />
</p>
<p id="ja472c7p4">
<span class="m-text m-primary">puttaṁ ghātetumarahasi”.</span><br />
</p>
<p id="ja472c8p1">
<span class="m-text m-primary">“Sabbova loko ekato,</span><br />
</p>
<p id="ja472c8p2">
<span class="m-text m-primary">Itthī ca ayamekikā;</span><br />
</p>
<p id="ja472c8p3">
<span class="m-text m-primary">Tenāhaṁ paṭipajjissaṁ,</span><br />
</p>
<p id="ja472c8p4">
<span class="m-text m-primary">Gacchatha pakkhipatheva taṁ”.</span><br />
</p>
<p id="ja472c9p1">
<span class="m-text m-primary">“Anekatāle narake,</span><br />
</p>
<p id="ja472c9p2">
<span class="m-text m-primary">gambhīre ca suduttare;</span><br />
</p>
<p id="ja472c9p3">
<span class="m-text m-primary">Pātito giriduggasmiṁ,</span><br />
</p>
<p id="ja472c9p4">
<span class="m-text m-primary">kena tvaṁ tattha nāmari”.</span><br />
</p>
<p id="ja472c10p1">
<span class="m-text m-primary">“Nāgo jātaphaṇo tattha,</span><br />
</p>
<p id="ja472c10p2">
<span class="m-text m-primary">thāmavā girisānujo;</span><br />
</p>
<p id="ja472c10p3">
<span class="m-text m-primary">Paccaggahi maṁ bhogehi,</span><br />
</p>
<p id="ja472c10p4">
<span class="m-text m-primary">tenāhaṁ tattha nāmariṁ”.</span><br />
</p>
<p id="ja472c11p1">
<span class="m-text m-primary">“Ehi taṁ paṭinessāmi,</span><br />
</p>
<p id="ja472c11p2">
<span class="m-text m-primary">rājaputta sakaṁ gharaṁ;</span><br />
</p>
<p id="ja472c11p3">
<span class="m-text m-primary">Rajjaṁ kārehi bhaddante,</span><br />
</p>
<p id="ja472c11p4">
<span class="m-text m-primary">kiṁ araññe karissasi”.</span><br />
</p>
<p id="ja472c12p1">
<span class="m-text m-primary">“Yathā gilitvā baḷisaṁ,</span><br />
</p>
<p id="ja472c12p2">
<span class="m-text m-primary">Uddhareyya salohitaṁ;</span><br />
</p>
<p id="ja472c12p3">
<span class="m-text m-primary">Uddharitvā sukhī assa,</span><br />
</p>
<p id="ja472c12p4">
<span class="m-text m-primary">Evaṁ passāmi attanaṁ”.</span><br />
</p>
<p id="ja472c13p1">
<span class="m-text m-primary">“Kiṁ nu tvaṁ baḷisaṁ brūsi,</span><br />
</p>
<p id="ja472c13p2">
<span class="m-text m-primary">kiṁ tvaṁ brūsi salohitaṁ;</span><br />
</p>
<p id="ja472c13p3">
<span class="m-text m-primary">Kiṁ nu tvaṁ ubbhataṁ brūsi,</span><br />
</p>
<p id="ja472c13p4">
<span class="m-text m-primary">taṁ me akkhāhi pucchito”.</span><br />
</p>
<p id="ja472c14p1">
<span class="m-text m-primary">“Kāmāhaṁ baḷisaṁ brūmi,</span><br />
</p>
<p id="ja472c14p2">
<span class="m-text m-primary">hatthiassaṁ salohitaṁ;</span><br />
</p>
<p id="ja472c14p3">
<span class="m-text m-primary">Cattāhaṁ ubbhataṁ brūmi,</span><br />
</p>
<p id="ja472c14p4">
<span class="m-text m-primary">evaṁ jānāhi khattiya”.</span><br />
</p>
<p id="ja472c15p1">
<span class="m-text m-primary">“Ciñcamāṇavikā mātā,</span><br />
</p>
<p id="ja472c15p2">
<span class="m-text m-primary">devadatto ca me pitā;</span><br />
</p>
<p id="ja472c15p3">
<span class="m-text m-primary">Ānando paṇḍito nāgo,</span><br />
</p>
<p id="ja472c15p4">
<span class="m-text m-primary">sāriputto ca devatā;</span><br />
</p>
<p id="ja472c15p5">
<span class="m-text m-primary">Rājaputto ahaṁ āsiṁ,</span><br />
</p>
<p id="ja472c15p6">
<span class="m-text m-primary">evaṁ dhāretha jātakan”ti.</span><br />
</p>
<p id="ja472c16p1">
<span class="m-text m-primary">Mahāpadumajātakaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>