<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0ifz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0ifz.html" />
  <meta property="og:description" content="Navakanipāta Gijjhavagga 7. Lomasakassapajātaka “Assa indasamo rāja, accantaṁ ajarāmaro; Sace tvaṁ yaññaṁ yājeyya, isiṁ lomasakassapaṁ”. “Sasamuddapariyāyaṁ, mahiṁ sāgarakuṇḍalaṁ; Na icche saha nindāya, evaṁ seyya vijānahi. Dhiratthu taṁ yasalābhaṁ, dhanalābhañca brāhmaṇa; Yā vutti vinipātena, adhammacaraṇena vā. Api ce pattamādāya, anagāro paribbaje; Sāyeva jīvikā seyyo, yā cādhammena esanā. Api …" />
  <meta name="twitter:description" content="Navakanipāta Gijjhavagga 7. Lomasakassapajātaka “Assa indasamo rāja, accantaṁ ajarāmaro; Sace tvaṁ yaññaṁ yājeyya, isiṁ lomasakassapaṁ”. “Sasamuddapariyāyaṁ, mahiṁ sāgarakuṇḍalaṁ; Na icche saha nindāya, evaṁ seyya vijānahi. Dhiratthu taṁ yasalābhaṁ, dhanalābhañca brāhmaṇa; Yā vutti vinipātena, adhammacaraṇena vā. Api ce pattamādāya, anagāro paribbaje; Sāyeva jīvikā seyyo, yā cādhammena esanā. Api …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="lomasakassapajataka">
<h4><a href="#lomasakassapajataka">7. Lomasakassapajātaka</a></h4>
<p id="ja433c1p1">
<span class="m-text m-primary">“Assa indasamo rāja,</span><br />
</p>
<p id="ja433c1p2">
<span class="m-text m-primary">accantaṁ ajarāmaro;</span><br />
</p>
<p id="ja433c1p3">
<span class="m-text m-primary">Sace tvaṁ yaññaṁ yājeyya,</span><br />
</p>
<p id="ja433c1p4">
<span class="m-text m-primary">isiṁ lomasakassapaṁ”.</span><br />
</p>
<p id="ja433c2p1">
<span class="m-text m-primary">“Sasamuddapariyāyaṁ,</span><br />
</p>
<p id="ja433c2p2">
<span class="m-text m-primary">mahiṁ sāgarakuṇḍalaṁ;</span><br />
</p>
<p id="ja433c2p3">
<span class="m-text m-primary">Na icche saha nindāya,</span><br />
</p>
<p id="ja433c2p4">
<span class="m-text m-primary">evaṁ seyya vijānahi.</span><br />
</p>
<p id="ja433c3p1">
<span class="m-text m-primary">Dhiratthu taṁ yasalābhaṁ,</span><br />
</p>
<p id="ja433c3p2">
<span class="m-text m-primary">dhanalābhañca brāhmaṇa;</span><br />
</p>
<p id="ja433c3p3">
<span class="m-text m-primary">Yā vutti vinipātena,</span><br />
</p>
<p id="ja433c3p4">
<span class="m-text m-primary">adhammacaraṇena vā.</span><br />
</p>
<p id="ja433c4p1">
<span class="m-text m-primary">Api ce pattamādāya,</span><br />
</p>
<p id="ja433c4p2">
<span class="m-text m-primary">anagāro paribbaje;</span><br />
</p>
<p id="ja433c4p3">
<span class="m-text m-primary">Sāyeva jīvikā seyyo,</span><br />
</p>
<p id="ja433c4p4">
<span class="m-text m-primary">yā cādhammena esanā.</span><br />
</p>
<p id="ja433c5p1">
<span class="m-text m-primary">Api ce pattamādāya,</span><br />
</p>
<p id="ja433c5p2">
<span class="m-text m-primary">anagāro paribbaje;</span><br />
</p>
<p id="ja433c5p3">
<span class="m-text m-primary">Aññaṁ ahiṁsayaṁ loke,</span><br />
</p>
<p id="ja433c5p4">
<span class="m-text m-primary">api rajjena taṁ varaṁ”.</span><br />
</p>
<p id="ja433c6p1">
<span class="m-text m-primary">“Balaṁ cando balaṁ suriyo,</span><br />
</p>
<p id="ja433c6p2">
<span class="m-text m-primary">balaṁ samaṇabrāhmaṇā;</span><br />
</p>
<p id="ja433c6p3">
<span class="m-text m-primary">Balaṁ velā samuddassa,</span><br />
</p>
<p id="ja433c6p4">
<span class="m-text m-primary">balātibalamitthiyo.</span><br />
</p>
<p id="ja433c7p1">
<span class="m-text m-primary">Yathā uggatapaṁ santaṁ,</span><br />
</p>
<p id="ja433c7p2">
<span class="m-text m-primary">isiṁ lomasakassapaṁ;</span><br />
</p>
<p id="ja433c7p3">
<span class="m-text m-primary">Pitu atthā candavatī,</span><br />
</p>
<p id="ja433c7p4">
<span class="m-text m-primary">vājapeyyaṁ ayājayi”.</span><br />
</p>
<p id="ja433c8p1">
<span class="m-text m-primary">“Taṁ lobhapakataṁ kammaṁ,</span><br />
</p>
<p id="ja433c8p2">
<span class="m-text m-primary">Kaṭukaṁ kāmahetukaṁ;</span><br />
</p>
<p id="ja433c8p3">
<span class="m-text m-primary">Tassa mūlaṁ gavesissaṁ,</span><br />
</p>
<p id="ja433c8p4">
<span class="m-text m-primary">Checchaṁ rāgaṁ sabandhanaṁ.</span><br />
</p>
<p id="ja433c9p1">
<span class="m-text m-primary">Dhiratthu kāme subahūpi loke,</span><br />
</p>
<p id="ja433c9p2">
<span class="m-text m-primary">Tapova seyyo kāmaguṇehi rāja;</span><br />
</p>
<p id="ja433c9p3">
<span class="m-text m-primary">Tapo karissāmi pahāya kāme,</span><br />
</p>
<p id="ja433c9p4">
<span class="m-text m-primary">Taveva raṭṭhaṁ candavatī ca hotū”ti.</span><br />
</p>
<p id="ja433c10p1">
<span class="m-text m-primary">Lomasakassapajātakaṁ sattamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>