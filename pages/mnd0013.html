<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; mnd &raquo; Mahāniddesa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mnd0013.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mnd-index.html">mnd</a> &raquo;
          </span>
          Mahāniddesa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/mnd0012.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mnd0014.html">Next</a></div>
</div>
<p id="mnd13c0p2">
<span class="pali m-text">Aṭṭhakavagga</span><br />
</p>
<section id="mahabyuhasuttaniddesa">
<span id="mnd13c0p3"></span><h2><span class="pali m-text">13. Mahābyūhasuttaniddesa</span></h2>
<p id="mnd13c1p1">
<span class="pali m-text">Atha mahābyūhasuttaniddesaṁ vakkhati—</span><br />
</p>
<p id="mnd13c2p1">
<span class="pali m-text">&lt;b&gt;Ye kecime diṭṭhiparibbasānā,&lt;/b&gt;</span><br />
</p>
<p id="mnd13c2p2">
<span class="pali m-text">&lt;b&gt;Idameva saccanti ca vādayanti;&lt;/b&gt;</span><br />
</p>
<p id="mnd13c2p3">
<span class="pali m-text">&lt;b&gt;Sabbeva te nindamanvānayanti,&lt;/b&gt;</span><br />
</p>
<p id="mnd13c2p4">
<span class="pali m-text">&lt;b&gt;Atho pasaṁsampi labhanti tattha.&lt;/b&gt;</span><br />
</p>
<p id="mnd13c3p1">
<span class="pali m-text">&lt;b&gt;Ye kecime diṭṭhiparibbasānā&lt;/b&gt;ti.</span><br />
</p>
<p id="mnd13c3p2">
<span class="pali m-text">&lt;b&gt;Ye kecī&lt;/b&gt;ti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span><br />
</p>
<p id="mnd13c3p3">
<span class="pali m-text">ye kecīti.</span><br />
</p>
<p id="mnd13c3p4">
<span class="pali m-text">&lt;b&gt;Diṭṭhiparibbasānā&lt;/b&gt;ti.</span><br />
</p>
<p id="mnd13c3p5">
<span class="pali m-text">Santeke samaṇabrāhmaṇā diṭṭhigatikā;</span><br />
</p>
<p id="mnd13c3p6">
<span class="pali m-text">te dvāsaṭṭhiyā diṭṭhigatānaṁ aññataraññataraṁ diṭṭhigataṁ gahetvā uggahetvā gaṇhitvā parāmasitvā abhinivisitvā sakāya sakāya diṭṭhiyā vasanti saṁvasanti āvasanti parivasanti.</span><br />
</p>
<p id="mnd13c3p7">
<span class="pali m-text">Yathā agārikā vā gharesu vasanti, sāpattikā vā āpattīsu vasanti, sakilesā vā kilesesu vasanti;</span><br />
</p>
<p id="mnd13c3p8">
<span class="pali m-text">evamevaṁ santeke …pe…</span><br />
</p>
<p id="mnd13c3p9">
<span class="pali m-text">parivasantīti—</span><br />
</p>
<p id="mnd13c3p10">
<span class="pali m-text">ye kecime diṭṭhiparibbasānā.</span><br />
</p>
<p id="mnd13c4p1">
<span class="pali m-text">&lt;b&gt;Idameva saccanti ca vādayantī&lt;/b&gt;ti.</span><br />
</p>
<p id="mnd13c4p2">
<span class="pali m-text">“Sassato loko, idameva saccaṁ moghamaññan”ti vadanti kathenti bhaṇanti dīpayanti voharanti.</span><br />
</p>
<p id="mnd13c4p3">
<span class="pali m-text">“Asassato loko …pe…</span><br />
</p>
<p id="mnd13c4p4">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññan”ti vadanti kathenti bhaṇanti dīpayanti voharantīti—</span><br />
</p>
<p id="mnd13c4p5">
<span class="pali m-text">idameva saccanti ca vādayanti.</span><br />
</p>
<p id="mnd13c5p1">
<span class="pali m-text">&lt;b&gt;Sabbeva te nindamanvānayantī&lt;/b&gt;ti.</span><br />
</p>
<p id="mnd13c5p2">
<span class="pali m-text">Sabbeva te samaṇabrāhmaṇā nindameva anventi, garahameva anventi, akittimeva anventi;</span><br />
</p>
<p id="mnd13c5p3">
<span class="pali m-text">sabbe ninditāyeva honti, garahitāyeva honti, akittitāyeva hontīti—</span><br />
</p>
<p id="mnd13c5p4">
<span class="pali m-text">sabbeva te nindamanvānayanti.</span><br />
</p>
<p id="mnd13c6p1">
<span class="pali m-text">&lt;b&gt;Atho pasaṁsampi labhanti tatthā&lt;/b&gt;ti.</span><br />
</p>
<p id="mnd13c6p2">
<span class="pali m-text">Tattha sakāya diṭṭhiyā sakāya khantiyā sakāya ruciyā sakāya laddhiyā pasaṁsaṁ thomanaṁ kittiṁ vaṇṇahārikaṁ labhanti paṭilabhanti upagacchanti vindantīti—</span><br />
</p>
<p id="mnd13c6p3">
<span class="pali m-text">atho pasaṁsampi labhanti tattha.</span><br />
</p>
<p id="mnd13c7p1">
<span class="pali m-text">Tenāha so nimmito—</span><br />
</p>
<p id="mnd13c8p1">
<span class="pali m-text">“Ye kecime diṭṭhiparibbasānā,</span><br />
</p>
<p id="mnd13c8p2">
<span class="pali m-text">Idameva saccanti ca vādayanti;</span><br />
</p>
<p id="mnd13c8p3">
<span class="pali m-text">Sabbeva te nindamanvānayanti,</span><br />
</p>
<p id="mnd13c8p4">
<span class="pali m-text">Atho pasaṁsampi labhanti tatthā”ti.</span><br />
</p>
<p id="mnd13c9p1">
<span class="pali m-text">&lt;b&gt;Appañhi etaṁ na alaṁ samāya,&lt;/b&gt;</span><br />
</p>
<p id="mnd13c9p2">
<span class="pali m-text">&lt;b&gt;Duve vivādassa phalāni brūmi;&lt;/b&gt;</span><br />
</p>
<p id="mnd13c9p3">
<span class="pali m-text">&lt;b&gt;Etampi disvā na vivādayetha,&lt;/b&gt;</span><br />
</p>
<p id="mnd13c9p4">
<span class="pali m-text">&lt;b&gt;Khemābhipassaṁ avivādabhūmiṁ.&lt;/b&gt;</span><br />
</p>
<p id="mnd13c10p1">
<span class="pali m-text">&lt;b&gt;Appañhi etaṁ na alaṁ samāyā&lt;/b&gt;ti.</span><br />
</p>
<p id="mnd13c10p2">
<span class="pali m-text">&lt;b&gt;Appañhi etan&lt;/b&gt;ti appakaṁ etaṁ, omakaṁ etaṁ, thokakaṁ etaṁ, lāmakaṁ etaṁ, chatukkaṁ etaṁ, parittakaṁ etanti—</span><br />
</p>
<p id="mnd13c10p3">
<span class="pali m-text">appañhi etaṁ.</span><br />
</p>
<p id="mnd13c10p4">
<span class="pali m-text">&lt;b&gt;Na alaṁ samāyā&lt;/b&gt;ti nālaṁ rāgassa samāya, dosassa samāya, mohassa samāya, kodhassa … upanāhassa … makkhassa … paḷāsassa … issāya … macchariyassa … māyāya … sāṭheyyassa … thambhassa … sārambhassa … mānassa … atimānassa … madassa … pamādassa … sabbakilesānaṁ … sabbaduccaritānaṁ … sabbadarathānaṁ … sabbapariḷāhānaṁ … sabbasantāpānaṁ … sabbākusalābhisaṅkhārānaṁ samāya upasamāya vūpasamāya nibbānāya paṭinissaggāya paṭipassaddhiyāti—</span><br />
</p>
<p id="mnd13c10p5">
<span class="pali m-text">appañhi etaṁ na alaṁ samāya.</span><br />
</p>
<p id="mnd13c11p1">
<span class="pali m-text">&lt;b&gt;Duve vivādassa phalāni brūmī&lt;/b&gt;ti.</span><br />
</p>
<p id="mnd13c11p2">
<span class="pali m-text">Diṭṭhikalahassa diṭṭhibhaṇḍanassa diṭṭhiviggahassa diṭṭhivivādassa diṭṭhimedhagassa dve phalāni honti—</span><br />
</p>
<p id="mnd13c11p3">
<span class="pali m-text">jayaparājayo hoti, lābhālābho hoti, yasāyaso hoti, nindāpasaṁso hoti, sukhadukkhaṁ hoti, somanassadomanassaṁ hoti, iṭṭhāniṭṭhaṁ hoti, anunayapaṭighaṁ hoti, ugghātinigghāti hoti, anurodhavirodho hoti.</span><br />
</p>
<p id="mnd13c11p4">
<span class="pali m-text">Atha vā taṁ kammaṁ nirayasaṁvattanikaṁ, tiracchānayonisaṁvattanikaṁ, pettivisayasaṁvattanikanti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span><br />
</p>
<p id="mnd13c11p5">
<span class="pali m-text">duve vivādassa phalāni brūmi.</span><br />
</p>
<p id="mnd13c12p1">
<span class="pali m-text">&lt;b&gt;Etampi disvā na vivādayethā&lt;/b&gt;ti.</span><br />
</p>
<p id="mnd13c12p2">
<span class="pali m-text">&lt;b&gt;Etampi disvā&lt;/b&gt;ti etaṁ ādīnavaṁ disvā passitvā tulayitvā tīrayitvā vibhāvayitvā vibhūtaṁ katvā diṭṭhikalahesu diṭṭhibhaṇḍanesu diṭṭhiviggahesu diṭṭhivivādesu diṭṭhimedhagesūti—</span><br />
</p>
<p id="mnd13c12p3">
<span class="pali m-text">etampi disvā.</span><br />
</p>
<p id="mnd13c12p4">
<span class="pali m-text">&lt;b&gt;Na vivādayethā&lt;/b&gt;ti na kalahaṁ kareyya, na bhaṇḍanaṁ kareyya, na viggahaṁ kareyya, na vivādaṁ kareyya, na medhagaṁ kareyya, kalahaṁ bhaṇḍanaṁ viggahaṁ vivādaṁ medhagaṁ pajaheyya vinodeyya byantiṁ kareyya anabhāvaṁ gameyya, kalahā bhaṇḍanā viggahā vivādā medhagā ārato assa virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—</span><br />
</p>
<p id="mnd13c12p5">
<span class="pali m-text">etampi disvā na vivādayetha.</span><br />
</p>
<p id="mnd13c13p1">
<span class="pali m-text">&lt;b&gt;Khemābhipassaṁ avivādabhūmin&lt;/b&gt;ti.</span><br />
</p>
<p id="mnd13c13p2">
<span class="pali m-text">&lt;b&gt;Avivādabhūmiṁ&lt;/b&gt; vuccati amataṁ nibbānaṁ.</span><br />
</p>
<p id="mnd13c13p3">
<span class="pali m-text">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.</span><br />
</p>
<p id="mnd13c13p4">
<span class="pali m-text">Etaṁ avivādabhūmiṁ khemato tāṇato leṇato saraṇato abhayato accutato amatato nibbānato passanto dakkhanto olokento nijjhāyanto upaparikkhantoti—</span><br />
</p>
<p id="mnd13c13p5">
<span class="pali m-text">khemābhipassaṁ avivādabhūmiṁ.</span><br />
</p>
<p id="mnd13c14p1">
<span class="pali m-text">Tenāha bhagavā—</span><br />
</p>
<p id="mnd13c15p1">
<span class="pali m-text">“Appañhi etaṁ na alaṁ samāya,</span><br />
</p>
<p id="mnd13c15p2">
<span class="pali m-text">Duve vivādassa phalāni brūmi;</span><br />
</p>
<p id="mnd13c15p3">
<span class="pali m-text">Etampi disvā na vivādayetha,</span><br />
</p>
<p id="mnd13c15p4">
<span class="pali m-text">Khemābhipassaṁ avivādabhūmin”ti.</span><br />
</p>
<p id="mnd13c16p1">
<span class="pali m-text">&lt;b&gt;Yā kācimā sammutiyo puthujjā,&lt;/b&gt;</span><br />
</p>
<p id="mnd13c16p2">
<span class="pali m-text">&lt;b&gt;Sabbāva etā na upeti vidvā;&lt;/b&gt;</span><br />
</p>
<p id="mnd13c16p3">
<span class="pali m-text">&lt;b&gt;Anūpayo so upayaṁ kimeyya,&lt;/b&gt;</span><br />
</p>
<p id="mnd13c16p4">
<span class="pali m-text">&lt;b&gt;Diṭṭhe sute khantimakubbamāno.&lt;/b&gt;</span><br />
</p>
<p id="mnd13c17p1">
<span class="pali m-text">&lt;b&gt;Yā kācimā sammutiyo puthujjā&lt;/b&gt;ti.</span><br />
</p>
<p id="mnd13c17p2">
<span class="pali m-text">&lt;b&gt;Yā kācī&lt;/b&gt;ti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span><br />
</p>
<p id="mnd13c17p3">
<span class="pali m-text">yā kācīti.</span><br />
</p>
<p id="mnd13c17p4">
<span class="pali m-text">&lt;b&gt;Sammutiyo&lt;/b&gt;ti.</span><br />
</p>
<p id="mnd13c17p5">
<span class="pali m-text">Sammutiyo vuccanti dvāsaṭṭhi diṭṭhigatāni diṭṭhisammutiyo.</span><br />
</p>
<p id="mnd13c17p6">
<span class="pali m-text">&lt;b&gt;Puthujjā&lt;/b&gt;ti puthujjanehi janitā sammutiyoti puthujjā, puthu nānājanehi janitā vā sammutiyoti puthujjāti—</span><br />
</p>
<p id="mnd13c17p7">
<span class="pali m-text">yā kācimā sammutiyo puthujjā.</span><br />
</p>
<p id="mnd13c18p1">
<span class="pali m-text">&lt;b&gt;Sabbāva etā na upeti vidvā&lt;/b&gt;ti.</span><br />
</p>
<p id="mnd13c18p2">
<span class="pali m-text">Vidvā vijjāgato ñāṇī vibhāvī medhāvī.</span><br />
</p>
<p id="mnd13c18p3">
<span class="pali m-text">Sabbāva etā diṭṭhisammutiyo neti na upeti na upagacchati na gaṇhāti na parāmasati nābhinivisatīti—</span><br />
</p>
<p id="mnd13c18p4">
<span class="pali m-text">sabbāva etā na upeti vidvā.</span><br />
</p>
<p id="mnd13c19p1">
<span class="pali m-text">&lt;b&gt;Anūpayo so upayaṁ kimeyyā&lt;/b&gt;ti.</span><br />
</p>
<p id="mnd13c19p2">
<span class="pali m-text">&lt;b&gt;Upayo&lt;/b&gt;ti dve upayā—</span><br />
</p>
<p id="mnd13c19p3">
<span class="pali m-text">taṇhūpayo ca diṭṭhūpayo ca …pe…</span><br />
</p>
<p id="mnd13c19p4">
<span class="pali m-text">ayaṁ taṇhūpayo …pe…</span><br />
</p>
<p id="mnd13c19p5">
<span class="pali m-text">ayaṁ diṭṭhūpayo.</span><br />
</p>
<p id="mnd13c19p6">
<span class="pali m-text">Tassa taṇhūpayo pahīno, diṭṭhūpayo paṭinissaṭṭho;</span><br />
</p>
<p id="mnd13c19p7">
<span class="pali m-text">taṇhūpayassa pahīnattā, diṭṭhūpayassa paṭinissaṭṭhattā anūpayo puggalo kiṁ rūpaṁ upeyya upagaccheyya gaṇheyya parāmaseyya abhiniveseyya attā meti.</span><br />
</p>
<p id="mnd13c19p8">
<span class="pali m-text">Kiṁ vedanaṁ …</span><br />
</p>
<p id="mnd13c19p9">
<span class="pali m-text">kiṁ saññaṁ …</span><br />
</p>
<p id="mnd13c19p10">
<span class="pali m-text">kiṁ saṅkhāre …</span><br />
</p>
<p id="mnd13c19p11">
<span class="pali m-text">kiṁ viññāṇaṁ …</span><br />
</p>
<p id="mnd13c19p12">
<span class="pali m-text">kiṁ gatiṁ …</span><br />
</p>
<p id="mnd13c19p13">
<span class="pali m-text">kiṁ upapattiṁ …</span><br />
</p>
<p id="mnd13c19p14">
<span class="pali m-text">kiṁ paṭisandhiṁ …</span><br />
</p>
<p id="mnd13c19p15">
<span class="pali m-text">kiṁ bhavaṁ …</span><br />
</p>
<p id="mnd13c19p16">
<span class="pali m-text">kiṁ saṁsāraṁ …</span><br />
</p>
<p id="mnd13c19p17">
<span class="pali m-text">kiṁ vaṭṭaṁ upeyya upagaccheyya gaṇheyya parāmaseyya abhiniveseyyāti—</span><br />
</p>
<p id="mnd13c19p18">
<span class="pali m-text">anūpayo so upayaṁ kimeyya.</span><br />
</p>
<p id="mnd13c20p1">
<span class="pali m-text">&lt;b&gt;Diṭṭhe sute khantimakubbamāno&lt;/b&gt;ti.</span><br />
</p>
<p id="mnd13c20p2">
<span class="pali m-text">Diṭṭhe vā diṭṭhasuddhiyā vā sute vā sutasuddhiyā vā mute vā mutasuddhiyā vā khantiṁ akubbamāno chandaṁ akubbamāno pemaṁ akubbamāno rāgaṁ akubbamāno ajanayamāno asañjanayamāno anibbattayamāno anabhinibbattayamānoti—</span><br />
</p>
<p id="mnd13c20p3">
<span class="pali m-text">diṭṭhe sute khantimakubbamāno.</span><br />
</p>
<p id="mnd13c21p1">
<span class="pali m-text">Tenāha bhagavā—</span><br />
</p>
<p id="mnd13c22p1">
<span class="pali m-text">“Yā kācimā sammutiyo puthujjā,</span><br />
</p>
<p id="mnd13c22p2">
<span class="pali m-text">Sabbāva etā na upeti vidvā;</span><br />
</p>
<p id="mnd13c22p3">
<span class="pali m-text">Anūpayo so upayaṁ kimeyya,</span><br />
</p>
<p id="mnd13c22p4">
<span class="pali m-text">Diṭṭhe sute khantimakubbamāno”ti.</span><br />
</p>
<p id="mnd13c23p1">
<span class="pali m-text">&lt;b&gt;Sīluttamā saññamenāhu suddhiṁ,&lt;/b&gt;</span><br />
</p>
<p id="mnd13c23p2">
<span class="pali m-text">&lt;b&gt;Vataṁ samādāya upaṭṭhitāse;&lt;/b&gt;</span><br />
</p>
<p id="mnd13c23p3">
<span class="pali m-text">&lt;b&gt;Idheva sikkhema athassa suddhiṁ,&lt;/b&gt;</span><br />
</p>
<p id="mnd13c23p4">
<span class="pali m-text">&lt;b&gt;Bhavūpanītā kusalāvadānā.&lt;/b&gt;</span><br />
</p>
<p id="mnd13c24p1">
<span class="pali m-text">&lt;b&gt;Sīluttamā saññamenāhu suddhin&lt;/b&gt;ti.</span><br />
</p>
<p id="mnd13c24p2">
<span class="pali m-text">Santeke samaṇabrāhmaṇā sīluttamavādā;</span><br />
</p>
<p id="mnd13c24p3">
<span class="pali m-text">te sīlamattena saññamamattena saṁvaramattena avītikkamamattena suddhiṁ visuddhiṁ parivisuddhiṁ, muttiṁ vimuttiṁ parivimuttiṁ āhaṁsu vadanti kathenti bhaṇanti dīpayanti voharanti.</span><br />
</p>
<p id="mnd13c25p1">
<span class="pali m-text">Samaṇamuṇḍikāputto evamāha—</span><br />
</p>
<p id="mnd13c25p2">
<span class="pali m-text">“catūhi kho ahaṁ, gahapati, dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhaṁ.</span><br />
</p>
<p id="mnd13c25p3">
<span class="pali m-text">Katamehi catūhi?</span><br />
</p>
<p id="mnd13c25p4">
<span class="pali m-text">Idha, gahapati, na kāyena pāpakammaṁ karoti, na pāpikaṁ vācaṁ bhāsati, na pāpakaṁ saṅkappaṁ saṅkappeti, na pāpakaṁ ājīvaṁ ājīvati.</span><br />
</p>
<p id="mnd13c25p5">
<span class="pali m-text">Imehi kho ahaṁ, gahapati, catūhi dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhaṁ;</span><br />
</p>
<p id="mnd13c25p6">
<span class="pali m-text">evamevaṁ santeke samaṇabrāhmaṇā sīluttamavādā;</span><br />
</p>
<p id="mnd13c25p7">
<span class="pali m-text">te sīlamattena saññamamattena saṁvaramattena avītikkamamattena suddhiṁ visuddhiṁ parisuddhiṁ, muttiṁ vimuttiṁ parimuttiṁ āhaṁsu vadanti kathenti bhaṇanti dīpayanti voharantī”ti—</span><br />
</p>
<p id="mnd13c25p8">
<span class="pali m-text">sīluttamā saññamenāhu suddhiṁ.</span><br />
</p>
<p id="mnd13c26p1">
<span class="pali m-text">&lt;b&gt;Vataṁ samādāya upaṭṭhitāse&lt;/b&gt;ti.</span><br />
</p>
<p id="mnd13c26p2">
<span class="pali m-text">&lt;b&gt;Vatan&lt;/b&gt;ti hatthivataṁ vā assavataṁ vā govataṁ vā kukkuravataṁ vā kākavataṁ vā vāsudevavataṁ vā baladevavataṁ vā puṇṇabhaddavataṁ vā maṇibhaddavataṁ vā aggivataṁ vā nāgavataṁ vā supaṇṇavataṁ vā yakkhavataṁ vā asuravataṁ vā gandhabbavataṁ vā mahārājavataṁ vā candavataṁ vā sūriyavataṁ vā indavataṁ vā brahmavataṁ vā devavataṁ vā disāvataṁ vā ādāya samādāya ādiyitvā samādiyitvā gaṇhitvā parāmasitvā abhinivisitvā upaṭṭhitā paccupaṭṭhitā allīnā upagatā ajjhositā adhimuttāti—</span><br />
</p>
<p id="mnd13c26p3">
<span class="pali m-text">vataṁ samādāya upaṭṭhitāse.</span><br />
</p>
<p id="mnd13c27p1">
<span class="pali m-text">&lt;b&gt;Idheva sikkhema athassa suddhin&lt;/b&gt;ti.</span><br />
</p>
<p id="mnd13c27p2">
<span class="pali m-text">&lt;b&gt;Idhā&lt;/b&gt;ti sakāya diṭṭhiyā sakāya khantiyā sakāya ruciyā sakāya laddhiyā.</span><br />
</p>
<p id="mnd13c27p3">
<span class="pali m-text">&lt;b&gt;Sikkhemā&lt;/b&gt;ti sikkhema ācarema samācarema samādāya vattemāti—</span><br />
</p>
<p id="mnd13c27p4">
<span class="pali m-text">idheva sikkhema.</span><br />
</p>
<p id="mnd13c27p5">
<span class="pali m-text">&lt;b&gt;Athassa suddhin&lt;/b&gt;ti athassa suddhiṁ visuddhiṁ parisuddhiṁ, muttiṁ vimuttiṁ parimuttinti—</span><br />
</p>
<p id="mnd13c27p6">
<span class="pali m-text">idheva sikkhema athassa suddhiṁ.</span><br />
</p>
<p id="mnd13c28p1">
<span class="pali m-text">&lt;b&gt;Bhavūpanītā kusalāvadānā&lt;/b&gt;ti.</span><br />
</p>
<p id="mnd13c28p2">
<span class="pali m-text">&lt;b&gt;Bhavūpanītā&lt;/b&gt;ti bhavūpanītā bhavūpagatā bhavajjhositā bhavādhimuttāti—</span><br />
</p>
<p id="mnd13c28p3">
<span class="pali m-text">bhavūpanītā.</span><br />
</p>
<p id="mnd13c28p4">
<span class="pali m-text">&lt;b&gt;Kusalāvadānā&lt;/b&gt;ti kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span><br />
</p>
<p id="mnd13c28p5">
<span class="pali m-text">bhavūpanītā kusalāvadānā.</span><br />
</p>
<p id="mnd13c29p1">
<span class="pali m-text">Tenāha bhagavā—</span><br />
</p>
<p id="mnd13c30p1">
<span class="pali m-text">“Sīluttamā saññamenāhu suddhiṁ,</span><br />
</p>
<p id="mnd13c30p2">
<span class="pali m-text">Vataṁ samādāya upaṭṭhitāse;</span><br />
</p>
<p id="mnd13c30p3">
<span class="pali m-text">Idheva sikkhema athassa suddhiṁ,</span><br />
</p>
<p id="mnd13c30p4">
<span class="pali m-text">Bhavūpanītā kusalāvadānā”ti.</span><br />
</p>
<p id="mnd13c31p1">
<span class="pali m-text">&lt;b&gt;Sace cuto sīlavatato hoti,&lt;/b&gt;</span><br />
</p>
<p id="mnd13c31p2">
<span class="pali m-text">&lt;b&gt;Pavedhatī kamma virādhayitvā;&lt;/b&gt;</span><br />
</p>
<p id="mnd13c31p3">
<span class="pali m-text">&lt;b&gt;Pajappatī patthayatī ca suddhiṁ,&lt;/b&gt;</span><br />
</p>
<p id="mnd13c31p4">
<span class="pali m-text">&lt;b&gt;Satthāva hīno pavasaṁ gharamhā.&lt;/b&gt;</span><br />
</p>
<p id="mnd13c32p1">
<span class="pali m-text">&lt;b&gt;Sace cuto sīlavatato hotī&lt;/b&gt;ti.</span><br />
</p>
<p id="mnd13c32p2">
<span class="pali m-text">Dvīhi kāraṇehi sīlavatato cavati—</span><br />
</p>
<p id="mnd13c32p3">
<span class="pali m-text">paravicchindanāya vā cavati, anabhisambhuṇanto vā cavati.</span><br />
</p>
<p id="mnd13c32p4">
<span class="pali m-text">Kathaṁ paravicchindanāya cavati?</span><br />
</p>
<p id="mnd13c32p5">
<span class="pali m-text">Paro vicchindati so satthā na sabbaññū, dhammo na svākkhāto, gaṇo na suppaṭipanno, diṭṭhi na bhaddikā, paṭipadā na supaññattā, maggo na niyyāniko, natthettha suddhi vā visuddhi vā parisuddhi vā, mutti vā vimutti vā parimutti vā, natthettha sujjhanti vā visujjhanti vā parisujjhanti vā, muccanti vā vimuccanti vā, parimuccanti vā, hīnā nihīnā omakā lāmakā chatukkā parittāti.</span><br />
</p>
<p id="mnd13c32p6">
<span class="pali m-text">Evaṁ paro vicchindati.</span><br />
</p>
<p id="mnd13c32p7">
<span class="pali m-text">Evaṁ vicchindiyamāno satthārā cavati, dhammakkhānā cavati, gaṇā cavati, diṭṭhiyā cavati, paṭipadāya cavati, maggato cavati.</span><br />
</p>
<p id="mnd13c32p8">
<span class="pali m-text">Evaṁ paravicchindanāya cavati.</span><br />
</p>
<p id="mnd13c32p9">
<span class="pali m-text">Kathaṁ anabhisambhuṇanto cavati?</span><br />
</p>
<p id="mnd13c32p10">
<span class="pali m-text">Sīlaṁ anabhisambhuṇanto sīlato cavati, vataṁ anabhisambhuṇanto vatato cavati, sīlabbataṁ anabhisambhuṇanto sīlabbatato cavati.</span><br />
</p>
<p id="mnd13c32p11">
<span class="pali m-text">Evaṁ anabhisambhuṇanto cavatīti—</span><br />
</p>
<p id="mnd13c32p12">
<span class="pali m-text">sace cuto sīlavatato hoti.</span><br />
</p>
<p id="mnd13c33p1">
<span class="pali m-text">&lt;b&gt;Pavedhati kamma virādhayitvā&lt;/b&gt;ti.</span><br />
</p>
<p id="mnd13c33p2">
<span class="pali m-text">&lt;b&gt;Pavedhatī&lt;/b&gt;ti sīlaṁ vā vataṁ vā sīlabbataṁ vā “viraddhaṁ mayā, aparaddhaṁ mayā, khalitaṁ mayā, galitaṁ mayā, aññāya aparaddho ahan”ti vedhati pavedhati sampavedhatīti—</span><br />
</p>
<p id="mnd13c33p3">
<span class="pali m-text">pavedhati.</span><br />
</p>
<p id="mnd13c33p4">
<span class="pali m-text">&lt;b&gt;Kamma virādhayitvā&lt;/b&gt;ti puññābhisaṅkhāraṁ vā apuññābhisaṅkhāraṁ vā āneñjābhisaṅkhāraṁ vā “viraddhaṁ mayā, aparaddhaṁ mayā, khalitaṁ mayā, galitaṁ mayā, aññāya aparaddho ahan”ti vedhati pavedhati sampavedhatīti—</span><br />
</p>
<p id="mnd13c33p5">
<span class="pali m-text">pavedhati kamma virādhayitvā.</span><br />
</p>
<p id="mnd13c34p1">
<span class="pali m-text">&lt;b&gt;Pajappatī patthayatī ca suddhin&lt;/b&gt;ti.</span><br />
</p>
<p id="mnd13c34p2">
<span class="pali m-text">&lt;b&gt;Pajappatī&lt;/b&gt;ti sīlaṁ vā jappati, vataṁ vā jappati, sīlabbataṁ vā jappati pajappati abhijappatīti—</span><br />
</p>
<p id="mnd13c34p3">
<span class="pali m-text">pajappati.</span><br />
</p>
<p id="mnd13c34p4">
<span class="pali m-text">&lt;b&gt;Patthayatī ca suddhin&lt;/b&gt;ti sīlasuddhiṁ vā pattheti, vatasuddhiṁ vā pattheti, sīlabbatasuddhiṁ vā pattheti piheti abhijappatīti—</span><br />
</p>
<p id="mnd13c34p5">
<span class="pali m-text">pajappatī patthayatī ca suddhiṁ.</span><br />
</p>
<p id="mnd13c35p1">
<span class="pali m-text">&lt;b&gt;Satthāva hīno pavasaṁ gharamhā&lt;/b&gt;ti.</span><br />
</p>
<p id="mnd13c35p2">
<span class="pali m-text">Yathā puriso gharato nikkhanto satthena pavasaṁ vasanto satthā ohīno, taṁ vā satthaṁ anubandhati sakaṁ vā gharaṁ paccāgacchati;</span><br />
</p>
<p id="mnd13c35p3">
<span class="pali m-text">evamevaṁ so diṭṭhigatiko taṁ vā satthāraṁ gaṇhāti aññaṁ vā satthāraṁ gaṇhāti, taṁ vā dhammakkhānaṁ gaṇhāti aññaṁ vā dhammakkhānaṁ gaṇhāti, taṁ vā gaṇaṁ gaṇhāti aññaṁ vā gaṇaṁ gaṇhāti, taṁ vā diṭṭhiṁ gaṇhāti aññaṁ vā diṭṭhiṁ gaṇhāti, taṁ vā paṭipadaṁ gaṇhāti aññaṁ vā paṭipadaṁ gaṇhāti, taṁ vā maggaṁ gaṇhāti aññaṁ vā maggaṁ gaṇhāti parāmasati abhinivisatīti—</span><br />
</p>
<p id="mnd13c35p4">
<span class="pali m-text">satthāva hīno pavasaṁ gharamhā.</span><br />
</p>
<p id="mnd13c36p1">
<span class="pali m-text">Tenāha bhagavā—</span><br />
</p>
<p id="mnd13c37p1">
<span class="pali m-text">“Sace cuto sīlavatato hoti,</span><br />
</p>
<p id="mnd13c37p2">
<span class="pali m-text">Pavedhatī kamma virādhayitvā;</span><br />
</p>
<p id="mnd13c37p3">
<span class="pali m-text">Pajappatī patthayatī ca suddhiṁ,</span><br />
</p>
<p id="mnd13c37p4">
<span class="pali m-text">Satthāva hīno pavasaṁ gharamhā”ti.</span><br />
</p>
<p id="mnd13c38p1">
<span class="pali m-text">&lt;b&gt;Sīlabbataṁ vāpi pahāya sabbaṁ,&lt;/b&gt;</span><br />
</p>
<p id="mnd13c38p2">
<span class="pali m-text">&lt;b&gt;Kammañca sāvajjanavajjametaṁ;&lt;/b&gt;</span><br />
</p>
<p id="mnd13c38p3">
<span class="pali m-text">&lt;b&gt;Suddhiṁ asuddhinti apatthayāno,&lt;/b&gt;</span><br />
</p>
<p id="mnd13c38p4">
<span class="pali m-text">&lt;b&gt;Virato care santimanuggahāya.&lt;/b&gt;</span><br />
</p>
<p id="mnd13c39p1">
<span class="pali m-text">&lt;b&gt;Sīlabbataṁ vāpi pahāya sabban&lt;/b&gt;ti.</span><br />
</p>
<p id="mnd13c39p2">
<span class="pali m-text">Sabbā sīlasuddhiyo pahāya pajahitvā vinodetvā byantiṁ karitvā anabhāvaṁ gametvā, sabbā vatasuddhiyo pahāya pajahitvā vinodetvā byantiṁ karitvā anabhāvaṁ gametvā, sabbā sīlabbatasuddhiyo pahāya pajahitvā vinodetvā byantiṁ karitvā anabhāvaṁ gametvāti—</span><br />
</p>
<p id="mnd13c39p3">
<span class="pali m-text">sīlabbataṁ vāpi pahāya sabbaṁ.</span><br />
</p>
<p id="mnd13c40p1">
<span class="pali m-text">&lt;b&gt;Kammañca sāvajjanavajjametan&lt;/b&gt;ti.</span><br />
</p>
<p id="mnd13c40p2">
<span class="pali m-text">Sāvajjakammaṁ vuccati—</span><br />
</p>
<p id="mnd13c40p3">
<span class="pali m-text">kaṇhaṁ kaṇhavipākaṁ.</span><br />
</p>
<p id="mnd13c40p4">
<span class="pali m-text">Anavajjakammaṁ vuccati—</span><br />
</p>
<p id="mnd13c40p5">
<span class="pali m-text">sukkaṁ sukkavipākaṁ.</span><br />
</p>
<p id="mnd13c40p6">
<span class="pali m-text">Sāvajjañca kammaṁ anavajjañca kammaṁ pahāya pajahitvā vinodetvā byantiṁ karitvā anabhāvaṁ gametvāti—</span><br />
</p>
<p id="mnd13c40p7">
<span class="pali m-text">kammañca sāvajjanavajjametaṁ.</span><br />
</p>
<p id="mnd13c41p1">
<span class="pali m-text">&lt;b&gt;Suddhiṁ asuddhinti apatthayāno&lt;/b&gt;ti.</span><br />
</p>
<p id="mnd13c41p2">
<span class="pali m-text">&lt;b&gt;Asuddhin&lt;/b&gt;ti asuddhiṁ patthenti, akusale dhamme patthenti.</span><br />
</p>
<p id="mnd13c41p3">
<span class="pali m-text">&lt;b&gt;Suddhin&lt;/b&gt;ti suddhiṁ patthenti, pañca kāmaguṇe patthenti;</span><br />
</p>
<p id="mnd13c41p4">
<span class="pali m-text">asuddhiṁ patthenti, akusale dhamme patthenti, pañca kāmaguṇe patthenti;</span><br />
</p>
<p id="mnd13c41p5">
<span class="pali m-text">suddhiṁ patthenti, dvāsaṭṭhi diṭṭhigatāni patthenti, asuddhiṁ patthenti, akusale dhamme patthenti, pañca kāmaguṇe patthenti, dvāsaṭṭhi diṭṭhigatāni patthenti;</span><br />
</p>
<p id="mnd13c41p6">
<span class="pali m-text">suddhiṁ patthenti;</span><br />
</p>
<p id="mnd13c41p7">
<span class="pali m-text">tedhātuke kusale dhamme patthenti, asuddhiṁ patthenti, akusale dhamme patthenti, pañca kāmaguṇe patthenti, dvāsaṭṭhi diṭṭhigatāni patthenti, tedhātuke kusale dhamme patthenti;</span><br />
</p>
<p id="mnd13c41p8">
<span class="pali m-text">suddhiṁ patthenti, puthujjanakalyāṇakā niyāmāvakkantiṁ patthenti.</span><br />
</p>
<p id="mnd13c41p9">
<span class="pali m-text">Sekkhā aggadhammaṁ arahattaṁ patthenti.</span><br />
</p>
<p id="mnd13c41p10">
<span class="pali m-text">Arahatte patte arahā neva akusale dhamme pattheti, napi pañca kāmaguṇe pattheti, napi dvāsaṭṭhi diṭṭhigatāni pattheti, napi tedhātuke kusale dhamme pattheti, napi niyāmāvakkantiṁ pattheti, napi aggadhammaṁ arahattaṁ pattheti.</span><br />
</p>
<p id="mnd13c41p11">
<span class="pali m-text">Patthanā samatikkanto arahā vuddhipārihānivītivatto.</span><br />
</p>
<p id="mnd13c41p12">
<span class="pali m-text">So vuṭṭhavāso ciṇṇacaraṇo …pe…</span><br />
</p>
<p id="mnd13c41p13">
<span class="pali m-text">jātijarāmaraṇasaṁsāro natthi tassa punabbhavoti—</span><br />
</p>
<p id="mnd13c41p14">
<span class="pali m-text">suddhiṁ asuddhinti apatthayāno.</span><br />
</p>
<p id="mnd13c42p1">
<span class="pali m-text">&lt;b&gt;Virato care santimanuggahāyā&lt;/b&gt;ti.</span><br />
</p>
<p id="mnd13c42p2">
<span class="pali m-text">&lt;b&gt;Virato&lt;/b&gt;ti suddhiasuddhiyā ārato assa virato paṭivirato nikkhanto nissaṭo vippamutto visaññutto, vimariyādikatena cetasā viharatīti—</span><br />
</p>
<p id="mnd13c42p3">
<span class="pali m-text">virato.</span><br />
</p>
<p id="mnd13c42p4">
<span class="pali m-text">&lt;b&gt;Care&lt;/b&gt;ti careyya vicareyya vihareyya iriyeyya vatteyya pāleyya yapeyya yāpeyyāti—</span><br />
</p>
<p id="mnd13c42p5">
<span class="pali m-text">virato care.</span><br />
</p>
<p id="mnd13c42p6">
<span class="pali m-text">&lt;b&gt;Santimanuggahāyā&lt;/b&gt;ti.</span><br />
</p>
<p id="mnd13c42p7">
<span class="pali m-text">Santiyo vuccanti dvāsaṭṭhi diṭṭhigatāni diṭṭhisantiyo agaṇhanto aparāmasanto anabhinivisantoti—</span><br />
</p>
<p id="mnd13c42p8">
<span class="pali m-text">virato care santimanuggahāya.</span><br />
</p>
<p id="mnd13c43p1">
<span class="pali m-text">Tenāha bhagavā—</span><br />
</p>
<p id="mnd13c44p1">
<span class="pali m-text">“Sīlabbataṁ vāpi pahāya sabbaṁ,</span><br />
</p>
<p id="mnd13c44p2">
<span class="pali m-text">Kammañca sāvajjanavajjametaṁ;</span><br />
</p>
<p id="mnd13c44p3">
<span class="pali m-text">Suddhiṁ asuddhinti apatthayāno,</span><br />
</p>
<p id="mnd13c44p4">
<span class="pali m-text">Virato care santimanuggahāyā”ti.</span><br />
</p>
<p id="mnd13c45p1">
<span class="pali m-text">&lt;b&gt;Tamūpanissāya jigucchitaṁ vā,&lt;/b&gt;</span><br />
</p>
<p id="mnd13c45p2">
<span class="pali m-text">&lt;b&gt;Atha vāpi diṭṭhaṁ va sutaṁ mutaṁ vā;&lt;/b&gt;</span><br />
</p>
<p id="mnd13c45p3">
<span class="pali m-text">&lt;b&gt;Uddhaṁsarā suddhimanutthunanti,&lt;/b&gt;</span><br />
</p>
<p id="mnd13c45p4">
<span class="pali m-text">&lt;b&gt;Avītataṇhāse bhavābhavesu.&lt;/b&gt;</span><br />
</p>
<p id="mnd13c46p1">
<span class="pali m-text">&lt;b&gt;Tamūpanissāya jigucchitaṁ vā&lt;/b&gt;ti.</span><br />
</p>
<p id="mnd13c46p2">
<span class="pali m-text">Santeke samaṇabrāhmaṇā tapojigucchavādā tapojigucchasārā tapojigucchanissitā ānissitā allīnā upagatā ajjhositā adhimuttāti—</span><br />
</p>
<p id="mnd13c46p3">
<span class="pali m-text">tamūpanissāya jigucchitaṁ vā.</span><br />
</p>
<p id="mnd13c47p1">
<span class="pali m-text">&lt;b&gt;Atha vāpi diṭṭhaṁ va sutaṁ mutaṁ vā&lt;/b&gt;ti.</span><br />
</p>
<p id="mnd13c47p2">
<span class="pali m-text">Diṭṭhaṁ vā diṭṭhasuddhiṁ vā sutaṁ vā sutasuddhiṁ vā mutaṁ vā mutasuddhiṁ vā nissāya upanissāya gaṇhitvā parāmasitvā abhinivisitvāti—</span><br />
</p>
<p id="mnd13c47p3">
<span class="pali m-text">atha vāpi diṭṭhaṁ va sutaṁ mutaṁ vā.</span><br />
</p>
<p id="mnd13c48p1">
<span class="pali m-text">&lt;b&gt;Uddhaṁsarā suddhimanutthunantī&lt;/b&gt;ti.</span><br />
</p>
<p id="mnd13c48p2">
<span class="pali m-text">Santeke samaṇabrāhmaṇā uddhaṁsarāvādā.</span><br />
</p>
<p id="mnd13c48p3">
<span class="pali m-text">Katame te samaṇabrāhmaṇā uddhaṁsarāvādā?</span><br />
</p>
<p id="mnd13c48p4">
<span class="pali m-text">Ye te samaṇabrāhmaṇā accantasuddhikā, saṁsārasuddhikā, akiriyadiṭṭhikā, sassatavādā—</span><br />
</p>
<p id="mnd13c48p5">
<span class="pali m-text">ime te samaṇabrāhmaṇā uddhaṁsarāvādā.</span><br />
</p>
<p id="mnd13c48p6">
<span class="pali m-text">Te saṁsāre suddhiṁ visuddhiṁ parisuddhiṁ, muttiṁ vimuttiṁ parimuttiṁ thunanti vadanti kathenti bhaṇanti dīpayanti voharantīti—</span><br />
</p>
<p id="mnd13c48p7">
<span class="pali m-text">uddhaṁsarā suddhimanutthunanti.</span><br />
</p>
<p id="mnd13c49p1">
<span class="pali m-text">&lt;b&gt;Avītataṇhāse bhavābhavesū&lt;/b&gt;ti.</span><br />
</p>
<p id="mnd13c49p2">
<span class="pali m-text">&lt;b&gt;Taṇhā&lt;/b&gt;ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā.</span><br />
</p>
<p id="mnd13c49p3">
<span class="pali m-text">&lt;b&gt;Bhavābhavesū&lt;/b&gt;ti bhavābhave kammabhave punabbhave kāmabhave, kammabhave kāmabhave punabbhave rūpabhave, kammabhave rūpabhave punabbhave arūpabhave, kammabhave arūpabhave punabbhave punappunabbhave punappunagatiyā punappunaupapattiyā punappunapaṭisandhiyā punappunaattabhāvābhinibbattiyā avītataṇhā avigatataṇhā acattataṇhā avantataṇhā amuttataṇhā appahīnataṇhā appaṭinissaṭṭhataṇhāti—</span><br />
</p>
<p id="mnd13c49p4">
<span class="pali m-text">avītataṇhāse bhavābhavesu.</span><br />
</p>
<p id="mnd13c50p1">
<span class="pali m-text">Tenāha bhagavā—</span><br />
</p>
<p id="mnd13c51p1">
<span class="pali m-text">“Tamūpanissāya jigucchitaṁ vā,</span><br />
</p>
<p id="mnd13c51p2">
<span class="pali m-text">Atha vāpi diṭṭhaṁ va sutaṁ mutaṁ vā;</span><br />
</p>
<p id="mnd13c51p3">
<span class="pali m-text">Uddhaṁsarā suddhimanutthunanti,</span><br />
</p>
<p id="mnd13c51p4">
<span class="pali m-text">Avītataṇhāse bhavābhavesū”ti.</span><br />
</p>
<p id="mnd13c52p1">
<span class="pali m-text">&lt;b&gt;Patthayamānassa hi jappitāni,&lt;/b&gt;</span><br />
</p>
<p id="mnd13c52p2">
<span class="pali m-text">&lt;b&gt;Pavedhitaṁ vāpi pakappitesu;&lt;/b&gt;</span><br />
</p>
<p id="mnd13c52p3">
<span class="pali m-text">&lt;b&gt;Cutūpapāto idha yassa natthi,&lt;/b&gt;</span><br />
</p>
<p id="mnd13c52p4">
<span class="pali m-text">&lt;b&gt;Sa kena vedheyya kuhiṁ va jappe.&lt;/b&gt;</span><br />
</p>
<p id="mnd13c53p1">
<span class="pali m-text">&lt;b&gt;Patthayamānassa hi jappitānī&lt;/b&gt;ti.</span><br />
</p>
<p id="mnd13c53p2">
<span class="pali m-text">&lt;b&gt;Patthanā&lt;/b&gt; vuccati taṇhā.</span><br />
</p>
<p id="mnd13c53p3">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="mnd13c53p4">
<span class="pali m-text">&lt;b&gt;Patthayamānassā&lt;/b&gt;ti patthayamānassa icchamānassa sādiyamānassa pihayamānassa abhijappamānassāti—</span><br />
</p>
<p id="mnd13c53p5">
<span class="pali m-text">patthayamānassa hi.</span><br />
</p>
<p id="mnd13c53p6">
<span class="pali m-text">&lt;b&gt;Jappitānī&lt;/b&gt;ti.</span><br />
</p>
<p id="mnd13c53p7">
<span class="pali m-text">&lt;b&gt;Jappanā&lt;/b&gt; vuccati taṇhā.</span><br />
</p>
<p id="mnd13c53p8">
<span class="pali m-text">Yo rāgo sārāgo …pe… abhijjhā lobho akusalamūlanti—</span><br />
</p>
<p id="mnd13c53p9">
<span class="pali m-text">patthayamānassa hi jappitāni.</span><br />
</p>
<p id="mnd13c54p1">
<span class="pali m-text">&lt;b&gt;Pavedhitaṁ vāpi pakappitesū&lt;/b&gt;ti.</span><br />
</p>
<p id="mnd13c54p2">
<span class="pali m-text">&lt;b&gt;Pakappanā&lt;/b&gt;ti dve pakappanā—</span><br />
</p>
<p id="mnd13c54p3">
<span class="pali m-text">taṇhāpakappanā ca diṭṭhipakappanā ca …pe…</span><br />
</p>
<p id="mnd13c54p4">
<span class="pali m-text">ayaṁ taṇhāpakappanā …pe…</span><br />
</p>
<p id="mnd13c54p5">
<span class="pali m-text">ayaṁ diṭṭhipakappanā.</span><br />
</p>
<p id="mnd13c54p6">
<span class="pali m-text">&lt;b&gt;Pavedhitaṁ vāpi pakappitesū&lt;/b&gt;ti.</span><br />
</p>
<p id="mnd13c54p7">
<span class="pali m-text">Pakappitaṁ vatthuṁ acchedasaṅkinopi vedhenti, acchijjantepi vedhenti, acchinnepi vedhenti;</span><br />
</p>
<p id="mnd13c54p8">
<span class="pali m-text">pakappitaṁ vatthuṁ vipariṇāmasaṅkinopi vedhenti, vipariṇamantepi vedhenti, vipariṇatepi vedhenti pavedhenti sampavedhentīti—</span><br />
</p>
<p id="mnd13c54p9">
<span class="pali m-text">pavedhitaṁ vāpi pakappitesu.</span><br />
</p>
<p id="mnd13c55p1">
<span class="pali m-text">&lt;b&gt;Cutūpapāto idha yassa natthī&lt;/b&gt;ti.</span><br />
</p>
<p id="mnd13c55p2">
<span class="pali m-text">&lt;b&gt;Yassā&lt;/b&gt;ti arahato khīṇāsavassa.</span><br />
</p>
<p id="mnd13c55p3">
<span class="pali m-text">Yassa gamanaṁ āgamanaṁ gamanāgamanaṁ kālaṁ gati bhavābhavo cuti ca upapatti ca nibbatti ca bhedo ca jāti ca jarāmaraṇañca natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span><br />
</p>
<p id="mnd13c55p4">
<span class="pali m-text">cutūpapāto idha yassa natthi.</span><br />
</p>
<p id="mnd13c56p1">
<span class="pali m-text">&lt;b&gt;Sa kena vedheyya kuhiṁ va jappe&lt;/b&gt;ti.</span><br />
</p>
<p id="mnd13c56p2">
<span class="pali m-text">So kena rāgena vedheyya, kena dosena vedheyya, kena mohena vedheyya, kena mānena vedheyya, kāya diṭṭhiyā vedheyya, kena uddhaccena vedheyya, kāya vicikicchāya vedheyya, kehi anusayehi vedheyya—</span><br />
</p>
<p id="mnd13c56p3">
<span class="pali m-text">rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.</span><br />
</p>
<p id="mnd13c56p4">
<span class="pali m-text">Te abhisaṅkhārā pahīnā;</span><br />
</p>
<p id="mnd13c56p5">
<span class="pali m-text">abhisaṅkhārānaṁ pahīnattā gatiyā kena vedheyya—</span><br />
</p>
<p id="mnd13c56p6">
<span class="pali m-text">nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā, so hetu natthi paccayo natthi kāraṇaṁ natthi yena vedheyya pavedheyya sampavedheyyāti—</span><br />
</p>
<p id="mnd13c56p7">
<span class="pali m-text">sa kena vedheyya.</span><br />
</p>
<p id="mnd13c56p8">
<span class="pali m-text">&lt;b&gt;Kuhiṁva jappe&lt;/b&gt;ti kuhiṁ vā jappeyya kimhi jappeyya, kattha jappeyya pajappeyya abhijappeyyāti—</span><br />
</p>
<p id="mnd13c56p9">
<span class="pali m-text">sa kena vedheyya kuhiṁ va jappe.</span><br />
</p>
<p id="mnd13c57p1">
<span class="pali m-text">Tenāha bhagavā—</span><br />
</p>
<p id="mnd13c58p1">
<span class="pali m-text">“Patthayamānassa hi jappitāni,</span><br />
</p>
<p id="mnd13c58p2">
<span class="pali m-text">Pavedhitaṁ vāpi pakappitesu;</span><br />
</p>
<p id="mnd13c58p3">
<span class="pali m-text">Cutūpapāto idha yassa natthi,</span><br />
</p>
<p id="mnd13c58p4">
<span class="pali m-text">Sa kena vedheyya kuhiṁ va jappe”ti.</span><br />
</p>
<p id="mnd13c59p1">
<span class="pali m-text">&lt;b&gt;Yamāhu dhammaṁ paramanti eke,&lt;/b&gt;</span><br />
</p>
<p id="mnd13c59p2">
<span class="pali m-text">&lt;b&gt;Tameva hīnanti panāhu aññe;&lt;/b&gt;</span><br />
</p>
<p id="mnd13c59p3">
<span class="pali m-text">&lt;b&gt;Sacco nu vādo katamo imesaṁ,&lt;/b&gt;</span><br />
</p>
<p id="mnd13c59p4">
<span class="pali m-text">&lt;b&gt;Sabbeva hīme kusalāvadānā.&lt;/b&gt;</span><br />
</p>
<p id="mnd13c60p1">
<span class="pali m-text">&lt;b&gt;Yamāhu dhammaṁ paramanti eke&lt;/b&gt;ti.</span><br />
</p>
<p id="mnd13c60p2">
<span class="pali m-text">Yaṁ dhammaṁ diṭṭhiṁ paṭipadaṁ maggaṁ eke samaṇabrāhmaṇā “idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti, evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd13c60p3">
<span class="pali m-text">yamāhu dhammaṁ paramanti eke.</span><br />
</p>
<p id="mnd13c61p1">
<span class="pali m-text">&lt;b&gt;Tameva hīnanti panāhu aññe&lt;/b&gt;ti tameva dhammaṁ diṭṭhiṁ paṭipadaṁ maggaṁ eke samaṇabrāhmaṇā “hīnaṁ etaṁ, nihīnaṁ etaṁ, omakaṁ etaṁ, lāmakaṁ etaṁ, chatukkaṁ etaṁ, parittakaṁ etan”ti, evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd13c61p2">
<span class="pali m-text">tameva hīnanti panāhu aññe.</span><br />
</p>
<p id="mnd13c62p1">
<span class="pali m-text">&lt;b&gt;Sacco nu vādo katamo imesan&lt;/b&gt;ti.</span><br />
</p>
<p id="mnd13c62p2">
<span class="pali m-text">Imesaṁ samaṇabrāhmaṇānaṁ vādo katamo sacco taccho tatho bhūto yāthāvo aviparītoti—</span><br />
</p>
<p id="mnd13c62p3">
<span class="pali m-text">sacco nu vādo katamo imesaṁ.</span><br />
</p>
<p id="mnd13c63p1">
<span class="pali m-text">&lt;b&gt;Sabbeva hīme kusalāvadānā&lt;/b&gt;ti.</span><br />
</p>
<p id="mnd13c63p2">
<span class="pali m-text">Sabbevime samaṇabrāhmaṇā kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span><br />
</p>
<p id="mnd13c63p3">
<span class="pali m-text">sabbeva hīme kusalāvadānā.</span><br />
</p>
<p id="mnd13c64p1">
<span class="pali m-text">Tenāha so nimmito—</span><br />
</p>
<p id="mnd13c65p1">
<span class="pali m-text">“Yamāhu dhammaṁ paramanti eke,</span><br />
</p>
<p id="mnd13c65p2">
<span class="pali m-text">Tameva hīnanti panāhu aññe;</span><br />
</p>
<p id="mnd13c65p3">
<span class="pali m-text">Sacco nu vādo katamo imesaṁ,</span><br />
</p>
<p id="mnd13c65p4">
<span class="pali m-text">Sabbeva hīme kusalāvadānā”ti.</span><br />
</p>
<p id="mnd13c66p1">
<span class="pali m-text">&lt;b&gt;Sakañhi dhammaṁ paripuṇṇamāhu,&lt;/b&gt;</span><br />
</p>
<p id="mnd13c66p2">
<span class="pali m-text">&lt;b&gt;Aññassa dhammaṁ pana hīnamāhu;&lt;/b&gt;</span><br />
</p>
<p id="mnd13c66p3">
<span class="pali m-text">&lt;b&gt;Evampi viggayha vivādayanti,&lt;/b&gt;</span><br />
</p>
<p id="mnd13c66p4">
<span class="pali m-text">&lt;b&gt;Sakaṁ sakaṁ sammutimāhu saccaṁ.&lt;/b&gt;</span><br />
</p>
<p id="mnd13c67p1">
<span class="pali m-text">&lt;b&gt;Sakañhi dhammaṁ paripuṇṇamāhū&lt;/b&gt;ti sakaṁ dhammaṁ diṭṭhiṁ paṭipadaṁ maggaṁ eke samaṇabrāhmaṇā “idaṁ samattaṁ paripuṇṇaṁ anoman”ti, evamāhaṁsu …pe…</span><br />
</p>
<p id="mnd13c67p2">
<span class="pali m-text">evaṁ voharantīti—</span><br />
</p>
<p id="mnd13c67p3">
<span class="pali m-text">sakañhi dhammaṁ paripuṇṇamāhu.</span><br />
</p>
<p id="mnd13c68p1">
<span class="pali m-text">&lt;b&gt;Aññassa dhammaṁ pana hīnamāhū&lt;/b&gt;ti.</span><br />
</p>
<p id="mnd13c68p2">
<span class="pali m-text">Aññassa dhammaṁ diṭṭhiṁ paṭipadaṁ maggaṁ eke samaṇabrāhmaṇā “hīnaṁ etaṁ, nihīnaṁ etaṁ, omakaṁ etaṁ, lāmakaṁ etaṁ, chatukkaṁ etaṁ, parittakaṁ etan”ti, evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd13c68p3">
<span class="pali m-text">aññassa dhammaṁ pana hīnamāhu.</span><br />
</p>
<p id="mnd13c69p1">
<span class="pali m-text">&lt;b&gt;Evampi viggayha vivādayantī&lt;/b&gt;ti evaṁ gahetvā uggahetvā gaṇhitvā parāmasitvā abhinivisitvā vivādayanti, kalahaṁ karonti, bhaṇḍanaṁ karonti, viggahaṁ karonti, vivādaṁ karonti, medhagaṁ karonti—</span><br />
</p>
<p id="mnd13c69p2">
<span class="pali m-text">“na tvaṁ imaṁ dhammavinayaṁ ājānāsi …pe…</span><br />
</p>
<p id="mnd13c69p3">
<span class="pali m-text">nibbeṭhehi vā sace pahosī”ti—</span><br />
</p>
<p id="mnd13c69p4">
<span class="pali m-text">evampi viggayha vivādayanti.</span><br />
</p>
<p id="mnd13c70p1">
<span class="pali m-text">&lt;b&gt;Sakaṁ sakaṁ sammutimāhu saccan&lt;/b&gt;ti.</span><br />
</p>
<p id="mnd13c70p2">
<span class="pali m-text">“Sassato loko, idameva saccaṁ moghamaññan”ti—</span><br />
</p>
<p id="mnd13c70p3">
<span class="pali m-text">sakaṁ sakaṁ sammutimāhu saccaṁ.</span><br />
</p>
<p id="mnd13c70p4">
<span class="pali m-text">“Asassato loko …pe…</span><br />
</p>
<p id="mnd13c70p5">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññan”ti—</span><br />
</p>
<p id="mnd13c70p6">
<span class="pali m-text">sakaṁ sakaṁ sammutimāhu saccaṁ.</span><br />
</p>
<p id="mnd13c71p1">
<span class="pali m-text">Tenāha bhagavā—</span><br />
</p>
<p id="mnd13c72p1">
<span class="pali m-text">“Sakañhi dhammaṁ paripuṇṇamāhu,</span><br />
</p>
<p id="mnd13c72p2">
<span class="pali m-text">Aññassa dhammaṁ pana hīnamāhu;</span><br />
</p>
<p id="mnd13c72p3">
<span class="pali m-text">Evampi viggayha vivādayanti,</span><br />
</p>
<p id="mnd13c72p4">
<span class="pali m-text">Sakaṁ sakaṁ sammutimāhu saccan”ti.</span><br />
</p>
<p id="mnd13c73p1">
<span class="pali m-text">&lt;b&gt;Parassa ce vambhayitena hīno,&lt;/b&gt;</span><br />
</p>
<p id="mnd13c73p2">
<span class="pali m-text">&lt;b&gt;Na koci dhammesu visesi assa;&lt;/b&gt;</span><br />
</p>
<p id="mnd13c73p3">
<span class="pali m-text">&lt;b&gt;Puthū hi aññassa vadanti dhammaṁ,&lt;/b&gt;</span><br />
</p>
<p id="mnd13c73p4">
<span class="pali m-text">&lt;b&gt;Nihīnato samhi daḷhaṁ vadānā.&lt;/b&gt;</span><br />
</p>
<p id="mnd13c74p1">
<span class="pali m-text">&lt;b&gt;Parassa ce vambhayitena hīno&lt;/b&gt;ti parassa ce vambhayitakāraṇā ninditakāraṇā garahitakāraṇā upavaditakāraṇā paro bālo hoti hīno nihīno omako lāmako chatukko parittoti—</span><br />
</p>
<p id="mnd13c74p2">
<span class="pali m-text">parassa ce vambhayitena hīno.</span><br />
</p>
<p id="mnd13c75p1">
<span class="pali m-text">&lt;b&gt;Na koci dhammesu visesi assā&lt;/b&gt;ti.</span><br />
</p>
<p id="mnd13c75p2">
<span class="pali m-text">Dhammesu na koci aggo seṭṭho visiṭṭho pāmokkho uttamo pavaro assāti—</span><br />
</p>
<p id="mnd13c75p3">
<span class="pali m-text">na koci dhammesu visesi assa.</span><br />
</p>
<p id="mnd13c76p1">
<span class="pali m-text">&lt;b&gt;Puthū hi aññassa vadanti dhammaṁ, nihīnato&lt;/b&gt;ti.</span><br />
</p>
<p id="mnd13c76p2">
<span class="pali m-text">Bahukāpi bahūnaṁ dhammaṁ vadanti upavadanti nindanti garahanti hīnato nihīnato omakato lāmakato chatukkato parittato, bahukāpi ekassa dhammaṁ vadanti upavadanti nindanti garahanti hīnato nihīnato omakato lāmakato chatukkato parittato, ekopi bahūnaṁ dhammaṁ vadati upavadati nindati garahati hīnato nihīnato omakato lāmakato chatukkato parittato, ekopi ekassa dhammaṁ vadati upavadati nindati garahati hīnato nihīnato omakato lāmakato chatukkato parittatoti—</span><br />
</p>
<p id="mnd13c76p3">
<span class="pali m-text">puthū hi aññassa vadanti dhammaṁ.</span><br />
</p>
<p id="mnd13c77p1">
<span class="pali m-text">&lt;b&gt;Nihīnato samhi daḷhaṁ vadānā&lt;/b&gt;ti.</span><br />
</p>
<p id="mnd13c77p2">
<span class="pali m-text">Dhammo sakāyanaṁ, diṭṭhi sakāyanaṁ, paṭipadā sakāyanaṁ, maggo sakāyanaṁ, sakāyane daḷhavādā thiravādā balikavādā aṭṭhitavādāti—</span><br />
</p>
<p id="mnd13c77p3">
<span class="pali m-text">nihīnato samhi daḷhaṁ vadānā.</span><br />
</p>
<p id="mnd13c78p1">
<span class="pali m-text">Tenāha bhagavā—</span><br />
</p>
<p id="mnd13c79p1">
<span class="pali m-text">“Parassa ce vambhayitena hīno,</span><br />
</p>
<p id="mnd13c79p2">
<span class="pali m-text">Na koci dhammesu visesi assa;</span><br />
</p>
<p id="mnd13c79p3">
<span class="pali m-text">Puthū hi aññassa vadanti dhammaṁ,</span><br />
</p>
<p id="mnd13c79p4">
<span class="pali m-text">Nihīnato samhi daḷhaṁ vadānā”ti.</span><br />
</p>
<p id="mnd13c80p1">
<span class="pali m-text">&lt;b&gt;Saddhammapūjāpi nesaṁ tatheva,&lt;/b&gt;</span><br />
</p>
<p id="mnd13c80p2">
<span class="pali m-text">&lt;b&gt;Yathā pasaṁsanti sakāyanāni;&lt;/b&gt;</span><br />
</p>
<p id="mnd13c80p3">
<span class="pali m-text">&lt;b&gt;Sabbeva vādā tathiyā bhaveyyuṁ,&lt;/b&gt;</span><br />
</p>
<p id="mnd13c80p4">
<span class="pali m-text">&lt;b&gt;Suddhī hi nesaṁ paccattameva.&lt;/b&gt;</span><br />
</p>
<p id="mnd13c81p1">
<span class="pali m-text">&lt;b&gt;Saddhammapūjāpi nesaṁ tathevā&lt;/b&gt;ti.</span><br />
</p>
<p id="mnd13c81p2">
<span class="pali m-text">Katamā saddhammapūjā?</span><br />
</p>
<p id="mnd13c81p3">
<span class="pali m-text">Sakaṁ satthāraṁ sakkaroti garuṁ karoti māneti pūjeti “ayaṁ satthā sabbaññū”ti—</span><br />
</p>
<p id="mnd13c81p4">
<span class="pali m-text">ayaṁ saddhammapūjā.</span><br />
</p>
<p id="mnd13c81p5">
<span class="pali m-text">Sakaṁ dhammakkhānaṁ sakaṁ gaṇaṁ sakaṁ diṭṭhiṁ sakaṁ paṭipadaṁ sakaṁ maggaṁ sakkaroti garuṁ karoti māneti pūjeti “ayaṁ maggo niyyāniko”ti—</span><br />
</p>
<p id="mnd13c81p6">
<span class="pali m-text">ayaṁ saddhammapūjā.</span><br />
</p>
<p id="mnd13c81p7">
<span class="pali m-text">&lt;b&gt;Saddhammapūjāpi nesaṁ tathevā&lt;/b&gt;ti saddhammapūjā tathā tacchā bhūtā yāthāvā aviparītāti—</span><br />
</p>
<p id="mnd13c81p8">
<span class="pali m-text">saddhammapūjāpi nesaṁ tatheva.</span><br />
</p>
<p id="mnd13c82p1">
<span class="pali m-text">&lt;b&gt;Yathā pasaṁsanti sakāyanānī&lt;/b&gt;ti.</span><br />
</p>
<p id="mnd13c82p2">
<span class="pali m-text">Dhammo sakāyanaṁ diṭṭhi sakāyanaṁ paṭipadā sakāyanaṁ maggo sakāyanaṁ, sakāyanāni pasaṁsanti thomenti kittenti vaṇṇentīti—</span><br />
</p>
<p id="mnd13c82p3">
<span class="pali m-text">yathā pasaṁsanti sakāyanāni.</span><br />
</p>
<p id="mnd13c83p1">
<span class="pali m-text">&lt;b&gt;Sabbeva vādā tathiyā bhaveyyun&lt;/b&gt;ti sabbeva vādā tathā tacchā bhūtā yāthāvā aviparītā bhaveyyunti—</span><br />
</p>
<p id="mnd13c83p2">
<span class="pali m-text">sabbeva vādā tathiyā bhaveyyuṁ.</span><br />
</p>
<p id="mnd13c84p1">
<span class="pali m-text">&lt;b&gt;Suddhī hi nesaṁ paccattamevā&lt;/b&gt;ti.</span><br />
</p>
<p id="mnd13c84p2">
<span class="pali m-text">Paccattameva tesaṁ samaṇabrāhmaṇānaṁ suddhi visuddhi parisuddhi, mutti vimutti parimuttīti—</span><br />
</p>
<p id="mnd13c84p3">
<span class="pali m-text">suddhī hi nesaṁ paccattameva.</span><br />
</p>
<p id="mnd13c85p1">
<span class="pali m-text">Tenāha bhagavā—</span><br />
</p>
<p id="mnd13c86p1">
<span class="pali m-text">“Saddhammapūjāpi nesaṁ tatheva,</span><br />
</p>
<p id="mnd13c86p2">
<span class="pali m-text">Yathā pasaṁsanti sakāyanāni;</span><br />
</p>
<p id="mnd13c86p3">
<span class="pali m-text">Sabbeva vādā tathiyā bhaveyyuṁ,</span><br />
</p>
<p id="mnd13c86p4">
<span class="pali m-text">Suddhī hi nesaṁ paccattamevā”ti.</span><br />
</p>
<p id="mnd13c87p1">
<span class="pali m-text">&lt;b&gt;Na brāhmaṇassa paraneyyamatthi,&lt;/b&gt;</span><br />
</p>
<p id="mnd13c87p2">
<span class="pali m-text">&lt;b&gt;Dhammesu niccheyya samuggahītaṁ;&lt;/b&gt;</span><br />
</p>
<p id="mnd13c87p3">
<span class="pali m-text">&lt;b&gt;Tasmā vivādāni upātivatto,&lt;/b&gt;</span><br />
</p>
<p id="mnd13c87p4">
<span class="pali m-text">&lt;b&gt;Na hi seṭṭhato passati dhammamaññaṁ.&lt;/b&gt;</span><br />
</p>
<p id="mnd13c88p1">
<span class="pali m-text">&lt;b&gt;Na brāhmaṇassa paraneyyamatthī&lt;/b&gt;ti.</span><br />
</p>
<p id="mnd13c88p2">
<span class="pali m-text">&lt;b&gt;Nā&lt;/b&gt;ti paṭikkhepo.</span><br />
</p>
<p id="mnd13c88p3">
<span class="pali m-text">&lt;b&gt;Brāhmaṇo&lt;/b&gt;ti sattannaṁ dhammānaṁ bāhitattā brāhmaṇo …pe… asito tādi pavuccate sa brahmā.</span><br />
</p>
<p id="mnd13c88p4">
<span class="pali m-text">&lt;b&gt;Na brāhmaṇassa paraneyyamatthī&lt;/b&gt;ti brāhmaṇassa paraneyyatā natthi, brāhmaṇo na paraneyyo, na parapattiyo, na parapaccayo, na parapaṭibaddhagū jānāti passati asammūḷho sampajāno paṭissato.</span><br />
</p>
<p id="mnd13c88p5">
<span class="pali m-text">“Sabbe saṅkhārā aniccā”ti brāhmaṇassa paraneyyatā natthi, brāhmaṇo na paraneyyo, na parapattiyo, na parapaccayo, na parapaṭibaddhagū jānāti passati asammūḷho sampajāno paṭissato.</span><br />
</p>
<p id="mnd13c88p6">
<span class="pali m-text">“Sabbe saṅkhārā dukkhā”ti …pe…</span><br />
</p>
<p id="mnd13c88p7">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti brāhmaṇassa paraneyyatā natthi, brāhmaṇo na paraneyyo, na parapattiyo, na parapaccayo, na parapaṭibaddhagū jānāti passati asammūḷho sampajāno paṭissatoti—</span><br />
</p>
<p id="mnd13c88p8">
<span class="pali m-text">na brāhmaṇassa paraneyyamatthi.</span><br />
</p>
<p id="mnd13c89p1">
<span class="pali m-text">&lt;b&gt;Dhammesu niccheyya samuggahītan&lt;/b&gt;ti.</span><br />
</p>
<p id="mnd13c89p2">
<span class="pali m-text">&lt;b&gt;Dhammesū&lt;/b&gt;ti dvāsaṭṭhiyā diṭṭhigatesu.</span><br />
</p>
<p id="mnd13c89p3">
<span class="pali m-text">&lt;b&gt;Niccheyyā&lt;/b&gt;ti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="mnd13c89p4">
<span class="pali m-text">&lt;b&gt;Samuggahītan&lt;/b&gt;ti odhiggāho bilaggāho varaggāho koṭṭhāsaggāho uccayaggāho samuccayaggāho “idaṁ saccaṁ tathaṁ bhūtaṁ yāthāvaṁ aviparītan”ti gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—</span><br />
</p>
<p id="mnd13c89p5">
<span class="pali m-text">dhammesu niccheyya samuggahītaṁ.</span><br />
</p>
<p id="mnd13c90p1">
<span class="pali m-text">&lt;b&gt;Tasmā vivādāni upātivatto&lt;/b&gt;ti.</span><br />
</p>
<p id="mnd13c90p2">
<span class="pali m-text">&lt;b&gt;Tasmā&lt;/b&gt;ti tasmā taṅkāraṇā taṁhetu tappaccayā taṁnidānā diṭṭhikalahāni diṭṭhibhaṇḍanāni diṭṭhiviggahāni diṭṭhivivādāni diṭṭhimedhagāni upātivatto atikkanto samatikkanto vītivattoti—</span><br />
</p>
<p id="mnd13c90p3">
<span class="pali m-text">tasmā vivādāni upātivatto.</span><br />
</p>
<p id="mnd13c91p1">
<span class="pali m-text">&lt;b&gt;Na hi seṭṭhato passati dhammamaññan&lt;/b&gt;ti.</span><br />
</p>
<p id="mnd13c91p2">
<span class="pali m-text">Aññaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ aññatra satipaṭṭhānehi, aññatra sammappadhānehi, aññatra iddhipādehi, aññatra indriyehi, aññatra balehi, aññatra bojjhaṅgehi, aññatra ariyā aṭṭhaṅgikā maggā, aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ dhammaṁ na passati na dakkhati na oloketi na nijjhāyati na upaparikkhatīti—</span><br />
</p>
<p id="mnd13c91p3">
<span class="pali m-text">na hi seṭṭhato passati dhammamaññaṁ.</span><br />
</p>
<p id="mnd13c92p1">
<span class="pali m-text">Tenāha bhagavā—</span><br />
</p>
<p id="mnd13c93p1">
<span class="pali m-text">“Na brāhmaṇassa paraneyyamatthi,</span><br />
</p>
<p id="mnd13c93p2">
<span class="pali m-text">Dhammesu niccheyya samuggahītaṁ;</span><br />
</p>
<p id="mnd13c93p3">
<span class="pali m-text">Tasmā vivādāni upātivatto,</span><br />
</p>
<p id="mnd13c93p4">
<span class="pali m-text">Na hi seṭṭhato passati dhammamaññan”ti.</span><br />
</p>
<p id="mnd13c94p1">
<span class="pali m-text">&lt;b&gt;Jānāmi passāmi tatheva etaṁ,&lt;/b&gt;</span><br />
</p>
<p id="mnd13c94p2">
<span class="pali m-text">&lt;b&gt;Diṭṭhiyā eke paccenti suddhiṁ;&lt;/b&gt;</span><br />
</p>
<p id="mnd13c94p3">
<span class="pali m-text">&lt;b&gt;Adakkhi ce kiñhi tumassa tena,&lt;/b&gt;</span><br />
</p>
<p id="mnd13c94p4">
<span class="pali m-text">&lt;b&gt;Atisitvā aññena vadanti suddhiṁ.&lt;/b&gt;</span><br />
</p>
<p id="mnd13c95p1">
<span class="pali m-text">&lt;b&gt;Jānāmi passāmi tatheva etan&lt;/b&gt;ti.</span><br />
</p>
<p id="mnd13c95p2">
<span class="pali m-text">&lt;b&gt;Jānāmī&lt;/b&gt;ti paracittañāṇena vā jānāmi, pubbenivāsānussatiñāṇena vā jānāmi.</span><br />
</p>
<p id="mnd13c95p3">
<span class="pali m-text">&lt;b&gt;Passāmī&lt;/b&gt;ti maṁsacakkhunā vā passāmi, dibbena cakkhunā vā passāmi.</span><br />
</p>
<p id="mnd13c95p4">
<span class="pali m-text">&lt;b&gt;Tatheva etan&lt;/b&gt;ti etaṁ tathaṁ tacchaṁ bhūtaṁ yāthāvaṁ aviparītanti—</span><br />
</p>
<p id="mnd13c95p5">
<span class="pali m-text">jānāmi passāmi tatheva etaṁ.</span><br />
</p>
<p id="mnd13c96p1">
<span class="pali m-text">&lt;b&gt;Diṭṭhiyā eke paccenti suddhin&lt;/b&gt;ti.</span><br />
</p>
<p id="mnd13c96p2">
<span class="pali m-text">Diṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccenti.</span><br />
</p>
<p id="mnd13c96p3">
<span class="pali m-text">“Sassato loko, idameva saccaṁ moghamaññan”ti diṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccenti.</span><br />
</p>
<p id="mnd13c96p4">
<span class="pali m-text">“Asassato loko …pe…</span><br />
</p>
<p id="mnd13c96p5">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññan”ti diṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccentīti—</span><br />
</p>
<p id="mnd13c96p6">
<span class="pali m-text">diṭṭhiyā eke paccenti suddhiṁ.</span><br />
</p>
<p id="mnd13c97p1">
<span class="pali m-text">&lt;b&gt;Adakkhi ce kiñhi tumassa tenā&lt;/b&gt;ti.</span><br />
</p>
<p id="mnd13c97p2">
<span class="pali m-text">&lt;b&gt;Adakkhī&lt;/b&gt;ti paracittañāṇena vā adakkhi, pubbenivāsānussatiñāṇena vā adakkhi, maṁsacakkhunā vā adakkhi, dibbena cakkhunā vā adakkhīti—</span><br />
</p>
<p id="mnd13c97p3">
<span class="pali m-text">adakkhi ce.</span><br />
</p>
<p id="mnd13c97p4">
<span class="pali m-text">&lt;b&gt;Kiñhi tumassa tenā&lt;/b&gt;ti.</span><br />
</p>
<p id="mnd13c97p5">
<span class="pali m-text">Tassa tena dassanena kiṁ kataṁ?</span><br />
</p>
<p id="mnd13c97p6">
<span class="pali m-text">Na dukkhapariññā atthi, na samudayassa pahānaṁ atthi, na maggabhāvanā atthi, na phalasacchikiriyā atthi, na rāgassa samucchedapahānaṁ atthi, na dosassa samucchedapahānaṁ atthi, na mohassa samucchedapahānaṁ atthi, na kilesānaṁ samucchedapahānaṁ atthi, na saṁsāravaṭṭassa upacchedo atthīti—</span><br />
</p>
<p id="mnd13c97p7">
<span class="pali m-text">adakkhi ce kiñhi tumassa tena.</span><br />
</p>
<p id="mnd13c98p1">
<span class="pali m-text">&lt;b&gt;Atisitvā aññena vadanti suddhin&lt;/b&gt;ti te titthiyā suddhimaggaṁ visuddhimaggaṁ parisuddhimaggaṁ vodātamaggaṁ parivodātamaggaṁ atikkamitvā samatikkamitvā vītivattitvā aññatra satipaṭṭhānehi, aññatra sammappadhānehi, aññatra iddhipādehi, aññatra indriyehi, aññatra balehi, aññatra bojjhaṅgehi, aññatra ariyā aṭṭhaṅgikā maggā suddhiṁ visuddhiṁ parisuddhiṁ, muttiṁ vimuttiṁ parimuttiṁ vadanti kathenti bhaṇanti dīpayanti voharantīti.</span><br />
</p>
<p id="mnd13c98p2">
<span class="pali m-text">Evampi atisitvā aññena vadanti suddhiṁ.</span><br />
</p>
<p id="mnd13c99p1">
<span class="pali m-text">Atha vā buddhā ca buddhasāvakā ca paccekabuddhā ca tesaṁ titthiyānaṁ asuddhimaggaṁ avisuddhimaggaṁ aparisuddhimaggaṁ avodātamaggaṁ aparivodātamaggaṁ atikkamitvā samatikkamitvā vītivattitvā catūhi satipaṭṭhānehi catūhi sammappadhānehi catūhi iddhipādehi pañcahi indriyehi pañcahi balehi sattahi bojjhaṅgehi ariyena aṭṭhaṅgikena maggena suddhiṁ visuddhiṁ parisuddhiṁ, muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span><br />
</p>
<p id="mnd13c99p2">
<span class="pali m-text">evampi atisitvā aññena vadanti suddhiṁ.</span><br />
</p>
<p id="mnd13c100p1">
<span class="pali m-text">Tenāha bhagavā—</span><br />
</p>
<p id="mnd13c101p1">
<span class="pali m-text">“Jānāmi passāmi tatheva etaṁ,</span><br />
</p>
<p id="mnd13c101p2">
<span class="pali m-text">Diṭṭhiyā eke paccenti suddhiṁ;</span><br />
</p>
<p id="mnd13c101p3">
<span class="pali m-text">Adakkhi ce kiñhi tumassa tena,</span><br />
</p>
<p id="mnd13c101p4">
<span class="pali m-text">Atisitvā aññena vadanti suddhin”ti.</span><br />
</p>
<p id="mnd13c102p1">
<span class="pali m-text">&lt;b&gt;Passaṁ naro dakkhati nāmarūpaṁ,&lt;/b&gt;</span><br />
</p>
<p id="mnd13c102p2">
<span class="pali m-text">&lt;b&gt;Disvāna vā ñassati tānimeva;&lt;/b&gt;</span><br />
</p>
<p id="mnd13c102p3">
<span class="pali m-text">&lt;b&gt;Kāmaṁ bahuṁ passatu appakaṁ vā,&lt;/b&gt;</span><br />
</p>
<p id="mnd13c102p4">
<span class="pali m-text">&lt;b&gt;Na hi tena suddhiṁ kusalā vadanti.&lt;/b&gt;</span><br />
</p>
<p id="mnd13c103p1">
<span class="pali m-text">&lt;b&gt;Passaṁ naro dakkhati nāmarūpan&lt;/b&gt;ti passaṁ naro dakkhati paracittañāṇena vā passanto, pubbenivāsānussatiñāṇena vā passanto, maṁsacakkhunā vā passanto, dibbena cakkhunā vā passanto nāmarūpaṁyeva dakkhati niccato sukhato attato, na tesaṁ dhammānaṁ samudayaṁ vā atthaṅgamaṁ vā assādaṁ vā ādīnavaṁ vā nissaraṇaṁ vā dakkhatīti—</span><br />
</p>
<p id="mnd13c103p2">
<span class="pali m-text">passaṁ naro dakkhati nāmarūpaṁ.</span><br />
</p>
<p id="mnd13c104p1">
<span class="pali m-text">&lt;b&gt;Disvāna vā ñassati tānimevā&lt;/b&gt;ti.</span><br />
</p>
<p id="mnd13c104p2">
<span class="pali m-text">&lt;b&gt;Disvā&lt;/b&gt;ti paracittañāṇena vā disvā, pubbenivāsānussatiñāṇena vā disvā, maṁsacakkhunā vā disvā, dibbena cakkhunā vā disvā, nāmarūpaṁyeva disvā ñassati niccato sukhato attato, na tesaṁ dhammānaṁ samudayaṁ vā atthaṅgamaṁ vā assādaṁ vā ādīnavaṁ vā nissaraṇaṁ vā ñassatīti—</span><br />
</p>
<p id="mnd13c104p3">
<span class="pali m-text">disvāna vā ñassati tānimeva.</span><br />
</p>
<p id="mnd13c105p1">
<span class="pali m-text">&lt;b&gt;Kāmaṁ bahuṁ passatu appakaṁ vā&lt;/b&gt;ti.</span><br />
</p>
<p id="mnd13c105p2">
<span class="pali m-text">Kāmaṁ bahukaṁ vā passanto nāmarūpaṁ appakaṁ vā niccato sukhato attatoti—</span><br />
</p>
<p id="mnd13c105p3">
<span class="pali m-text">kāmaṁ bahuṁ passatu appakaṁ vā.</span><br />
</p>
<p id="mnd13c106p1">
<span class="pali m-text">&lt;b&gt;Na hi tena suddhiṁ kusalā vadantī&lt;/b&gt;ti.</span><br />
</p>
<p id="mnd13c106p2">
<span class="pali m-text">&lt;b&gt;Kusalā&lt;/b&gt;ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā paracittañāṇena vā pubbenivāsānussatiñāṇena vā maṁsacakkhunā vā dibbena cakkhunā vā nāmarūpadassanena suddhiṁ visuddhiṁ parisuddhiṁ muttiṁ vimuttiṁ parimuttiṁ na vadanti na kathenti na bhaṇanti na dīpayanti na voharantīti—</span><br />
</p>
<p id="mnd13c106p3">
<span class="pali m-text">na hi tena suddhiṁ kusalā vadanti.</span><br />
</p>
<p id="mnd13c107p1">
<span class="pali m-text">Tenāha bhagavā—</span><br />
</p>
<p id="mnd13c108p1">
<span class="pali m-text">“Passaṁ naro dakkhati nāmarūpaṁ,</span><br />
</p>
<p id="mnd13c108p2">
<span class="pali m-text">Disvāna vā ñassati tānimeva;</span><br />
</p>
<p id="mnd13c108p3">
<span class="pali m-text">Kāmaṁ bahuṁ passatu appakaṁ vā,</span><br />
</p>
<p id="mnd13c108p4">
<span class="pali m-text">Na hi tena suddhiṁ kusalā vadantī”ti.</span><br />
</p>
<p id="mnd13c109p1">
<span class="pali m-text">&lt;b&gt;Nivissavādī na hi subbināyo,&lt;/b&gt;</span><br />
</p>
<p id="mnd13c109p2">
<span class="pali m-text">&lt;b&gt;Pakappitā diṭṭhipurakkharāno;&lt;/b&gt;</span><br />
</p>
<p id="mnd13c109p3">
<span class="pali m-text">&lt;b&gt;Yaṁ nissito tattha subhaṁ vadāno,&lt;/b&gt;</span><br />
</p>
<p id="mnd13c109p4">
<span class="pali m-text">&lt;b&gt;Suddhiṁ vado tattha tathaddasā so.&lt;/b&gt;</span><br />
</p>
<p id="mnd13c110p1">
<span class="pali m-text">&lt;b&gt;Nivissavādī na hi subbināyo&lt;/b&gt;ti.</span><br />
</p>
<p id="mnd13c110p2">
<span class="pali m-text">“Sassato loko, idameva saccaṁ moghamaññan”ti nivissavādī,</span><br />
</p>
<p id="mnd13c110p3">
<span class="pali m-text">“asassato loko …pe…</span><br />
</p>
<p id="mnd13c110p4">
<span class="pali m-text">neva hoti na na hoti tathāgato paraṁ maraṇā, idameva saccaṁ moghamaññan”ti—</span><br />
</p>
<p id="mnd13c110p5">
<span class="pali m-text">nivissavādī.</span><br />
</p>
<p id="mnd13c110p6">
<span class="pali m-text">&lt;b&gt;Na hi subbināyo&lt;/b&gt;ti.</span><br />
</p>
<p id="mnd13c110p7">
<span class="pali m-text">Nivissavādī dubbinayo duppaññāpayo dunnijjhāpayo duppekkhāpayo duppasādayoti—</span><br />
</p>
<p id="mnd13c110p8">
<span class="pali m-text">nivissavādī na hi subbināyo.</span><br />
</p>
<p id="mnd13c111p1">
<span class="pali m-text">&lt;b&gt;Pakappitā diṭṭhipurakkharāno&lt;/b&gt;ti.</span><br />
</p>
<p id="mnd13c111p2">
<span class="pali m-text">Kappitā pakappitā abhisaṅkhatā saṇṭhapitā diṭṭhiṁ purekkhato katvā carati.</span><br />
</p>
<p id="mnd13c111p3">
<span class="pali m-text">Diṭṭhidhajo diṭṭhiketu diṭṭhādhipateyyo diṭṭhiyā parivārito caratīti—</span><br />
</p>
<p id="mnd13c111p4">
<span class="pali m-text">pakappitā diṭṭhipurakkharāno.</span><br />
</p>
<p id="mnd13c112p1">
<span class="pali m-text">&lt;b&gt;Yaṁ nissito tattha subhaṁ vadāno&lt;/b&gt;ti.</span><br />
</p>
<p id="mnd13c112p2">
<span class="pali m-text">&lt;b&gt;Yaṁ nissito&lt;/b&gt;ti yaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ nissito ānissito allīno upagato ajjhosito adhimuttoti—</span><br />
</p>
<p id="mnd13c112p3">
<span class="pali m-text">yaṁ nissito.</span><br />
</p>
<p id="mnd13c112p4">
<span class="pali m-text">&lt;b&gt;Tatthā&lt;/b&gt;ti sakāya diṭṭhiyā sakāya khantiyā sakāya ruciyā sakāya laddhiyā.</span><br />
</p>
<p id="mnd13c112p5">
<span class="pali m-text">&lt;b&gt;Subhaṁ vadāno&lt;/b&gt;ti subhavādo sobhanavādo paṇḍitavādo thiravādo ñāyavādo hetuvādo lakkhaṇavādo kāraṇavādo ṭhānavādo sakāya laddhiyāti—</span><br />
</p>
<p id="mnd13c112p6">
<span class="pali m-text">yaṁ nissito tattha subhaṁ vadāno.</span><br />
</p>
<p id="mnd13c113p1">
<span class="pali m-text">&lt;b&gt;Suddhiṁ vado tattha tathaddasā so&lt;/b&gt;ti.</span><br />
</p>
<p id="mnd13c113p2">
<span class="pali m-text">Suddhivādo visuddhivādo parisuddhivādo vodātavādo parivodātavādo.</span><br />
</p>
<p id="mnd13c113p3">
<span class="pali m-text">Atha vā suddhidassano visuddhidassano parisuddhidassano vodātadassano parivodātadassanoti—</span><br />
</p>
<p id="mnd13c113p4">
<span class="pali m-text">suddhiṁ vādo.</span><br />
</p>
<p id="mnd13c113p5">
<span class="pali m-text">&lt;b&gt;Tatthā&lt;/b&gt;ti sakāya diṭṭhiyā sakāya khantiyā sakāya ruciyā sakāya laddhiyā tathaṁ tacchaṁ bhūtaṁ yāthāvaṁ aviparītanti addassa adakkhi apassi paṭivijjhīti—</span><br />
</p>
<p id="mnd13c113p6">
<span class="pali m-text">suddhiṁ vādo tattha tathaddasā so.</span><br />
</p>
<p id="mnd13c114p1">
<span class="pali m-text">Tenāha bhagavā—</span><br />
</p>
<p id="mnd13c115p1">
<span class="pali m-text">“Nivissavādī na hi subbināyo,</span><br />
</p>
<p id="mnd13c115p2">
<span class="pali m-text">Pakappitā diṭṭhipurakkharāno;</span><br />
</p>
<p id="mnd13c115p3">
<span class="pali m-text">Yaṁ nissito tattha subhaṁ vadāno,</span><br />
</p>
<p id="mnd13c115p4">
<span class="pali m-text">Suddhiṁ vado tattha tathaddasā so”ti.</span><br />
</p>
<p id="mnd13c116p1">
<span class="pali m-text">&lt;b&gt;Na brāhmaṇo kappamupeti saṅkhā,&lt;/b&gt;</span><br />
</p>
<p id="mnd13c116p2">
<span class="pali m-text">&lt;b&gt;Na diṭṭhisārī napi ñāṇabandhu;&lt;/b&gt;</span><br />
</p>
<p id="mnd13c116p3">
<span class="pali m-text">&lt;b&gt;Ñatvā ca so sammutiyo puthujjā,&lt;/b&gt;</span><br />
</p>
<p id="mnd13c116p4">
<span class="pali m-text">&lt;b&gt;Upekkhatī uggahaṇanti maññe.&lt;/b&gt;</span><br />
</p>
<p id="mnd13c117p1">
<span class="pali m-text">&lt;b&gt;Na brāhmaṇo kappamupeti saṅkhā&lt;/b&gt;ti.</span><br />
</p>
<p id="mnd13c117p2">
<span class="pali m-text">&lt;b&gt;Nā&lt;/b&gt;ti paṭikkhepo.</span><br />
</p>
<p id="mnd13c117p3">
<span class="pali m-text">&lt;b&gt;Brāhmaṇo&lt;/b&gt;ti sattannaṁ dhammānaṁ bāhitattā brāhmaṇo …pe… asito tādi pavuccate sa brahmā.</span><br />
</p>
<p id="mnd13c117p4">
<span class="pali m-text">&lt;b&gt;Kappā&lt;/b&gt;ti dve kappā—</span><br />
</p>
<p id="mnd13c117p5">
<span class="pali m-text">taṇhākappo ca diṭṭhikappo ca …pe…</span><br />
</p>
<p id="mnd13c117p6">
<span class="pali m-text">ayaṁ taṇhākappo …pe…</span><br />
</p>
<p id="mnd13c117p7">
<span class="pali m-text">ayaṁ diṭṭhikappo.</span><br />
</p>
<p id="mnd13c117p8">
<span class="pali m-text">Saṅkhā vuccati ñāṇaṁ.</span><br />
</p>
<p id="mnd13c117p9">
<span class="pali m-text">Yā paññā pajānanā …pe… amoho dhammavicayo sammādiṭṭhi.</span><br />
</p>
<p id="mnd13c117p10">
<span class="pali m-text">&lt;b&gt;Na brāhmaṇo kappamupeti saṅkhā&lt;/b&gt;ti.</span><br />
</p>
<p id="mnd13c117p11">
<span class="pali m-text">Brāhmaṇo saṅkhāya jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="mnd13c117p12">
<span class="pali m-text">“Sabbe saṅkhārā aniccā …</span><br />
</p>
<p id="mnd13c117p13">
<span class="pali m-text">sabbe saṅkhārā dukkhā …pe…</span><br />
</p>
<p id="mnd13c117p14">
<span class="pali m-text">yaṁ kiñci samudayadhammaṁ sabbaṁ taṁ nirodhadhamman”ti saṅkhāya jānitvā tulayitvā tīrayitvā vibhāvayitvā vibhūtaṁ katvā taṇhākappaṁ vā diṭṭhikappaṁ vā neti na upeti na upagacchati na gaṇhāti na parāmasati nābhinivisatīti—</span><br />
</p>
<p id="mnd13c117p15">
<span class="pali m-text">na brāhmaṇo kappamupeti saṅkhā.</span><br />
</p>
<p id="mnd13c118p1">
<span class="pali m-text">&lt;b&gt;Na diṭṭhisārī napi ñāṇabandhū&lt;/b&gt;ti.</span><br />
</p>
<p id="mnd13c118p2">
<span class="pali m-text">Tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.</span><br />
</p>
<p id="mnd13c118p3">
<span class="pali m-text">So diṭṭhiyā na yāyati na nīyati na vuyhati na saṁharīyati napi taṁ diṭṭhigataṁ sārato pacceti na paccāgacchatīti—</span><br />
</p>
<p id="mnd13c118p4">
<span class="pali m-text">na diṭṭhisārī.</span><br />
</p>
<p id="mnd13c118p5">
<span class="pali m-text">&lt;b&gt;Napi ñāṇabandhū&lt;/b&gt;ti aṭṭhasamāpattiñāṇena vā pañcābhiññāñāṇena vā taṇhābandhuṁ vā diṭṭhibandhuṁ vā na karoti na janeti na sañjaneti na nibbatteti nābhinibbattetīti—</span><br />
</p>
<p id="mnd13c118p6">
<span class="pali m-text">na diṭṭhisārī napi ñāṇabandhu.</span><br />
</p>
<p id="mnd13c119p1">
<span class="pali m-text">&lt;b&gt;Ñatvā ca so sammutiyo puthujjā&lt;/b&gt;ti.</span><br />
</p>
<p id="mnd13c119p2">
<span class="pali m-text">&lt;b&gt;Ñatvā&lt;/b&gt;ti ñatvā jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="mnd13c119p3">
<span class="pali m-text">“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā,</span><br />
</p>
<p id="mnd13c119p4">
<span class="pali m-text">“sabbe saṅkhārā dukkhā”ti …pe…</span><br />
</p>
<p id="mnd13c119p5">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā vibhāvayitvā vibhūtaṁ katvāti—</span><br />
</p>
<p id="mnd13c119p6">
<span class="pali m-text">ñatvā ca so.</span><br />
</p>
<p id="mnd13c119p7">
<span class="pali m-text">&lt;b&gt;Sammutiyo&lt;/b&gt; vuccanti dvāsaṭṭhi diṭṭhigatāni diṭṭhisammutiyo.</span><br />
</p>
<p id="mnd13c119p8">
<span class="pali m-text">&lt;b&gt;Puthujjā&lt;/b&gt;ti puthujjanehi janitā vā tā sammutiyoti—</span><br />
</p>
<p id="mnd13c119p9">
<span class="pali m-text">puthujjā.</span><br />
</p>
<p id="mnd13c119p10">
<span class="pali m-text">Puthu nānājanehi janitā vā sammutiyoti puthujjāti—</span><br />
</p>
<p id="mnd13c119p11">
<span class="pali m-text">ñatvā ca so sammutiyo puthujjā.</span><br />
</p>
<p id="mnd13c120p1">
<span class="pali m-text">&lt;b&gt;Upekkhatī uggahaṇanti maññe&lt;/b&gt;ti.</span><br />
</p>
<p id="mnd13c120p2">
<span class="pali m-text">Aññe taṇhāvasena diṭṭhivasena gaṇhanti parāmasanti abhinivisanti.</span><br />
</p>
<p id="mnd13c120p3">
<span class="pali m-text">Arahā upekkhati na gaṇhāti na parāmasati nābhinivisatīti—</span><br />
</p>
<p id="mnd13c120p4">
<span class="pali m-text">upekkhatī uggahaṇanti maññe.</span><br />
</p>
<p id="mnd13c121p1">
<span class="pali m-text">Tenāha bhagavā—</span><br />
</p>
<p id="mnd13c122p1">
<span class="pali m-text">“Na brāhmaṇo kappamupeti saṅkhā,</span><br />
</p>
<p id="mnd13c122p2">
<span class="pali m-text">Na diṭṭhisārī napi ñāṇabandhu;</span><br />
</p>
<p id="mnd13c122p3">
<span class="pali m-text">Ñatvā ca so sammutiyo puthujjā,</span><br />
</p>
<p id="mnd13c122p4">
<span class="pali m-text">Upekkhatī uggahaṇanti maññe”ti.</span><br />
</p>
<p id="mnd13c123p1">
<span class="pali m-text">&lt;b&gt;Vissajja ganthāni munīdha loke,&lt;/b&gt;</span><br />
</p>
<p id="mnd13c123p2">
<span class="pali m-text">&lt;b&gt;Vivādajātesu na vaggasārī;&lt;/b&gt;</span><br />
</p>
<p id="mnd13c123p3">
<span class="pali m-text">&lt;b&gt;Santo asantesu upekkhako so,&lt;/b&gt;</span><br />
</p>
<p id="mnd13c123p4">
<span class="pali m-text">&lt;b&gt;Anuggaho uggahaṇanti maññe.&lt;/b&gt;</span><br />
</p>
<p id="mnd13c124p1">
<span class="pali m-text">&lt;b&gt;Vissajja ganthāni munīdha loke&lt;/b&gt;ti.</span><br />
</p>
<p id="mnd13c124p2">
<span class="pali m-text">&lt;b&gt;Ganthā&lt;/b&gt;ti cattāro ganthā—</span><br />
</p>
<p id="mnd13c124p3">
<span class="pali m-text">abhijjhā kāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho.</span><br />
</p>
<p id="mnd13c124p4">
<span class="pali m-text">Attano diṭṭhiyā rāgo abhijjhā kāyagantho, paravādesu āghāto appaccayo byāpādo kāyagantho, attano sīlaṁ vā vataṁ vā sīlabbataṁ vā parāmasati sīlabbataparāmāso kāyagantho, attano diṭṭhi idaṁsaccābhiniveso kāyagantho.</span><br />
</p>
<p id="mnd13c124p5">
<span class="pali m-text">&lt;b&gt;Vissajjā&lt;/b&gt;ti ganthe vossajjitvā vissajja.</span><br />
</p>
<p id="mnd13c124p6">
<span class="pali m-text">Atha vā ganthe gathite ganthite bandhe vibandhe ābandhe lagge laggite palibuddhe bandhane phoṭayitvā vissajja.</span><br />
</p>
<p id="mnd13c124p7">
<span class="pali m-text">Yathā vayhaṁ vā rathaṁ vā sakaṭaṁ vā sandamānikaṁ vā sajjaṁ vissajjaṁ karonti vikopenti;</span><br />
</p>
<p id="mnd13c124p8">
<span class="pali m-text">evamevaṁ ganthe vossajjitvā vissajja.</span><br />
</p>
<p id="mnd13c124p9">
<span class="pali m-text">Atha vā ganthe gathite gaṇṭhite bandhe vibandhe ābandhe lagge laggite palibuddhe bandhane phoṭayitvā vissajja.</span><br />
</p>
<p id="mnd13c124p10">
<span class="pali m-text">&lt;b&gt;Munī&lt;/b&gt;ti.</span><br />
</p>
<p id="mnd13c124p11">
<span class="pali m-text">&lt;b&gt;Monaṁ&lt;/b&gt; vuccati ñāṇaṁ …pe… saṅgajālamaticca so muni.</span><br />
</p>
<p id="mnd13c124p12">
<span class="pali m-text">&lt;b&gt;Idhā&lt;/b&gt;ti imissā diṭṭhiyā …pe…</span><br />
</p>
<p id="mnd13c124p13">
<span class="pali m-text">imasmiṁ manussaloketi—</span><br />
</p>
<p id="mnd13c124p14">
<span class="pali m-text">vissajja ganthāni munīdha loke.</span><br />
</p>
<p id="mnd13c125p1">
<span class="pali m-text">&lt;b&gt;Vivādajātesu na vaggasārī&lt;/b&gt;ti.</span><br />
</p>
<p id="mnd13c125p2">
<span class="pali m-text">Vivādajātesu sañjātesu nibbattesu abhinibbattesu pātubhūtesu chandāgatiṁ gacchantesu dosāgatiṁ gacchantesu bhayāgatiṁ gacchantesu mohāgatiṁ gacchantesu na chandāgatiṁ gacchati, na dosāgatiṁ gacchati, na bhayāgatiṁ gacchati, na mohāgatiṁ gacchati, na rāgavasena gacchati, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, na anusayavasena gacchati, na vaggehi dhammehi yāyati nīyati vuyhati saṁharīyatīti—</span><br />
</p>
<p id="mnd13c125p3">
<span class="pali m-text">vivādajātesu na vaggasārī.</span><br />
</p>
<p id="mnd13c126p1">
<span class="pali m-text">&lt;b&gt;Santo asantesu upekkhako so&lt;/b&gt;ti.</span><br />
</p>
<p id="mnd13c126p2">
<span class="pali m-text">&lt;b&gt;Santo&lt;/b&gt;ti rāgassa santattā santo, dosassa santattā santo, mohassa santattā santo …pe… sabbākusalābhisaṅkhārānaṁ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti—</span><br />
</p>
<p id="mnd13c126p3">
<span class="pali m-text">santo.</span><br />
</p>
<p id="mnd13c126p4">
<span class="pali m-text">&lt;b&gt;Asantesū&lt;/b&gt;ti asantesu anupasantesu avūpasantesu anibbutesu appaṭipassaddhesūti—</span><br />
</p>
<p id="mnd13c126p5">
<span class="pali m-text">santo asantesu.</span><br />
</p>
<p id="mnd13c126p6">
<span class="pali m-text">&lt;b&gt;Upekkhako so&lt;/b&gt;ti arahā chaḷaṅgupekkhāya samannāgato cakkhunā rūpaṁ disvā neva sumano hoti na dummano upekkhako viharati sato sampajāno.</span><br />
</p>
<p id="mnd13c126p7">
<span class="pali m-text">Sotena saddaṁ sutvā …pe…</span><br />
</p>
<p id="mnd13c126p8">
<span class="pali m-text">kālaṁ kaṅkhati bhāvito sa dantoti—</span><br />
</p>
<p id="mnd13c126p9">
<span class="pali m-text">santo asantesu upekkhako so.</span><br />
</p>
<p id="mnd13c127p1">
<span class="pali m-text">&lt;b&gt;Anuggaho uggahaṇanti maññe&lt;/b&gt;ti.</span><br />
</p>
<p id="mnd13c127p2">
<span class="pali m-text">Aññe taṇhāvasena diṭṭhivasena gaṇhante parāmasante abhinivisante.</span><br />
</p>
<p id="mnd13c127p3">
<span class="pali m-text">Arahā upekkhati na gaṇhāti na parāmasati nābhinivisatīti—</span><br />
</p>
<p id="mnd13c127p4">
<span class="pali m-text">anuggaho uggahaṇanti maññe.</span><br />
</p>
<p id="mnd13c128p1">
<span class="pali m-text">Tenāha bhagavā—</span><br />
</p>
<p id="mnd13c129p1">
<span class="pali m-text">“Vissajja ganthāni munīdha loke,</span><br />
</p>
<p id="mnd13c129p2">
<span class="pali m-text">Vivādajātesu na vaggasārī;</span><br />
</p>
<p id="mnd13c129p3">
<span class="pali m-text">Santo asantesu upekkhako so,</span><br />
</p>
<p id="mnd13c129p4">
<span class="pali m-text">Anuggaho uggahaṇanti maññe”ti.</span><br />
</p>
<p id="mnd13c130p1">
<span class="pali m-text">&lt;b&gt;Pubbāsave hitvā nave akubbaṁ,&lt;/b&gt;</span><br />
</p>
<p id="mnd13c130p2">
<span class="pali m-text">&lt;b&gt;Na chandagū nopi nivissavādī;&lt;/b&gt;</span><br />
</p>
<p id="mnd13c130p3">
<span class="pali m-text">&lt;b&gt;Sa vippamutto diṭṭhigatehi dhīro,&lt;/b&gt;</span><br />
</p>
<p id="mnd13c130p4">
<span class="pali m-text">&lt;b&gt;Na limpati loke anattagarahī.&lt;/b&gt;</span><br />
</p>
<p id="mnd13c131p1">
<span class="pali m-text">&lt;b&gt;Pubbāsave hitvā nave akubban&lt;/b&gt;ti.</span><br />
</p>
<p id="mnd13c131p2">
<span class="pali m-text">&lt;b&gt;Pubbāsavā&lt;/b&gt; vuccanti atītā rūpavedanāsaññāsaṅkhāraviññāṇā.</span><br />
</p>
<p id="mnd13c131p3">
<span class="pali m-text">Atīte saṅkhāre ārabbha ye kilesā uppajjeyyuṁ te kilese hitvā cajitvā pariccajitvā pajahitvā vinodetvā byantiṁ karitvā anabhāvaṁ gametvāti—</span><br />
</p>
<p id="mnd13c131p4">
<span class="pali m-text">pubbāsave hitvā.</span><br />
</p>
<p id="mnd13c131p5">
<span class="pali m-text">&lt;b&gt;Nave akubban&lt;/b&gt;ti &lt;b&gt;navā&lt;/b&gt; vuccanti paccuppannā rūpavedanāsaññāsaṅkhāraviññāṇā.</span><br />
</p>
<p id="mnd13c131p6">
<span class="pali m-text">Paccuppanne saṅkhāre ārabbha chandaṁ akubbamāno pemaṁ akubbamāno rāgaṁ akubbamāno ajanayamāno asañjanayamāno anibbattayamāno anabhinibbattayamānoti—</span><br />
</p>
<p id="mnd13c131p7">
<span class="pali m-text">pubbāsave hitvā nave akubbaṁ.</span><br />
</p>
<p id="mnd13c132p1">
<span class="pali m-text">&lt;b&gt;Na chandagū nopi nivissavādī&lt;/b&gt;ti.</span><br />
</p>
<p id="mnd13c132p2">
<span class="pali m-text">Na chandāgatiṁ gacchati, na dosāgatiṁ gacchati, na mohāgatiṁ gacchati, na bhayāgatiṁ gacchati, na rāgavasena gacchati, na dosavasena gacchati, na mohavasena gacchati, na mānavasena gacchati, na diṭṭhivasena gacchati, na uddhaccavasena gacchati, na vicikicchāvasena gacchati, na anusayavasena gacchati, na vaggehi dhammehi yāyati nīyati vuyhati na saṁharīyatīti—</span><br />
</p>
<p id="mnd13c132p3">
<span class="pali m-text">na chandagū.</span><br />
</p>
<p id="mnd13c132p4">
<span class="pali m-text">&lt;b&gt;Nopi nivissavādī&lt;/b&gt;ti “sassato loko, idameva saccaṁ moghamaññan”ti na nivissavādī …pe…</span><br />
</p>
<p id="mnd13c132p5">
<span class="pali m-text">“neva hoti na na hoti tathāgato paraṁ maraṇā, idameva saccaṁ moghamaññan”ti na nivissavādīti—</span><br />
</p>
<p id="mnd13c132p6">
<span class="pali m-text">na chandagū nopi nivissavādī.</span><br />
</p>
<p id="mnd13c133p1">
<span class="pali m-text">&lt;b&gt;Sa vippamutto diṭṭhigatehi dhīro&lt;/b&gt;ti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.</span><br />
</p>
<p id="mnd13c133p2">
<span class="pali m-text">So diṭṭhigatehi vippamutto visaññutto vimariyādikatena cetasā viharati.</span><br />
</p>
<p id="mnd13c133p3">
<span class="pali m-text">&lt;b&gt;Dhīro&lt;/b&gt;ti dhīro paṇḍito paññavā buddhimā ñāṇī vibhāvī medhāvīti—</span><br />
</p>
<p id="mnd13c133p4">
<span class="pali m-text">sa vippamutto diṭṭhigatehi dhīro.</span><br />
</p>
<p id="mnd13c134p1">
<span class="pali m-text">&lt;b&gt;Na limpati loke anattagarahī&lt;/b&gt;ti.</span><br />
</p>
<p id="mnd13c134p2">
<span class="pali m-text">&lt;b&gt;Lepā&lt;/b&gt;ti dve lepā—</span><br />
</p>
<p id="mnd13c134p3">
<span class="pali m-text">taṇhālepo ca diṭṭhilepo ca …pe…</span><br />
</p>
<p id="mnd13c134p4">
<span class="pali m-text">ayaṁ taṇhālepo …pe…</span><br />
</p>
<p id="mnd13c134p5">
<span class="pali m-text">ayaṁ diṭṭhilepo.</span><br />
</p>
<p id="mnd13c134p6">
<span class="pali m-text">Tassa taṇhālepo pahīno, diṭṭhilepo paṭinissaṭṭho;</span><br />
</p>
<p id="mnd13c134p7">
<span class="pali m-text">tassa taṇhālepassa pahīnattā, diṭṭhilepassa paṭinissaṭṭhattā apāyaloke na limpati, manussaloke na limpati, devaloke na limpati, khandhaloke na limpati, dhātuloke na limpati, āyatanaloke na limpati na palimpati na upalimpati, alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—</span><br />
</p>
<p id="mnd13c134p8">
<span class="pali m-text">na limpati loke.</span><br />
</p>
<p id="mnd13c135p1">
<span class="pali m-text">&lt;b&gt;Anattagarahī&lt;/b&gt;ti dvīhi kāraṇehi attānaṁ garahati—</span><br />
</p>
<p id="mnd13c135p2">
<span class="pali m-text">katattā ca akatattā ca.</span><br />
</p>
<p id="mnd13c135p3">
<span class="pali m-text">Kathaṁ katattā ca akatattā ca attānaṁ garahati?</span><br />
</p>
<p id="mnd13c135p4">
<span class="pali m-text">“Kataṁ me kāyaduccaritaṁ, akataṁ me kāyasucaritan”ti attānaṁ garahati.</span><br />
</p>
<p id="mnd13c135p5">
<span class="pali m-text">“Kataṁ me vacīduccaritaṁ …pe…</span><br />
</p>
<p id="mnd13c135p6">
<span class="pali m-text">kataṁ me manoduccaritaṁ …</span><br />
</p>
<p id="mnd13c135p7">
<span class="pali m-text">kato me pāṇātipāto …pe…</span><br />
</p>
<p id="mnd13c135p8">
<span class="pali m-text">katā me micchādiṭṭhi, akatā me sammādiṭṭhī”ti attānaṁ garahati.</span><br />
</p>
<p id="mnd13c135p9">
<span class="pali m-text">Evaṁ katattā ca akatattā ca attānaṁ garahati.</span><br />
</p>
<p id="mnd13c136p1">
<span class="pali m-text">Atha vā “sīlesumhi na paripūrakārī”ti attānaṁ garahati.</span><br />
</p>
<p id="mnd13c136p2">
<span class="pali m-text">“Indriyesumhi aguttadvāro”ti …</span><br />
</p>
<p id="mnd13c136p3">
<span class="pali m-text">“bhojanemhi amattaññū”ti …</span><br />
</p>
<p id="mnd13c136p4">
<span class="pali m-text">“jāgariyamhi ananuyutto”ti …</span><br />
</p>
<p id="mnd13c136p5">
<span class="pali m-text">“na satisampajaññenāmhi samannāgato”ti …</span><br />
</p>
<p id="mnd13c136p6">
<span class="pali m-text">“abhāvitā me cattāro satipaṭṭhānā”ti …</span><br />
</p>
<p id="mnd13c136p7">
<span class="pali m-text">“abhāvitā me cattāro sammappadhānā”ti …</span><br />
</p>
<p id="mnd13c136p8">
<span class="pali m-text">“abhāvitā me cattāro iddhipādā”ti …</span><br />
</p>
<p id="mnd13c136p9">
<span class="pali m-text">“abhāvitāni me pañcindriyānī”ti …</span><br />
</p>
<p id="mnd13c136p10">
<span class="pali m-text">“abhāvitāni me pañca balānī”ti …</span><br />
</p>
<p id="mnd13c136p11">
<span class="pali m-text">“abhāvitā me satta bojjhaṅgā”ti …</span><br />
</p>
<p id="mnd13c136p12">
<span class="pali m-text">“abhāvito me ariyo aṭṭhaṅgiko maggo”ti …</span><br />
</p>
<p id="mnd13c136p13">
<span class="pali m-text">“dukkhaṁ me apariññātan”ti …</span><br />
</p>
<p id="mnd13c136p14">
<span class="pali m-text">“dukkhasamudayo me appahīno”ti …</span><br />
</p>
<p id="mnd13c136p15">
<span class="pali m-text">“maggo me abhāvito”ti …</span><br />
</p>
<p id="mnd13c136p16">
<span class="pali m-text">“nirodho me asacchikato”ti attānaṁ garahati.</span><br />
</p>
<p id="mnd13c136p17">
<span class="pali m-text">Evaṁ katattā ca akatattā ca attānaṁ garahati.</span><br />
</p>
<p id="mnd13c136p18">
<span class="pali m-text">Evaṁ attagarahī.</span><br />
</p>
<p id="mnd13c136p19">
<span class="pali m-text">Tayidaṁ kammaṁ akubbamāno ajanayamāno asañjanayamāno anibbattayamāno anabhinibbattayamāno anattagarahīti—</span><br />
</p>
<p id="mnd13c136p20">
<span class="pali m-text">na limpati loke anattagarahī.</span><br />
</p>
<p id="mnd13c137p1">
<span class="pali m-text">Tenāha bhagavā—</span><br />
</p>
<p id="mnd13c138p1">
<span class="pali m-text">“Pubbāsave hitvā nave akubbaṁ,</span><br />
</p>
<p id="mnd13c138p2">
<span class="pali m-text">Na chandagū nopi nivissavādī;</span><br />
</p>
<p id="mnd13c138p3">
<span class="pali m-text">Sa vippamutto diṭṭhigatehi dhīro,</span><br />
</p>
<p id="mnd13c138p4">
<span class="pali m-text">Na limpati loke anattagarahī”ti.</span><br />
</p>
<p id="mnd13c139p1">
<span class="pali m-text">&lt;b&gt;Sa sabbadhammesu visenibhūto,&lt;/b&gt;</span><br />
</p>
<p id="mnd13c139p2">
<span class="pali m-text">&lt;b&gt;Yaṁ kiñci diṭṭhaṁ va sutaṁ mutaṁ vā;&lt;/b&gt;</span><br />
</p>
<p id="mnd13c139p3">
<span class="pali m-text">&lt;b&gt;Sa pannabhāro muni vippamutto,&lt;/b&gt;</span><br />
</p>
<p id="mnd13c139p4">
<span class="pali m-text">&lt;b&gt;Na kappiyo nūparato na patthiyo.&lt;/b&gt;</span><br />
</p>
<p id="mnd13c139p5">
<span class="pali m-text">(Iti bhagavā.)</span><br />
</p>
<p id="mnd13c140p1">
<span class="pali m-text">&lt;b&gt;Sa sabbadhammesu visenibhūto yaṁ kiñci diṭṭhaṁ va sutaṁ mutaṁ vā&lt;/b&gt;ti.</span><br />
</p>
<p id="mnd13c140p2">
<span class="pali m-text">&lt;b&gt;Senā&lt;/b&gt; vuccati mārasenā.</span><br />
</p>
<p id="mnd13c140p3">
<span class="pali m-text">Kāyaduccaritaṁ mārasenā, vacīduccaritaṁ mārasenā, manoduccaritaṁ mārasenā, rāgo … doso … moho … kodho … upanāho … makkho … paḷāso … issā … macchariyaṁ … māyā … sāṭheyyaṁ … thambho … sārambho … māno … atimāno … mado … pamādo … sabbe kilesā … sabbe duccaritā … sabbe darathā … sabbe pariḷāhā … sabbe santāpā … sabbākusalābhisaṅkhārā mārasenā.</span><br />
</p>
<p id="mnd13c141p1">
<span class="pali m-text">Vuttañhetaṁ bhagavatā—</span><br />
</p>
<p id="mnd13c142p1">
<span class="pali m-text">“Kāmā te paṭhamā senā,</span><br />
</p>
<p id="mnd13c142p2">
<span class="pali m-text">dutiyā arati vuccati;</span><br />
</p>
<p id="mnd13c142p3">
<span class="pali m-text">…pe…</span><br />
</p>
<p id="mnd13c142p4">
<span class="pali m-text">Na naṁ asūro jināti,</span><br />
</p>
<p id="mnd13c142p5">
<span class="pali m-text">jetvāva labhate sukhan”ti.</span><br />
</p>
<p id="mnd13c143p1">
<span class="pali m-text">Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā—</span><br />
</p>
<p id="mnd13c143p2">
<span class="pali m-text">so vuccati visenibhūto.</span><br />
</p>
<p id="mnd13c143p3">
<span class="pali m-text">So diṭṭhe visenibhūto,</span><br />
</p>
<p id="mnd13c143p4">
<span class="pali m-text">sute …</span><br />
</p>
<p id="mnd13c143p5">
<span class="pali m-text">mute …</span><br />
</p>
<p id="mnd13c143p6">
<span class="pali m-text">viññāte visenibhūtoti—</span><br />
</p>
<p id="mnd13c143p7">
<span class="pali m-text">sa sabbadhammesu visenibhūto, yaṁ kiñci diṭṭhaṁ va sutaṁ mutaṁ vā.</span><br />
</p>
<p id="mnd13c144p1">
<span class="pali m-text">&lt;b&gt;Sa pannabhāro muni vippamutto&lt;/b&gt;ti.</span><br />
</p>
<p id="mnd13c144p2">
<span class="pali m-text">&lt;b&gt;Bhārā&lt;/b&gt;ti tayo bhārā—</span><br />
</p>
<p id="mnd13c144p3">
<span class="pali m-text">khandhabhāro, kilesabhāro, abhisaṅkhārabhāro.</span><br />
</p>
<p id="mnd13c144p4">
<span class="pali m-text">Katamo khandhabhāro?</span><br />
</p>
<p id="mnd13c144p5">
<span class="pali m-text">Paṭisandhiyā rūpaṁ vedanā saññā saṅkhārā viññāṇaṁ—</span><br />
</p>
<p id="mnd13c144p6">
<span class="pali m-text">ayaṁ khandhabhāro.</span><br />
</p>
<p id="mnd13c144p7">
<span class="pali m-text">Katamo kilesabhāro?</span><br />
</p>
<p id="mnd13c144p8">
<span class="pali m-text">Rāgo doso moho …pe…</span><br />
</p>
<p id="mnd13c144p9">
<span class="pali m-text">sabbākusalābhisaṅkhārā—</span><br />
</p>
<p id="mnd13c144p10">
<span class="pali m-text">ayaṁ kilesabhāro.</span><br />
</p>
<p id="mnd13c144p11">
<span class="pali m-text">Katamo abhisaṅkhārabhāro?</span><br />
</p>
<p id="mnd13c144p12">
<span class="pali m-text">Puññābhisaṅkhāro apuññābhisaṅkhāro āneñjābhisaṅkhāro—</span><br />
</p>
<p id="mnd13c144p13">
<span class="pali m-text">ayaṁ abhisaṅkhārabhāro.</span><br />
</p>
<p id="mnd13c144p14">
<span class="pali m-text">Yato khandhabhāro ca kilesabhāro ca abhisaṅkhārabhāro ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā, so vuccati pannabhāro patitabhāro oropitabhāro samoropitabhāro nikkhittabhāro paṭipassaddhabhāro.</span><br />
</p>
<p id="mnd13c145p1">
<span class="pali m-text">&lt;b&gt;Munī&lt;/b&gt;ti monaṁ vuccati ñāṇaṁ.</span><br />
</p>
<p id="mnd13c145p2">
<span class="pali m-text">Yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā, paṇḍiccaṁ kosallaṁ nepuññaṁ vebhabyā cintā upaparikkhā bhūri medhā parināyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi.</span><br />
</p>
<p id="mnd13c145p3">
<span class="pali m-text">Tena ñāṇena samannāgato muni monappatto.</span><br />
</p>
<p id="mnd13c146p1">
<span class="pali m-text">Tīṇi moneyyāni—</span><br />
</p>
<p id="mnd13c146p2">
<span class="pali m-text">kāyamoneyyaṁ, vacīmoneyyaṁ, manomoneyyaṁ.</span><br />
</p>
<p id="mnd13c146p3">
<span class="pali m-text">Katamaṁ kāyamoneyyaṁ?</span><br />
</p>
<p id="mnd13c146p4">
<span class="pali m-text">Tividhānaṁ kāyaduccaritānaṁ pahānaṁ kāyamoneyyaṁ, tividhaṁ kāyasucaritaṁ kāyamoneyyaṁ, kāyārammaṇe ñāṇaṁ kāyamoneyyaṁ, kāyapariññā kāyamoneyyaṁ, pariññāsahagato maggo kāyamoneyyaṁ, kāye chandarāgassa pahānaṁ kāyamoneyyaṁ, kāyasaṅkhāranirodho catutthajjhānasamāpatti kāyamoneyyaṁ—</span><br />
</p>
<p id="mnd13c146p5">
<span class="pali m-text">idaṁ kāyamoneyyaṁ.</span><br />
</p>
<p id="mnd13c147p1">
<span class="pali m-text">Katamaṁ vacīmoneyyaṁ?</span><br />
</p>
<p id="mnd13c147p2">
<span class="pali m-text">Catubbidhānaṁ vacīduccaritānaṁ pahānaṁ vacīmoneyyaṁ, catubbidhaṁ vacīsucaritaṁ vacīmoneyyaṁ, vācārammaṇe ñāṇaṁ vacīmoneyyaṁ, vācāpariññā vacīmoneyyaṁ, pariññāsahagato maggo vacīmoneyyaṁ, vācāya chandarāgassa pahānaṁ vacīmoneyyaṁ, vacīsaṅkhāranirodho dutiyajjhānasamāpatti vacīmoneyyaṁ—</span><br />
</p>
<p id="mnd13c147p3">
<span class="pali m-text">idaṁ vacīmoneyyaṁ.</span><br />
</p>
<p id="mnd13c148p1">
<span class="pali m-text">Katamaṁ manomoneyyaṁ?</span><br />
</p>
<p id="mnd13c148p2">
<span class="pali m-text">Tividhānaṁ manoduccaritānaṁ pahānaṁ manomoneyyaṁ, tividhaṁ manosucaritaṁ manomoneyyaṁ, cittārammaṇe ñāṇaṁ manomoneyyaṁ, cittapariññā manomoneyyaṁ, pariññāsahagato maggo manomoneyyaṁ, citte chandarāgassa pahānaṁ manomoneyyaṁ, cittasaṅkhāranirodho saññāvedayitanirodhasamāpatti manomoneyyaṁ—</span><br />
</p>
<p id="mnd13c148p3">
<span class="pali m-text">idaṁ manomoneyyaṁ.</span><br />
</p>
<p id="mnd13c149p1">
<span class="pali m-text">“Kāyamuniṁ vācāmuniṁ,</span><br />
</p>
<p id="mnd13c149p2">
<span class="pali m-text">manomunimanāsavaṁ;</span><br />
</p>
<p id="mnd13c149p3">
<span class="pali m-text">Muniṁ moneyyasampannaṁ,</span><br />
</p>
<p id="mnd13c149p4">
<span class="pali m-text">āhu sabbappahāyinaṁ.</span><br />
</p>
<p id="mnd13c150p1">
<span class="pali m-text">Kāyamuniṁ vācāmuniṁ,</span><br />
</p>
<p id="mnd13c150p2">
<span class="pali m-text">manomunimanāsavaṁ;</span><br />
</p>
<p id="mnd13c150p3">
<span class="pali m-text">Muniṁ moneyyasampannaṁ,</span><br />
</p>
<p id="mnd13c150p4">
<span class="pali m-text">āhu ninhātapāpakan”ti.</span><br />
</p>
<p id="mnd13c151p1">
<span class="pali m-text">Imehi tīhi moneyyehi dhammehi samannāgatā cha munino—</span><br />
</p>
<p id="mnd13c151p2">
<span class="pali m-text">agāramunino, anagāramunino, sekhamunino, asekhamunino, paccekamunino, munimuninoti.</span><br />
</p>
<p id="mnd13c151p3">
<span class="pali m-text">Katame agāramunino?</span><br />
</p>
<p id="mnd13c151p4">
<span class="pali m-text">Ye te agārikā diṭṭhapadā viññātasāsanā—</span><br />
</p>
<p id="mnd13c151p5">
<span class="pali m-text">ime agāramunino.</span><br />
</p>
<p id="mnd13c151p6">
<span class="pali m-text">Katame anagāramunino?</span><br />
</p>
<p id="mnd13c151p7">
<span class="pali m-text">Ye te pabbajitā diṭṭhapadā viññātasāsanā—</span><br />
</p>
<p id="mnd13c151p8">
<span class="pali m-text">ime anagāramunino.</span><br />
</p>
<p id="mnd13c151p9">
<span class="pali m-text">Satta sekhā sekhamunino, arahanto asekhamunino.</span><br />
</p>
<p id="mnd13c151p10">
<span class="pali m-text">Paccekabuddhā paccekamunino.</span><br />
</p>
<p id="mnd13c151p11">
<span class="pali m-text">Munimunino vuccanti tathāgatā arahanto sammāsambuddhā.</span><br />
</p>
<p id="mnd13c152p1">
<span class="pali m-text">“Na monena munī hoti,</span><br />
</p>
<p id="mnd13c152p2">
<span class="pali m-text">mūḷharūpo aviddasu;</span><br />
</p>
<p id="mnd13c152p3">
<span class="pali m-text">Yo ca tulaṁva paggayha,</span><br />
</p>
<p id="mnd13c152p4">
<span class="pali m-text">varamādāya paṇḍito.</span><br />
</p>
<p id="mnd13c153p1">
<span class="pali m-text">Pāpāni parivajjeti,</span><br />
</p>
<p id="mnd13c153p2">
<span class="pali m-text">sa munī tena so muni;</span><br />
</p>
<p id="mnd13c153p3">
<span class="pali m-text">Yo munāti ubho loke,</span><br />
</p>
<p id="mnd13c153p4">
<span class="pali m-text">muni tena pavuccati.</span><br />
</p>
<p id="mnd13c154p1">
<span class="pali m-text">Asatañca satañca ñatvā dhammaṁ,</span><br />
</p>
<p id="mnd13c154p2">
<span class="pali m-text">Ajjhattaṁ bahiddhā ca sabbaloke;</span><br />
</p>
<p id="mnd13c154p3">
<span class="pali m-text">Devamanussehi pūjito yo,</span><br />
</p>
<p id="mnd13c154p4">
<span class="pali m-text">Saṅgajālamaticca so muni”.</span><br />
</p>
<p id="mnd13c155p1">
<span class="pali m-text">&lt;b&gt;Vippamutto&lt;/b&gt;ti munino rāgā cittaṁ muttaṁ vimuttaṁ suvimuttaṁ;</span><br />
</p>
<p id="mnd13c155p2">
<span class="pali m-text">dosā cittaṁ …</span><br />
</p>
<p id="mnd13c155p3">
<span class="pali m-text">mohā cittaṁ muttaṁ vimuttaṁ suvimuttaṁ …pe…</span><br />
</p>
<p id="mnd13c155p4">
<span class="pali m-text">sabbākusalābhisaṅkhārehi cittaṁ muttaṁ vimuttaṁ suvimuttanti—</span><br />
</p>
<p id="mnd13c155p5">
<span class="pali m-text">sa pannabhāro muni vippamutto.</span><br />
</p>
<p id="mnd13c156p1">
<span class="pali m-text">&lt;b&gt;Na kappiyo nūparato na patthiyoti bhagavā&lt;/b&gt;ti.</span><br />
</p>
<p id="mnd13c156p2">
<span class="pali m-text">&lt;b&gt;Kappā&lt;/b&gt;ti dve kappā—</span><br />
</p>
<p id="mnd13c156p3">
<span class="pali m-text">taṇhākappo ca diṭṭhikappo ca …pe…</span><br />
</p>
<p id="mnd13c156p4">
<span class="pali m-text">ayaṁ taṇhākappo …pe…</span><br />
</p>
<p id="mnd13c156p5">
<span class="pali m-text">ayaṁ diṭṭhikappo.</span><br />
</p>
<p id="mnd13c156p6">
<span class="pali m-text">Tassa taṇhākappo pahīno, diṭṭhikappo paṭinissaṭṭho;</span><br />
</p>
<p id="mnd13c156p7">
<span class="pali m-text">taṇhākappassa pahīnattā diṭṭhikappassa paṭinissaṭṭhattā taṇhākappaṁ vā diṭṭhikappaṁ vā na kappeti na janeti na sañjaneti na nibbatteti nābhinibbattetīti—</span><br />
</p>
<p id="mnd13c156p8">
<span class="pali m-text">na kappiyo.</span><br />
</p>
<p id="mnd13c156p9">
<span class="pali m-text">&lt;b&gt;Nūparato&lt;/b&gt;ti.</span><br />
</p>
<p id="mnd13c156p10">
<span class="pali m-text">Sabbe bālaputhujjanā rajjanti, puthujjanakalyāṇakaṁ upādāya satta sekhā appattassa pattiyā anadhigatassa adhigamāya asacchikatassa sacchikiriyāya āramanti viramanti paṭiviramanti, arahā ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti—</span><br />
</p>
<p id="mnd13c156p11">
<span class="pali m-text">na kappiyo nūparato.</span><br />
</p>
<p id="mnd13c156p12">
<span class="pali m-text">&lt;b&gt;Na patthiyo&lt;/b&gt;ti.</span><br />
</p>
<p id="mnd13c156p13">
<span class="pali m-text">&lt;b&gt;Patthanā&lt;/b&gt; vuccati taṇhā.</span><br />
</p>
<p id="mnd13c156p14">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="mnd13c156p15">
<span class="pali m-text">Yassesā patthanā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati na patthiyo.</span><br />
</p>
<p id="mnd13c157p1">
<span class="pali m-text">&lt;b&gt;Bhagavā&lt;/b&gt;ti gāravādhivacanaṁ.</span><br />
</p>
<p id="mnd13c157p2">
<span class="pali m-text">Api ca bhaggarāgoti bhagavā,</span><br />
</p>
<p id="mnd13c157p3">
<span class="pali m-text">bhaggadosoti bhagavā,</span><br />
</p>
<p id="mnd13c157p4">
<span class="pali m-text">bhaggamohoti bhagavā,</span><br />
</p>
<p id="mnd13c157p5">
<span class="pali m-text">bhaggamānoti bhagavā,</span><br />
</p>
<p id="mnd13c157p6">
<span class="pali m-text">bhaggadiṭṭhīti bhagavā,</span><br />
</p>
<p id="mnd13c157p7">
<span class="pali m-text">bhaggakaṇḍakoti bhagavā,</span><br />
</p>
<p id="mnd13c157p8">
<span class="pali m-text">bhaggakilesoti bhagavā,</span><br />
</p>
<p id="mnd13c157p9">
<span class="pali m-text">bhaji vibhaji pavibhaji dhammaratananti bhagavā,</span><br />
</p>
<p id="mnd13c157p10">
<span class="pali m-text">bhavānaṁ antakaroti bhagavā,</span><br />
</p>
<p id="mnd13c157p11">
<span class="pali m-text">bhāvitakāyo bhāvitasīlo bhāvitacitto bhāvitapaññoti bhagavā;</span><br />
</p>
<p id="mnd13c157p12">
<span class="pali m-text">bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā,</span><br />
</p>
<p id="mnd13c157p13">
<span class="pali m-text">bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā,</span><br />
</p>
<p id="mnd13c157p14">
<span class="pali m-text">bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā,</span><br />
</p>
<p id="mnd13c157p15">
<span class="pali m-text">bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ arūpasamāpattīnanti bhagavā,</span><br />
</p>
<p id="mnd13c157p16">
<span class="pali m-text">bhāgī vā bhagavā aṭṭhannaṁ vimokkhānaṁ aṭṭhannaṁ abhibhāyatanānaṁ navannaṁ anupubbavihārasamāpattīnanti bhagavā,</span><br />
</p>
<p id="mnd13c157p17">
<span class="pali m-text">bhāgī vā bhagavā dasannaṁ saññābhāvanānaṁ dasannaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā,</span><br />
</p>
<p id="mnd13c157p18">
<span class="pali m-text">bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā,</span><br />
</p>
<p id="mnd13c157p19">
<span class="pali m-text">bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā,</span><br />
</p>
<p id="mnd13c157p20">
<span class="pali m-text">bhagavāti netaṁ nāmaṁ mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ;</span><br />
</p>
<p id="mnd13c157p21">
<span class="pali m-text">vimokkhantikametaṁ buddhānaṁ bhagavantānaṁ bodhiyā mūle saha sabbaññutaññāṇassa paṭilābhā sacchikā paññatti yadidaṁ bhagavāti—</span><br />
</p>
<p id="mnd13c157p22">
<span class="pali m-text">na kappiyo nūparato na patthiyo iti bhagavā.</span><br />
</p>
<p id="mnd13c158p1">
<span class="pali m-text">Tenāha bhagavā—</span><br />
</p>
<p id="mnd13c159p1">
<span class="pali m-text">“Sa sabbadhammesu visenibhūto,</span><br />
</p>
<p id="mnd13c159p2">
<span class="pali m-text">Yaṁ kiñci diṭṭhaṁ va sutaṁ mutaṁ vā;</span><br />
</p>
<p id="mnd13c159p3">
<span class="pali m-text">Sa pannabhāro muni vippamutto,</span><br />
</p>
<p id="mnd13c159p4">
<span class="pali m-text">Na kappiyo nūparato na patthiyo”.</span><br />
</p>
<p id="mnd13c159p5">
<span class="pali m-text">(Iti bhagavāti.)</span><br />
</p>
<p id="mnd13c160p1">
<span class="pali m-text">Mahābyūhasuttaniddeso terasamo.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/mnd0012.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mnd0014.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>