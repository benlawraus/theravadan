<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv14 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00gp001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00gp001z.html" />
  <meta property="og:description" content="Anusayapaṇṇāsaka Cuddasamavagga Kusalākusalapaṭisandahanakathā Akusalamūlaṁ paṭisandahati kusalamūlanti? Āmantā. Yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhīti? Na hevaṁ vattabbe …pe…. Akusalamūlaṁ paṭisandahati kusalamūlaṁ, na vattabbaṁ— “yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe …" />
  <meta name="twitter:description" content="Anusayapaṇṇāsaka Cuddasamavagga Kusalākusalapaṭisandahanakathā Akusalamūlaṁ paṭisandahati kusalamūlanti? Āmantā. Yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhīti? Na hevaṁ vattabbe …pe…. Akusalamūlaṁ paṭisandahati kusalamūlaṁ, na vattabbaṁ— “yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv14-index.html">kv14</a> &raquo;
          </span>
          Kathāvatthu
        </h1>
<!-- content -->
<p id="kv14p1c0p2">
<span class="pali m-text">Anusayapaṇṇāsaka</span><br />
</p>
<p id="kv14p1c0p3">
<span class="pali m-text">Cuddasamavagga</span><br />
</p>
<section id="kusalakusalapatisandahanakatha">
<span id="kv14p1c0p4"></span><h2><span class="pali m-text">Kusalākusalapaṭisandahanakathā</span></h2>
<p id="kv14p1c1p1">
<span class="pali m-text">Akusalamūlaṁ paṭisandahati kusalamūlanti?</span><br />
</p>
<p id="kv14p1c1p2">
<span class="pali m-text">Āmantā.</span><br />
</p>
<p id="kv14p1c1p3">
<span class="pali m-text">Yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhīti?</span><br />
</p>
<p id="kv14p1c1p4">
<span class="pali m-text">Na hevaṁ vattabbe …pe….</span><br />
</p>
<p id="kv14p1c2p1">
<span class="pali m-text">Akusalamūlaṁ paṭisandahati kusalamūlaṁ, na vattabbaṁ—</span><br />
</p>
<p id="kv14p1c2p2">
<span class="pali m-text">“yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhī”ti?</span><br />
</p>
<p id="kv14p1c2p3">
<span class="pali m-text">Āmantā.</span><br />
</p>
<p id="kv14p1c2p4">
<span class="pali m-text">Kusalaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p1c2p5">
<span class="pali m-text">Na hevaṁ vattabbe …pe…</span><br />
</p>
<p id="kv14p1c2p6">
<span class="pali m-text">nanu kusalaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p1c2p7">
<span class="pali m-text">Āmantā.</span><br />
</p>
<p id="kv14p1c2p8">
<span class="pali m-text">Hañci kusalaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p1c2p9">
<span class="pali m-text">“akusalamūlaṁ paṭisandahati kusalamūlan”ti.</span><br />
</p>
<p id="kv14p1c3p1">
<span class="pali m-text">Akusalamūlaṁ paṭisandahati kusalamūlanti?</span><br />
</p>
<p id="kv14p1c3p2">
<span class="pali m-text">Āmantā.</span><br />
</p>
<p id="kv14p1c3p3">
<span class="pali m-text">Akusalamūlaṁ ayoniso manasikaroto uppajjatīti?</span><br />
</p>
<p id="kv14p1c3p4">
<span class="pali m-text">Āmantā.</span><br />
</p>
<p id="kv14p1c3p5">
<span class="pali m-text">Kusalaṁ ayoniso manasikaroto uppajjatīti?</span><br />
</p>
<p id="kv14p1c3p6">
<span class="pali m-text">Na hevaṁ vattabbe …pe…</span><br />
</p>
<p id="kv14p1c3p7">
<span class="pali m-text">nanu kusalaṁ yoniso manasikaroto uppajjatīti?</span><br />
</p>
<p id="kv14p1c3p8">
<span class="pali m-text">Āmantā.</span><br />
</p>
<p id="kv14p1c3p9">
<span class="pali m-text">Hañci kusalaṁ yoniso manasikaroto uppajjati, no ca vata re vattabbe—</span><br />
</p>
<p id="kv14p1c3p10">
<span class="pali m-text">“akusalamūlaṁ paṭisandahati kusalamūlan”ti.</span><br />
</p>
<p id="kv14p1c4p1">
<span class="pali m-text">Akusalamūlaṁ paṭisandahati kusalamūlanti?</span><br />
</p>
<p id="kv14p1c4p2">
<span class="pali m-text">Āmantā.</span><br />
</p>
<p id="kv14p1c4p3">
<span class="pali m-text">Kāmasaññāya anantarā nekkhammasaññā uppajjati, byāpādasaññāya anantarā abyāpādasaññā uppajjati, vihiṁsāsaññāya anantarā avihiṁsāsaññā uppajjati, byāpādassa anantarā mettā uppajjati, vihiṁsāya anantarā karuṇā uppajjati, aratiyā anantarā muditā uppajjati, paṭighassa anantarā upekkhā uppajjatīti?</span><br />
</p>
<p id="kv14p1c4p4">
<span class="pali m-text">Na hevaṁ vattabbe …pe….</span><br />
</p>
<p id="kv14p1c5p1">
<span class="pali m-text">Kusalamūlaṁ paṭisandahati akusalamūlanti?</span><br />
</p>
<p id="kv14p1c5p2">
<span class="pali m-text">Āmantā.</span><br />
</p>
<p id="kv14p1c5p3">
<span class="pali m-text">Yā kusalassa uppādāya āvaṭṭanā …pe… paṇidhi, sāva akusalassa uppādāya āvaṭṭanā …pe… paṇidhīti?</span><br />
</p>
<p id="kv14p1c5p4">
<span class="pali m-text">Na hevaṁ vattabbe …pe….</span><br />
</p>
<p id="kv14p1c6p1">
<span class="pali m-text">Kusalamūlaṁ paṭisandahati akusalamūlaṁ, na vattabbaṁ—</span><br />
</p>
<p id="kv14p1c6p2">
<span class="pali m-text">“yā kusalassa uppādāya āvaṭṭanā …pe… paṇidhi, sāva akusalassa uppādāya āvaṭṭanā …pe… paṇidhī”ti?</span><br />
</p>
<p id="kv14p1c6p3">
<span class="pali m-text">Āmantā.</span><br />
</p>
<p id="kv14p1c6p4">
<span class="pali m-text">Akusalaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p1c6p5">
<span class="pali m-text">Na hevaṁ vattabbe …pe…</span><br />
</p>
<p id="kv14p1c6p6">
<span class="pali m-text">nanu akusalaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p1c6p7">
<span class="pali m-text">Āmantā.</span><br />
</p>
<p id="kv14p1c6p8">
<span class="pali m-text">Hañci akusalaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p1c6p9">
<span class="pali m-text">“kusalamūlaṁ paṭisandahati akusalamūlan”ti.</span><br />
</p>
<p id="kv14p1c7p1">
<span class="pali m-text">Kusalamūlaṁ paṭisandahati akusalamūlanti?</span><br />
</p>
<p id="kv14p1c7p2">
<span class="pali m-text">Āmantā.</span><br />
</p>
<p id="kv14p1c7p3">
<span class="pali m-text">Kusalaṁ yoniso manasikaroto uppajjatīti?</span><br />
</p>
<p id="kv14p1c7p4">
<span class="pali m-text">Āmantā.</span><br />
</p>
<p id="kv14p1c7p5">
<span class="pali m-text">Akusalaṁ yoniso manasikaroto uppajjatīti?</span><br />
</p>
<p id="kv14p1c7p6">
<span class="pali m-text">Na hevaṁ vattabbe …pe…</span><br />
</p>
<p id="kv14p1c7p7">
<span class="pali m-text">nanu akusalaṁ ayoniso manasikaroto uppajjatīti?</span><br />
</p>
<p id="kv14p1c7p8">
<span class="pali m-text">Āmantā.</span><br />
</p>
<p id="kv14p1c7p9">
<span class="pali m-text">Hañci akusalaṁ ayoniso manasikaroto uppajjati, no ca vata re vattabbe—</span><br />
</p>
<p id="kv14p1c7p10">
<span class="pali m-text">“kusalamūlaṁ paṭisandahati akusalamūlan”ti.</span><br />
</p>
<p id="kv14p1c8p1">
<span class="pali m-text">Kusalamūlaṁ paṭisandahati akusalamūlanti?</span><br />
</p>
<p id="kv14p1c8p2">
<span class="pali m-text">Āmantā.</span><br />
</p>
<p id="kv14p1c8p3">
<span class="pali m-text">Nekkhammasaññāya anantarā kāmasaññā uppajjati, abyāpādasaññāya anantarā byāpādasaññā uppajjati, avihiṁsāsaññāya anantarā vihiṁsāsaññā uppajjati, mettāya anantarā byāpādo uppajjati, karuṇāya anantarā vihiṁsā uppajjati, muditāya anantarā arati uppajjati, upekkhāya anantarā paṭighaṁ uppajjatīti?</span><br />
</p>
<p id="kv14p1c8p4">
<span class="pali m-text">Na hevaṁ vattabbe …pe….</span><br />
</p>
<p id="kv14p1c9p1">
<span class="pali m-text">Na vattabbaṁ—</span><br />
</p>
<p id="kv14p1c9p2">
<span class="pali m-text">“akusalamūlaṁ paṭisandahati kusalamūlaṁ, kusalamūlaṁ paṭisandahati akusalamūlan”ti?</span><br />
</p>
<p id="kv14p1c9p3">
<span class="pali m-text">Āmantā.</span><br />
</p>
<p id="kv14p1c9p4">
<span class="pali m-text">Nanu yasmiññeva vatthusmiṁ rajjati tasmiññeva vatthusmiṁ virajjati, yasmiññeva vatthusmiṁ virajjati tasmiññeva vatthusmiṁ rajjatīti?</span><br />
</p>
<p id="kv14p1c9p5">
<span class="pali m-text">Āmantā.</span><br />
</p>
<p id="kv14p1c9p6">
<span class="pali m-text">Hañci yasmiññeva vatthusmiṁ rajjati tasmiññeva vatthusmiṁ virajjati, yasmiññeva vatthusmiṁ virajjati tasmiññeva vatthusmiṁ rajjati, tena vata re vattabbe—</span><br />
</p>
<p id="kv14p1c9p7">
<span class="pali m-text">“akusalamūlaṁ paṭisandahati kusalamūlaṁ, kusalamūlaṁ paṭisandahati akusalamūlan”ti.</span><br />
</p>
<p id="kv14p1c9p8">
<span class="pali m-text">Kusalākusalapaṭisandahanakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>