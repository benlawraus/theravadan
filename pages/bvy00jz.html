<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/bvy00jz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://www.theravadan.org/pages/bvy00jz.html" />
  <meta property="og:description" content="16 Atthadassībuddhavaṁsa “Tattheva maṇḍakappamhi, atthadassī mahāyaso; Mahātamaṁ nihantvāna, patto sambodhimuttamaṁ. Brahmunā yācito santo, dhammacakkaṁ pavattayi; Amatena tappayī lokaṁ, dasasahassisadevakaṁ. Tassāpi lokanāthassa, Ahesuṁ abhisamayā tayo; Koṭisatasahassānaṁ, Paṭhamābhisamayo ahu. Yadā buddho atthadassī, carate devacārikaṁ; Koṭisatasahassānaṁ, dutiyābhisamayo ahu. Punāparaṁ yadā buddho, desesi pitusantike; Koṭisatasahassānaṁ, tatiyābhisamayo ahu. Sannipātā …" />
  <meta name="twitter:description" content="16 Atthadassībuddhavaṁsa “Tattheva maṇḍakappamhi, atthadassī mahāyaso; Mahātamaṁ nihantvāna, patto sambodhimuttamaṁ. Brahmunā yācito santo, dhammacakkaṁ pavattayi; Amatena tappayī lokaṁ, dasasahassisadevakaṁ. Tassāpi lokanāthassa, Ahesuṁ abhisamayā tayo; Koṭisatasahassānaṁ, Paṭhamābhisamayo ahu. Yadā buddho atthadassī, carate devacārikaṁ; Koṭisatasahassānaṁ, dutiyābhisamayo ahu. Punāparaṁ yadā buddho, desesi pitusantike; Koṭisatasahassānaṁ, tatiyābhisamayo ahu. Sannipātā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="atthadassibuddhavamsa">
<span id="bv16c0p2"></span><h2><span class="pali m-text">16 Atthadassībuddhavaṁsa</span></h2>
<p id="bv16c1p1">
<span class="pali m-text">“Tattheva maṇḍakappamhi,</span><br />
</p>
<p id="bv16c1p2">
<span class="pali m-text">atthadassī mahāyaso;</span><br />
</p>
<p id="bv16c1p3">
<span class="pali m-text">Mahātamaṁ nihantvāna,</span><br />
</p>
<p id="bv16c1p4">
<span class="pali m-text">patto sambodhimuttamaṁ.</span><br />
</p>
<p id="bv16c2p1">
<span class="pali m-text">Brahmunā yācito santo,</span><br />
</p>
<p id="bv16c2p2">
<span class="pali m-text">dhammacakkaṁ pavattayi;</span><br />
</p>
<p id="bv16c2p3">
<span class="pali m-text">Amatena tappayī lokaṁ,</span><br />
</p>
<p id="bv16c2p4">
<span class="pali m-text">dasasahassisadevakaṁ.</span><br />
</p>
<p id="bv16c3p1">
<span class="pali m-text">Tassāpi lokanāthassa,</span><br />
</p>
<p id="bv16c3p2">
<span class="pali m-text">Ahesuṁ abhisamayā tayo;</span><br />
</p>
<p id="bv16c3p3">
<span class="pali m-text">Koṭisatasahassānaṁ,</span><br />
</p>
<p id="bv16c3p4">
<span class="pali m-text">Paṭhamābhisamayo ahu.</span><br />
</p>
<p id="bv16c4p1">
<span class="pali m-text">Yadā buddho atthadassī,</span><br />
</p>
<p id="bv16c4p2">
<span class="pali m-text">carate devacārikaṁ;</span><br />
</p>
<p id="bv16c4p3">
<span class="pali m-text">Koṭisatasahassānaṁ,</span><br />
</p>
<p id="bv16c4p4">
<span class="pali m-text">dutiyābhisamayo ahu.</span><br />
</p>
<p id="bv16c5p1">
<span class="pali m-text">Punāparaṁ yadā buddho,</span><br />
</p>
<p id="bv16c5p2">
<span class="pali m-text">desesi pitusantike;</span><br />
</p>
<p id="bv16c5p3">
<span class="pali m-text">Koṭisatasahassānaṁ,</span><br />
</p>
<p id="bv16c5p4">
<span class="pali m-text">tatiyābhisamayo ahu.</span><br />
</p>
<p id="bv16c6p1">
<span class="pali m-text">Sannipātā tayo āsuṁ,</span><br />
</p>
<p id="bv16c6p2">
<span class="pali m-text">tassāpi ca mahesino;</span><br />
</p>
<p id="bv16c6p3">
<span class="pali m-text">Khīṇāsavānaṁ vimalānaṁ,</span><br />
</p>
<p id="bv16c6p4">
<span class="pali m-text">santacittāna tādinaṁ.</span><br />
</p>
<p id="bv16c7p1">
<span class="pali m-text">Aṭṭhanavutisahassānaṁ,</span><br />
</p>
<p id="bv16c7p2">
<span class="pali m-text">paṭhamo āsi samāgamo;</span><br />
</p>
<p id="bv16c7p3">
<span class="pali m-text">Aṭṭhāsītisahassānaṁ,</span><br />
</p>
<p id="bv16c7p4">
<span class="pali m-text">dutiyo āsi samāgamo.</span><br />
</p>
<p id="bv16c8p1">
<span class="pali m-text">Aṭṭhasattatisatasahassānaṁ,</span><br />
</p>
<p id="bv16c8p2">
<span class="pali m-text">Tatiyo āsi samāgamo;</span><br />
</p>
<p id="bv16c8p3">
<span class="pali m-text">Anupādā vimuttānaṁ,</span><br />
</p>
<p id="bv16c8p4">
<span class="pali m-text">Vimalānaṁ mahesinaṁ.</span><br />
</p>
<p id="bv16c9p1">
<span class="pali m-text">Ahaṁ tena samayena,</span><br />
</p>
<p id="bv16c9p2">
<span class="pali m-text">jaṭilo uggatāpano;</span><br />
</p>
<p id="bv16c9p3">
<span class="pali m-text">Susīmo nāma nāmena,</span><br />
</p>
<p id="bv16c9p4">
<span class="pali m-text">mahiyā seṭṭhasammato.</span><br />
</p>
<p id="bv16c10p1">
<span class="pali m-text">Dibbaṁ mandāravaṁ pupphaṁ,</span><br />
</p>
<p id="bv16c10p2">
<span class="pali m-text">padumaṁ pārichattakaṁ;</span><br />
</p>
<p id="bv16c10p3">
<span class="pali m-text">Devalokāharitvāna,</span><br />
</p>
<p id="bv16c10p4">
<span class="pali m-text">sambuddhamabhipūjayiṁ.</span><br />
</p>
<p id="bv16c11p1">
<span class="pali m-text">Sopi maṁ buddho byākāsi,</span><br />
</p>
<p id="bv16c11p2">
<span class="pali m-text">atthadassī mahāmuni;</span><br />
</p>
<p id="bv16c11p3">
<span class="pali m-text">‘Aṭṭhārase kappasate,</span><br />
</p>
<p id="bv16c11p4">
<span class="pali m-text">ayaṁ buddho bhavissati.</span><br />
</p>
<p id="bv16c12p1">
<span class="pali m-text">Padhānaṁ padahitvāna,</span><br />
</p>
<p id="bv16c12p2">
<span class="pali m-text">…pe…</span><br />
</p>
<p id="bv16c12p3">
<span class="pali m-text">hessāma sammukhā imaṁ’.</span><br />
</p>
<p id="bv16c13p1">
<span class="pali m-text">Tassāpi vacanaṁ sutvā,</span><br />
</p>
<p id="bv16c13p2">
<span class="pali m-text">haṭṭho saṁviggamānaso;</span><br />
</p>
<p id="bv16c13p3">
<span class="pali m-text">Uttariṁ vatamadhiṭṭhāsiṁ,</span><br />
</p>
<p id="bv16c13p4">
<span class="pali m-text">dasapāramipūriyā.</span><br />
</p>
<p id="bv16c14p1">
<span class="pali m-text">Sobhanaṁ nāma nagaraṁ,</span><br />
</p>
<p id="bv16c14p2">
<span class="pali m-text">sāgaro nāma khattiyo;</span><br />
</p>
<p id="bv16c14p3">
<span class="pali m-text">Sudassanā nāma janikā,</span><br />
</p>
<p id="bv16c14p4">
<span class="pali m-text">atthadassissa satthuno.</span><br />
</p>
<p id="bv16c15p1">
<span class="pali m-text">Dasavassasahassāni,</span><br />
</p>
<p id="bv16c15p2">
<span class="pali m-text">Agāraṁ ajjha so vasi;</span><br />
</p>
<p id="bv16c15p3">
<span class="pali m-text">Amaragiri sugiri vāhanā,</span><br />
</p>
<p id="bv16c15p4">
<span class="pali m-text">Tayo pāsādamuttamā.</span><br />
</p>
<p id="bv16c16p1">
<span class="pali m-text">Tettiṁsañca sahassāni,</span><br />
</p>
<p id="bv16c16p2">
<span class="pali m-text">nāriyo samalaṅkatā;</span><br />
</p>
<p id="bv16c16p3">
<span class="pali m-text">Visākhā nāma nārī ca,</span><br />
</p>
<p id="bv16c16p4">
<span class="pali m-text">selo nāmāsi atrajo.</span><br />
</p>
<p id="bv16c17p1">
<span class="pali m-text">Nimitte caturo disvā,</span><br />
</p>
<p id="bv16c17p2">
<span class="pali m-text">assayānena nikkhami;</span><br />
</p>
<p id="bv16c17p3">
<span class="pali m-text">Anūnaaṭṭhamāsāni,</span><br />
</p>
<p id="bv16c17p4">
<span class="pali m-text">padhānaṁ padahī jino.</span><br />
</p>
<p id="bv16c18p1">
<span class="pali m-text">Brahmunā yācito santo,</span><br />
</p>
<p id="bv16c18p2">
<span class="pali m-text">atthadassī mahāyaso;</span><br />
</p>
<p id="bv16c18p3">
<span class="pali m-text">Vatti cakkaṁ mahāvīro,</span><br />
</p>
<p id="bv16c18p4">
<span class="pali m-text">anomuyyāne narāsabho.</span><br />
</p>
<p id="bv16c19p1">
<span class="pali m-text">Santo ca upasanto ca,</span><br />
</p>
<p id="bv16c19p2">
<span class="pali m-text">ahesuṁ aggasāvakā;</span><br />
</p>
<p id="bv16c19p3">
<span class="pali m-text">Abhayo nāmupaṭṭhāko,</span><br />
</p>
<p id="bv16c19p4">
<span class="pali m-text">atthadassissa satthuno.</span><br />
</p>
<p id="bv16c20p1">
<span class="pali m-text">Dhammā ceva sudhammā ca,</span><br />
</p>
<p id="bv16c20p2">
<span class="pali m-text">ahesuṁ aggasāvikā;</span><br />
</p>
<p id="bv16c20p3">
<span class="pali m-text">Bodhi tassa bhagavato,</span><br />
</p>
<p id="bv16c20p4">
<span class="pali m-text">campakoti pavuccati.</span><br />
</p>
<p id="bv16c21p1">
<span class="pali m-text">Nakulo ca nisabho ca,</span><br />
</p>
<p id="bv16c21p2">
<span class="pali m-text">ahesuṁ aggupaṭṭhakā;</span><br />
</p>
<p id="bv16c21p3">
<span class="pali m-text">Makilā ca sunandā ca,</span><br />
</p>
<p id="bv16c21p4">
<span class="pali m-text">ahesuṁ aggupaṭṭhikā.</span><br />
</p>
<p id="bv16c22p1">
<span class="pali m-text">Sopi buddho asamasamo,</span><br />
</p>
<p id="bv16c22p2">
<span class="pali m-text">asītihatthamuggato;</span><br />
</p>
<p id="bv16c22p3">
<span class="pali m-text">Sobhate sālarājāva,</span><br />
</p>
<p id="bv16c22p4">
<span class="pali m-text">uḷurājāva pūrito.</span><br />
</p>
<p id="bv16c23p1">
<span class="pali m-text">Tassa pākatikā raṁsī,</span><br />
</p>
<p id="bv16c23p2">
<span class="pali m-text">anekasatakoṭiyo;</span><br />
</p>
<p id="bv16c23p3">
<span class="pali m-text">Uddhaṁ adho dasa disā,</span><br />
</p>
<p id="bv16c23p4">
<span class="pali m-text">pharanti yojanaṁ sadā.</span><br />
</p>
<p id="bv16c24p1">
<span class="pali m-text">Sopi buddho narāsabho,</span><br />
</p>
<p id="bv16c24p2">
<span class="pali m-text">sabbasattuttamo muni;</span><br />
</p>
<p id="bv16c24p3">
<span class="pali m-text">Vassasatasahassāni,</span><br />
</p>
<p id="bv16c24p4">
<span class="pali m-text">loke aṭṭhāsi cakkhumā.</span><br />
</p>
<p id="bv16c25p1">
<span class="pali m-text">Atulaṁ dassetvā obhāsaṁ,</span><br />
</p>
<p id="bv16c25p2">
<span class="pali m-text">virocetvā sadevake;</span><br />
</p>
<p id="bv16c25p3">
<span class="pali m-text">Sopi aniccataṁ patto,</span><br />
</p>
<p id="bv16c25p4">
<span class="pali m-text">yathaggupādānasaṅkhayā.</span><br />
</p>
<p id="bv16c26p1">
<span class="pali m-text">Atthadassī jinavaro,</span><br />
</p>
<p id="bv16c26p2">
<span class="pali m-text">Anomārāmamhi nibbuto;</span><br />
</p>
<p id="bv16c26p3">
<span class="pali m-text">Dhātuvitthārikaṁ āsi,</span><br />
</p>
<p id="bv16c26p4">
<span class="pali m-text">Tesu tesu padesato”ti.</span><br />
</p>
<p id="bv16c27p1">
<span class="pali m-text">Atthadassissa bhagavato vaṁso cuddasamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>