<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy00vz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy00vz.html" />
  <meta property="og:description" content="Ubbarivagga 13. Ubbaripetavatthu Ahu rājā brahmadatto, pañcālānaṁ rathesabho; Ahorattānamaccayā, rājā kālamakrubbatha. Tassa āḷāhanaṁ gantvā, bhariyā kandati ubbarī; Brahmadattaṁ apassantī, brahmadattāti kandati. Isi ca tattha āgacchi, sampannacaraṇo muni; So ca tattha apucchittha, ye tattha susamāgatā. “Kassa idaṁ āḷāhanaṁ, nānāgandhasameritaṁ; Kassāyaṁ kandati bhariyā, ito dūragataṁ patiṁ; Brahmadattaṁ apassantī, ‘brahmadattā …" />
  <meta name="twitter:description" content="Ubbarivagga 13. Ubbaripetavatthu Ahu rājā brahmadatto, pañcālānaṁ rathesabho; Ahorattānamaccayā, rājā kālamakrubbatha. Tassa āḷāhanaṁ gantvā, bhariyā kandati ubbarī; Brahmadattaṁ apassantī, brahmadattāti kandati. Isi ca tattha āgacchi, sampannacaraṇo muni; So ca tattha apucchittha, ye tattha susamāgatā. “Kassa idaṁ āḷāhanaṁ, nānāgandhasameritaṁ; Kassāyaṁ kandati bhariyā, ito dūragataṁ patiṁ; Brahmadattaṁ apassantī, ‘brahmadattā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="ubbaripetavatthu">
<h3><a href="#ubbaripetavatthu">13. Ubbaripetavatthu</a></h3>
<p id="pv25c1p1">
<span class="m-text m-primary">Ahu rājā brahmadatto,</span><br />
</p>
<p id="pv25c1p2">
<span class="m-text m-primary">pañcālānaṁ rathesabho;</span><br />
</p>
<p id="pv25c1p3">
<span class="m-text m-primary">Ahorattānamaccayā,</span><br />
</p>
<p id="pv25c1p4">
<span class="m-text m-primary">rājā kālamakrubbatha.</span><br />
</p>
<p id="pv25c2p1">
<span class="m-text m-primary">Tassa āḷāhanaṁ gantvā,</span><br />
</p>
<p id="pv25c2p2">
<span class="m-text m-primary">bhariyā kandati ubbarī;</span><br />
</p>
<p id="pv25c2p3">
<span class="m-text m-primary">Brahmadattaṁ apassantī,</span><br />
</p>
<p id="pv25c2p4">
<span class="m-text m-primary">brahmadattāti kandati.</span><br />
</p>
<p id="pv25c3p1">
<span class="m-text m-primary">Isi ca tattha āgacchi,</span><br />
</p>
<p id="pv25c3p2">
<span class="m-text m-primary">sampannacaraṇo muni;</span><br />
</p>
<p id="pv25c3p3">
<span class="m-text m-primary">So ca tattha apucchittha,</span><br />
</p>
<p id="pv25c3p4">
<span class="m-text m-primary">ye tattha susamāgatā.</span><br />
</p>
<p id="pv25c4p1">
<span class="m-text m-primary">“Kassa idaṁ āḷāhanaṁ,</span><br />
</p>
<p id="pv25c4p2">
<span class="m-text m-primary">nānāgandhasameritaṁ;</span><br />
</p>
<p id="pv25c4p3">
<span class="m-text m-primary">Kassāyaṁ kandati bhariyā,</span><br />
</p>
<p id="pv25c4p4">
<span class="m-text m-primary">ito dūragataṁ patiṁ;</span><br />
</p>
<p id="pv25c4p5">
<span class="m-text m-primary">Brahmadattaṁ apassantī,</span><br />
</p>
<p id="pv25c4p6">
<span class="m-text m-primary">‘brahmadattā’ti kandati”.</span><br />
</p>
<p id="pv25c5p1">
<span class="m-text m-primary">Te ca tattha viyākaṁsu,</span><br />
</p>
<p id="pv25c5p2">
<span class="m-text m-primary">ye tattha susamāgatā;</span><br />
</p>
<p id="pv25c5p3">
<span class="m-text m-primary">“Brahmadattassa bhadante,</span><br />
</p>
<p id="pv25c5p4">
<span class="m-text m-primary">brahmadattassa mārisa.</span><br />
</p>
<p id="pv25c6p1">
<span class="m-text m-primary">Tassa idaṁ āḷāhanaṁ,</span><br />
</p>
<p id="pv25c6p2">
<span class="m-text m-primary">nānāgandhasameritaṁ;</span><br />
</p>
<p id="pv25c6p3">
<span class="m-text m-primary">Tassāyaṁ kandati bhariyā,</span><br />
</p>
<p id="pv25c6p4">
<span class="m-text m-primary">ito dūragataṁ patiṁ;</span><br />
</p>
<p id="pv25c6p5">
<span class="m-text m-primary">Brahmadattaṁ apassantī,</span><br />
</p>
<p id="pv25c6p6">
<span class="m-text m-primary">‘brahmadattā’ti kandati”.</span><br />
</p>
<p id="pv25c7p1">
<span class="m-text m-primary">“Chaḷāsītisahassāni,</span><br />
</p>
<p id="pv25c7p2">
<span class="m-text m-primary">brahmadattassanāmakā;</span><br />
</p>
<p id="pv25c7p3">
<span class="m-text m-primary">Imasmiṁ āḷāhane daḍḍhā,</span><br />
</p>
<p id="pv25c7p4">
<span class="m-text m-primary">tesaṁ kamanusocasī”ti.</span><br />
</p>
<p id="pv25c8p1">
<span class="m-text m-primary">“Yo rājā cūḷanīputto,</span><br />
</p>
<p id="pv25c8p2">
<span class="m-text m-primary">pañcālānaṁ rathesabho;</span><br />
</p>
<p id="pv25c8p3">
<span class="m-text m-primary">Taṁ bhante anusocāmi,</span><br />
</p>
<p id="pv25c8p4">
<span class="m-text m-primary">bhattāraṁ sabbakāmadan”ti.</span><br />
</p>
<p id="pv25c9p1">
<span class="m-text m-primary">“Sabbe vāhesuṁ rājāno,</span><br />
</p>
<p id="pv25c9p2">
<span class="m-text m-primary">brahmadattassanāmakā;</span><br />
</p>
<p id="pv25c9p3">
<span class="m-text m-primary">Sabbeva cūḷanīputtā,</span><br />
</p>
<p id="pv25c9p4">
<span class="m-text m-primary">pañcālānaṁ rathesabhā.</span><br />
</p>
<p id="pv25c10p1">
<span class="m-text m-primary">Sabbesaṁ anupubbena,</span><br />
</p>
<p id="pv25c10p2">
<span class="m-text m-primary">mahesittamakārayi;</span><br />
</p>
<p id="pv25c10p3">
<span class="m-text m-primary">Kasmā purimake hitvā,</span><br />
</p>
<p id="pv25c10p4">
<span class="m-text m-primary">pacchimaṁ anusocasī”ti.</span><br />
</p>
<p id="pv25c11p1">
<span class="m-text m-primary">“Ātume itthibhūtāya,</span><br />
</p>
<p id="pv25c11p2">
<span class="m-text m-primary">dīgharattāya mārisa;</span><br />
</p>
<p id="pv25c11p3">
<span class="m-text m-primary">Yassā me itthibhūtāya,</span><br />
</p>
<p id="pv25c11p4">
<span class="m-text m-primary">saṁsāre bahubhāsasī”ti.</span><br />
</p>
<p id="pv25c12p1">
<span class="m-text m-primary">“Ahu itthī ahu puriso,</span><br />
</p>
<p id="pv25c12p2">
<span class="m-text m-primary">pasuyonimpi āgamā;</span><br />
</p>
<p id="pv25c12p3">
<span class="m-text m-primary">Evametaṁ atītānaṁ,</span><br />
</p>
<p id="pv25c12p4">
<span class="m-text m-primary">pariyanto na dissatī”ti.</span><br />
</p>
<p id="pv25c13p1">
<span class="m-text m-primary">“Ādittaṁ vata maṁ santaṁ,</span><br />
</p>
<p id="pv25c13p2">
<span class="m-text m-primary">ghatasittaṁva pāvakaṁ;</span><br />
</p>
<p id="pv25c13p3">
<span class="m-text m-primary">Vārinā viya osiñcaṁ,</span><br />
</p>
<p id="pv25c13p4">
<span class="m-text m-primary">sabbaṁ nibbāpaye daraṁ.</span><br />
</p>
<p id="pv25c14p1">
<span class="m-text m-primary">Abbahī vata me sallaṁ,</span><br />
</p>
<p id="pv25c14p2">
<span class="m-text m-primary">sokaṁ hadayanissitaṁ;</span><br />
</p>
<p id="pv25c14p3">
<span class="m-text m-primary">Yo me sokaparetāya,</span><br />
</p>
<p id="pv25c14p4">
<span class="m-text m-primary">patisokaṁ apānudi.</span><br />
</p>
<p id="pv25c15p1">
<span class="m-text m-primary">Sāhaṁ abbūḷhasallāsmi,</span><br />
</p>
<p id="pv25c15p2">
<span class="m-text m-primary">sītibhūtāsmi nibbutā;</span><br />
</p>
<p id="pv25c15p3">
<span class="m-text m-primary">Na socāmi na rodāmi,</span><br />
</p>
<p id="pv25c15p4">
<span class="m-text m-primary">tava sutvā mahāmunī”ti.</span><br />
</p>
<p id="pv25c16p1">
<span class="m-text m-primary">Tassa taṁ vacanaṁ sutvā,</span><br />
</p>
<p id="pv25c16p2">
<span class="m-text m-primary">samaṇassa subhāsitaṁ;</span><br />
</p>
<p id="pv25c16p3">
<span class="m-text m-primary">Pattacīvaramādāya,</span><br />
</p>
<p id="pv25c16p4">
<span class="m-text m-primary">pabbaji anagāriyaṁ.</span><br />
</p>
<p id="pv25c17p1">
<span class="m-text m-primary">Sā ca pabbajitā santā,</span><br />
</p>
<p id="pv25c17p2">
<span class="m-text m-primary">agārasmā anagāriyaṁ;</span><br />
</p>
<p id="pv25c17p3">
<span class="m-text m-primary">Mettacittaṁ abhāvesi,</span><br />
</p>
<p id="pv25c17p4">
<span class="m-text m-primary">brahmalokūpapattiyā.</span><br />
</p>
<p id="pv25c18p1">
<span class="m-text m-primary">Gāmā gāmaṁ vicarantī,</span><br />
</p>
<p id="pv25c18p2">
<span class="m-text m-primary">nigame rājadhāniyo;</span><br />
</p>
<p id="pv25c18p3">
<span class="m-text m-primary">Uruvelā nāma so gāmo,</span><br />
</p>
<p id="pv25c18p4">
<span class="m-text m-primary">yattha kālamakrubbatha.</span><br />
</p>
<p id="pv25c19p1">
<span class="m-text m-primary">Mettacittaṁ ābhāvetvā,</span><br />
</p>
<p id="pv25c19p2">
<span class="m-text m-primary">brahmalokūpapattiyā;</span><br />
</p>
<p id="pv25c19p3">
<span class="m-text m-primary">Itthicittaṁ virājetvā,</span><br />
</p>
<p id="pv25c19p4">
<span class="m-text m-primary">brahmalokūpagā ahūti.</span><br />
</p>
<p id="pv25c20p1">
<span class="m-text m-primary">Ubbaripetavatthu terasamaṁ.</span><br />
</p>
<p id="pv25c21p1">
<span class="m-text m-primary">Ubbarivaggo dutiyo.</span><br />
</p>
<p id="pv25c22p1">
<span class="m-text m-primary">Tassuddānaṁ</span><br />
</p>
<p id="pv25c23p1">
<span class="m-text m-primary">Mocakaṁ mātā mattā ca,</span><br />
</p>
<p id="pv25c23p2">
<span class="m-text m-primary">Nandā kuṇḍalīnā ghaṭo;</span><br />
</p>
<p id="pv25c23p3">
<span class="m-text m-primary">Dve seṭṭhī tunnavāyo ca,</span><br />
</p>
<p id="pv25c23p4">
<span class="m-text m-primary">Uttara suttakaṇṇa ubbarīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>