<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0koz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0koz.html" />
  <meta property="og:description" content="Pakiṇṇakanipāta Sālikedāravagga 13. Bhikkhāparamparajātaka “Sukhumālarūpaṁ disvā, raṭṭhā vivanamāgataṁ; Kūṭāgāravarūpetaṁ, mahāsayanamupāsitaṁ. Tassa te pemakenāhaṁ, adāsiṁ vaḍḍhamodanaṁ; Sālīnaṁ vicitaṁ bhattaṁ, suciṁ maṁsūpasecanaṁ. Taṁ tvaṁ bhattaṁ paṭiggayha, brāhmaṇassa adāsayi; Attānaṁ anasitvāna, koyaṁ dhammo namatthu te”. “Ācariyo brāhmaṇo mayhaṁ, kiccākiccesu byāvaṭo; Garu ca āmantanīyo ca …" />
  <meta name="twitter:description" content="Pakiṇṇakanipāta Sālikedāravagga 13. Bhikkhāparamparajātaka “Sukhumālarūpaṁ disvā, raṭṭhā vivanamāgataṁ; Kūṭāgāravarūpetaṁ, mahāsayanamupāsitaṁ. Tassa te pemakenāhaṁ, adāsiṁ vaḍḍhamodanaṁ; Sālīnaṁ vicitaṁ bhattaṁ, suciṁ maṁsūpasecanaṁ. Taṁ tvaṁ bhattaṁ paṭiggayha, brāhmaṇassa adāsayi; Attānaṁ anasitvāna, koyaṁ dhammo namatthu te”. “Ācariyo brāhmaṇo mayhaṁ, kiccākiccesu byāvaṭo; Garu ca āmantanīyo ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pakinnakanipata">
<h2><a href="#pakinnakanipata">Pakiṇṇakanipāta</a></h2>
<section id="salikedaravagga">
<h3><a href="#salikedaravagga">Sālikedāravagga</a></h3>
<section id="bhikkhaparamparajataka">
<h4><a href="#bhikkhaparamparajataka">13. Bhikkhāparamparajātaka</a></h4>
<p id="ja496c1p1">
<span class="m-text m-primary">“Sukhumālarūpaṁ disvā,</span><br />
</p>
<p id="ja496c1p2">
<span class="m-text m-primary">raṭṭhā vivanamāgataṁ;</span><br />
</p>
<p id="ja496c1p3">
<span class="m-text m-primary">Kūṭāgāravarūpetaṁ,</span><br />
</p>
<p id="ja496c1p4">
<span class="m-text m-primary">mahāsayanamupāsitaṁ.</span><br />
</p>
<p id="ja496c2p1">
<span class="m-text m-primary">Tassa te pemakenāhaṁ,</span><br />
</p>
<p id="ja496c2p2">
<span class="m-text m-primary">adāsiṁ vaḍḍhamodanaṁ;</span><br />
</p>
<p id="ja496c2p3">
<span class="m-text m-primary">Sālīnaṁ vicitaṁ bhattaṁ,</span><br />
</p>
<p id="ja496c2p4">
<span class="m-text m-primary">suciṁ maṁsūpasecanaṁ.</span><br />
</p>
<p id="ja496c3p1">
<span class="m-text m-primary">Taṁ tvaṁ bhattaṁ paṭiggayha,</span><br />
</p>
<p id="ja496c3p2">
<span class="m-text m-primary">brāhmaṇassa adāsayi;</span><br />
</p>
<p id="ja496c3p3">
<span class="m-text m-primary">Attānaṁ anasitvāna,</span><br />
</p>
<p id="ja496c3p4">
<span class="m-text m-primary">koyaṁ dhammo namatthu te”.</span><br />
</p>
<p id="ja496c4p1">
<span class="m-text m-primary">“Ācariyo brāhmaṇo mayhaṁ,</span><br />
</p>
<p id="ja496c4p2">
<span class="m-text m-primary">kiccākiccesu byāvaṭo;</span><br />
</p>
<p id="ja496c4p3">
<span class="m-text m-primary">Garu ca āmantanīyo ca,</span><br />
</p>
<p id="ja496c4p4">
<span class="m-text m-primary">dātumarahāmi bhojanaṁ”.</span><br />
</p>
<p id="ja496c5p1">
<span class="m-text m-primary">“Brāhmaṇaṁ dāni pucchāmi,</span><br />
</p>
<p id="ja496c5p2">
<span class="m-text m-primary">gotamaṁ rājapūjitaṁ;</span><br />
</p>
<p id="ja496c5p3">
<span class="m-text m-primary">Rājā te bhattaṁ pādāsi,</span><br />
</p>
<p id="ja496c5p4">
<span class="m-text m-primary">suciṁ maṁsūpasecanaṁ.</span><br />
</p>
<p id="ja496c6p1">
<span class="m-text m-primary">Taṁ tvaṁ bhattaṁ paṭiggayha,</span><br />
</p>
<p id="ja496c6p2">
<span class="m-text m-primary">isissa bhojanaṁ adā;</span><br />
</p>
<p id="ja496c6p3">
<span class="m-text m-primary">Akhettaññūsi dānassa,</span><br />
</p>
<p id="ja496c6p4">
<span class="m-text m-primary">koyaṁ dhammo namatthu te”.</span><br />
</p>
<p id="ja496c7p1">
<span class="m-text m-primary">“Bharāmi puttadāre ca,</span><br />
</p>
<p id="ja496c7p2">
<span class="m-text m-primary">gharesu gadhito ahaṁ;</span><br />
</p>
<p id="ja496c7p3">
<span class="m-text m-primary">Bhuñje mānusake kāme,</span><br />
</p>
<p id="ja496c7p4">
<span class="m-text m-primary">anusāsāmi rājino.</span><br />
</p>
<p id="ja496c8p1">
<span class="m-text m-primary">Āraññikassa isino,</span><br />
</p>
<p id="ja496c8p2">
<span class="m-text m-primary">cirarattaṁ tapassino;</span><br />
</p>
<p id="ja496c8p3">
<span class="m-text m-primary">Vuḍḍhassa bhāvitattassa,</span><br />
</p>
<p id="ja496c8p4">
<span class="m-text m-primary">dātumarahāmi bhojanaṁ”.</span><br />
</p>
<p id="ja496c9p1">
<span class="m-text m-primary">“Isiñca dāni pucchāmi,</span><br />
</p>
<p id="ja496c9p2">
<span class="m-text m-primary">kisaṁ dhamanisanthataṁ;</span><br />
</p>
<p id="ja496c9p3">
<span class="m-text m-primary">Parūḷhakacchanakhalomaṁ,</span><br />
</p>
<p id="ja496c9p4">
<span class="m-text m-primary">paṅkadantaṁ rajassiraṁ.</span><br />
</p>
<p id="ja496c10p1">
<span class="m-text m-primary">Eko araññe viharasi,</span><br />
</p>
<p id="ja496c10p2">
<span class="m-text m-primary">nāvakaṅkhasi jīvitaṁ;</span><br />
</p>
<p id="ja496c10p3">
<span class="m-text m-primary">Bhikkhu kena tayā seyyo,</span><br />
</p>
<p id="ja496c10p4">
<span class="m-text m-primary">yassa tvaṁ bhojanaṁ adā”.</span><br />
</p>
<p id="ja496c11p1">
<span class="m-text m-primary">“Khaṇantālukalambāni,</span><br />
</p>
<p id="ja496c11p2">
<span class="m-text m-primary">bilālitakkalāni ca;</span><br />
</p>
<p id="ja496c11p3">
<span class="m-text m-primary">Dhunaṁ sāmākanīvāraṁ,</span><br />
</p>
<p id="ja496c11p4">
<span class="m-text m-primary">saṅghāriyaṁ pasāriyaṁ.</span><br />
</p>
<p id="ja496c12p1">
<span class="m-text m-primary">Sākaṁ bhisaṁ madhuṁ maṁsaṁ,</span><br />
</p>
<p id="ja496c12p2">
<span class="m-text m-primary">Badarāmalakāni ca;</span><br />
</p>
<p id="ja496c12p3">
<span class="m-text m-primary">Tāni āharitvā bhuñjāmi,</span><br />
</p>
<p id="ja496c12p4">
<span class="m-text m-primary">Atthi me so pariggaho.</span><br />
</p>
<p id="ja496c13p1">
<span class="m-text m-primary">Pacanto apacantassa,</span><br />
</p>
<p id="ja496c13p2">
<span class="m-text m-primary">amamassa sakiñcano;</span><br />
</p>
<p id="ja496c13p3">
<span class="m-text m-primary">Anādānassa sādāno,</span><br />
</p>
<p id="ja496c13p4">
<span class="m-text m-primary">dātumarahāmi bhojanaṁ”.</span><br />
</p>
<p id="ja496c14p1">
<span class="m-text m-primary">“Bhikkhuñca dāni pucchāmi,</span><br />
</p>
<p id="ja496c14p2">
<span class="m-text m-primary">tuṇhīmāsīna subbataṁ;</span><br />
</p>
<p id="ja496c14p3">
<span class="m-text m-primary">Isi te bhattaṁ pādāsi,</span><br />
</p>
<p id="ja496c14p4">
<span class="m-text m-primary">suciṁ maṁsūpasecanaṁ.</span><br />
</p>
<p id="ja496c15p1">
<span class="m-text m-primary">Taṁ tvaṁ bhattaṁ paṭiggayha,</span><br />
</p>
<p id="ja496c15p2">
<span class="m-text m-primary">tuṇhī bhuñjasi ekako;</span><br />
</p>
<p id="ja496c15p3">
<span class="m-text m-primary">Nāññaṁ kañci nimantesi,</span><br />
</p>
<p id="ja496c15p4">
<span class="m-text m-primary">koyaṁ dhammo namatthu te”.</span><br />
</p>
<p id="ja496c16p1">
<span class="m-text m-primary">“Na pacāmi na pācemi,</span><br />
</p>
<p id="ja496c16p2">
<span class="m-text m-primary">na chindāmi na chedaye;</span><br />
</p>
<p id="ja496c16p3">
<span class="m-text m-primary">Taṁ maṁ akiñcanaṁ ñatvā,</span><br />
</p>
<p id="ja496c16p4">
<span class="m-text m-primary">sabbapāpehi ārataṁ.</span><br />
</p>
<p id="ja496c17p1">
<span class="m-text m-primary">Vāmena bhikkhamādāya,</span><br />
</p>
<p id="ja496c17p2">
<span class="m-text m-primary">dakkhiṇena kamaṇḍaluṁ;</span><br />
</p>
<p id="ja496c17p3">
<span class="m-text m-primary">Isi me bhattaṁ pādāsi,</span><br />
</p>
<p id="ja496c17p4">
<span class="m-text m-primary">suciṁ maṁsūpasecanaṁ.</span><br />
</p>
<p id="ja496c18p1">
<span class="m-text m-primary">Ete hi dātumarahanti,</span><br />
</p>
<p id="ja496c18p2">
<span class="m-text m-primary">samamā sapariggahā;</span><br />
</p>
<p id="ja496c18p3">
<span class="m-text m-primary">Paccanīkamahaṁ maññe,</span><br />
</p>
<p id="ja496c18p4">
<span class="m-text m-primary">yo dātāraṁ nimantaye”.</span><br />
</p>
<p id="ja496c19p1">
<span class="m-text m-primary">“Atthāya vata me ajja,</span><br />
</p>
<p id="ja496c19p2">
<span class="m-text m-primary">idhāgacchi rathesabho;</span><br />
</p>
<p id="ja496c19p3">
<span class="m-text m-primary">Sohaṁ ajja pajānāmi,</span><br />
</p>
<p id="ja496c19p4">
<span class="m-text m-primary">yattha dinnaṁ mahapphalaṁ.</span><br />
</p>
<p id="ja496c20p1">
<span class="m-text m-primary">Raṭṭhesu giddhā rājāno,</span><br />
</p>
<p id="ja496c20p2">
<span class="m-text m-primary">Kiccākiccesu brāhmaṇā;</span><br />
</p>
<p id="ja496c20p3">
<span class="m-text m-primary">Isī mūlaphale giddhā,</span><br />
</p>
<p id="ja496c20p4">
<span class="m-text m-primary">Vippamuttā ca bhikkhavo”ti.</span><br />
</p>
<p id="ja496c21p1">
<span class="m-text m-primary">Bhikkhāparamparajātakaṁ terasamaṁ.</span><br />
</p>
<p id="ja496c22p1">
<span class="m-text m-primary">Pakiṇṇakanipātaṁ niṭṭhitaṁ.</span><br />
</p>
<p id="ja496c23p1">
<span class="m-text m-primary">Tassuddānaṁ</span><br />
</p>
<p id="ja496c24p1">
<span class="m-text m-primary">Suva kinnara mukka kharājinaso,</span><br />
</p>
<p id="ja496c24p2">
<span class="m-text m-primary">Bhisajāta mahesi kapotavaro;</span><br />
</p>
<p id="ja496c24p3">
<span class="m-text m-primary">Atha mora satacchaka vāṇijako,</span><br />
</p>
<p id="ja496c24p4">
<span class="m-text m-primary">Atha rāja sabrāhmaṇa bhikkhaparanti.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>