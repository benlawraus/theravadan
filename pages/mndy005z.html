<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mnd &raquo; Mahāniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mndy005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Mahāniddesa" />
  <meta name="twitter:title" content="Mahāniddesa" />
  <meta property="og:url" content="https://theravadan.org/pages/mndy005z.html" />
  <meta property="og:description" content="Aṭṭhakavagga 5. Paramaṭṭhakasuttaniddesa Atha paramaṭṭhakasuttaniddesaṁ vakkhati— **Paramanti diṭṭhīsu paribbasāno,** **Yaduttariṁ kurute jantu loke;** **Hīnāti aññe tato sabbamāha,** **Tasmā vivādāni avītivatto.** **Paramanti diṭṭhīsu paribbasāno**ti. Santeke samaṇabrāhmaṇā diṭṭhigatikā. Te dvāsaṭṭhiyā diṭṭhigatānaṁ aññataraññataraṁ diṭṭhigataṁ “idaṁ paramaṁ aggaṁ seṭṭhaṁ visiṭṭha …" />
  <meta name="twitter:description" content="Aṭṭhakavagga 5. Paramaṭṭhakasuttaniddesa Atha paramaṭṭhakasuttaniddesaṁ vakkhati— **Paramanti diṭṭhīsu paribbasāno,** **Yaduttariṁ kurute jantu loke;** **Hīnāti aññe tato sabbamāha,** **Tasmā vivādāni avītivatto.** **Paramanti diṭṭhīsu paribbasāno**ti. Santeke samaṇabrāhmaṇā diṭṭhigatikā. Te dvāsaṭṭhiyā diṭṭhigatānaṁ aññataraññataraṁ diṭṭhigataṁ “idaṁ paramaṁ aggaṁ seṭṭhaṁ visiṭṭha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mnd-index.html">mnd</a> &raquo;
          </span>
          Mahāniddesa
        </h1>
<!-- content -->
<section id="atthakavagga">
<h2><a href="#atthakavagga">Aṭṭhakavagga</a></h2>
<section id="paramatthakasuttaniddesa">
<h3><a href="#paramatthakasuttaniddesa">5. Paramaṭṭhakasuttaniddesa</a></h3>
<p id="mnd5c1p1">
<span class="m-text m-primary">Atha paramaṭṭhakasuttaniddesaṁ vakkhati—</span><br />
</p>
<p id="mnd5c2p1">
<span class="m-text m-primary">**Paramanti diṭṭhīsu paribbasāno,**</span><br />
</p>
<p id="mnd5c2p2">
<span class="m-text m-primary">**Yaduttariṁ kurute jantu loke;**</span><br />
</p>
<p id="mnd5c2p3">
<span class="m-text m-primary">**Hīnāti aññe tato sabbamāha,**</span><br />
</p>
<p id="mnd5c2p4">
<span class="m-text m-primary">**Tasmā vivādāni avītivatto.**</span><br />
</p>
<p id="mnd5c3p1">
<span class="m-text m-primary">**Paramanti diṭṭhīsu paribbasāno**ti.</span><br />
</p>
<p id="mnd5c3p2">
<span class="m-text m-primary">Santeke samaṇabrāhmaṇā diṭṭhigatikā.</span><br />
</p>
<p id="mnd5c3p3">
<span class="m-text m-primary">Te dvāsaṭṭhiyā diṭṭhigatānaṁ aññataraññataraṁ diṭṭhigataṁ “idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti gahetvā uggahetvā gaṇhitvā parāmasitvā abhinivisitvā sakāya sakāya diṭṭhiyā vasanti pavasanti āvasanti parivasanti.</span><br />
</p>
<p id="mnd5c3p4">
<span class="m-text m-primary">Yathā āgārikā vā gharesu vasanti, sāpattikā vā āpattīsu vasanti, sakilesā vā kilesesu vasanti;</span><br />
</p>
<p id="mnd5c3p5">
<span class="m-text m-primary">evamevaṁ santeke samaṇabrāhmaṇā diṭṭhigatikā.</span><br />
</p>
<p id="mnd5c3p6">
<span class="m-text m-primary">Te dvāsaṭṭhiyā diṭṭhigatānaṁ aññataraññataraṁ diṭṭhigataṁ “idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti gahetvā uggahetvā gaṇhitvā parāmasitvā abhinivisitvā sakāya sakāya diṭṭhiyā vasanti pavasanti āvasanti parivasantīti—</span><br />
</p>
<p id="mnd5c3p7">
<span class="m-text m-primary">paramanti diṭṭhīsu paribbasāno.</span><br />
</p>
<p id="mnd5c4p1">
<span class="m-text m-primary">**Yaduttariṁ kurute jantu loke**ti.</span><br />
</p>
<p id="mnd5c4p2">
<span class="m-text m-primary">**Yadi**ti yaṁ.</span><br />
</p>
<p id="mnd5c4p3">
<span class="m-text m-primary">**Uttariṁ kurute**ti uttariṁ karoti, aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti</span><br />
</p>
<p id="mnd5c4p4">
<span class="m-text m-primary">“ayaṁ satthā sabbaññū”ti uttariṁ karoti, aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti.</span><br />
</p>
<p id="mnd5c4p5">
<span class="m-text m-primary">“Ayaṁ dhammo svākkhāto …,</span><br />
</p>
<p id="mnd5c4p6">
<span class="m-text m-primary">ayaṁ gaṇo suppaṭipanno …,</span><br />
</p>
<p id="mnd5c4p7">
<span class="m-text m-primary">ayaṁ diṭṭhi bhaddikā …,</span><br />
</p>
<p id="mnd5c4p8">
<span class="m-text m-primary">ayaṁ paṭipadā supaññattā …,</span><br />
</p>
<p id="mnd5c4p9">
<span class="m-text m-primary">ayaṁ maggo niyyāniko”ti uttariṁ karoti, aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti nibbatteti abhinibbatteti.</span><br />
</p>
<p id="mnd5c4p10">
<span class="m-text m-primary">**Jantū**ti satto naro …pe… manujo.</span><br />
</p>
<p id="mnd5c4p11">
<span class="m-text m-primary">**Loke**ti apāyaloke …pe… āyatanaloketi—</span><br />
</p>
<p id="mnd5c4p12">
<span class="m-text m-primary">yaduttariṁ kurute jantu loke.</span><br />
</p>
<p id="mnd5c5p1">
<span class="m-text m-primary">**Hīnāti aññe tato sabbamāhā**ti attano satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ ṭhapetvā sabbe parappavāde khipati ukkhipati parikkhipati.</span><br />
</p>
<p id="mnd5c5p2">
<span class="m-text m-primary">“So satthā na sabbaññū ,</span><br />
</p>
<p id="mnd5c5p3">
<span class="m-text m-primary">dhammo na svākkhāto ,</span><br />
</p>
<p id="mnd5c5p4">
<span class="m-text m-primary">gaṇo na suppaṭipanno ,</span><br />
</p>
<p id="mnd5c5p5">
<span class="m-text m-primary">diṭṭhi na bhaddikā ,</span><br />
</p>
<p id="mnd5c5p6">
<span class="m-text m-primary">paṭipadā na supaññattā ,</span><br />
</p>
<p id="mnd5c5p7">
<span class="m-text m-primary">maggo na niyyāniko ,</span><br />
</p>
<p id="mnd5c5p8">
<span class="m-text m-primary">natthettha suddhi vā visuddhi vā parisuddhi vā mutti vā vimutti vā parimutti vā ,</span><br />
</p>
<p id="mnd5c5p9">
<span class="m-text m-primary">natthettha sujjhanti vā visujjhanti vā parisujjhanti vā muccanti vā vimuccanti vā parimuccanti vā ,</span><br />
</p>
<p id="mnd5c5p10">
<span class="m-text m-primary">hīnā nihīnā omakā lāmakā chatukkā parittā”ti evamāha evaṁ katheti evaṁ bhaṇati evaṁ dīpayati evaṁ voharatīti—</span><br />
</p>
<p id="mnd5c5p11">
<span class="m-text m-primary">hīnāti aññe tato sabbamāha.</span><br />
</p>
<p id="mnd5c6p1">
<span class="m-text m-primary">**Tasmā vivādāni avītivatto**ti.</span><br />
</p>
<p id="mnd5c6p2">
<span class="m-text m-primary">**Tasmā**ti taṅkāraṇā taṁhetu tappaccayā taṁnidānā.</span><br />
</p>
<p id="mnd5c6p3">
<span class="m-text m-primary">**Vivādānī**ti diṭṭhikalahāni diṭṭhibhaṇḍanāni diṭṭhiviggahāni diṭṭhivivādāni diṭṭhimedhagāni ca.</span><br />
</p>
<p id="mnd5c6p4">
<span class="m-text m-primary">**Avītivatto**ti anatikkanto asamatikkanto avītivattoti—</span><br />
</p>
<p id="mnd5c6p5">
<span class="m-text m-primary">tasmā vivādāni avītivatto.</span><br />
</p>
<p id="mnd5c7p1">
<span class="m-text m-primary">Tenāha bhagavā—</span><br />
</p>
<p id="mnd5c8p1">
<span class="m-text m-primary">“Paramanti diṭṭhīsu paribbasāno,</span><br />
</p>
<p id="mnd5c8p2">
<span class="m-text m-primary">Yaduttariṁ kurute jantu loke;</span><br />
</p>
<p id="mnd5c8p3">
<span class="m-text m-primary">Hīnāti aññe tato sabbamāha,</span><br />
</p>
<p id="mnd5c8p4">
<span class="m-text m-primary">Tasmā vivādāni avītivatto”ti.</span><br />
</p>
<p id="mnd5c9p1">
<span class="m-text m-primary">**Yadattanī passati ānisaṁsaṁ,**</span><br />
</p>
<p id="mnd5c9p2">
<span class="m-text m-primary">**Diṭṭhe sute sīlavate mute vā;**</span><br />
</p>
<p id="mnd5c9p3">
<span class="m-text m-primary">**Tadeva so tattha samuggahāya,**</span><br />
</p>
<p id="mnd5c9p4">
<span class="m-text m-primary">**Nihīnato passati sabbamaññaṁ.**</span><br />
</p>
<p id="mnd5c10p1">
<span class="m-text m-primary">**Yadattanī passati ānisaṁsaṁ, diṭṭhe sute sīlavate mute vā**ti.</span><br />
</p>
<p id="mnd5c10p2">
<span class="m-text m-primary">**Yadattanī**ti yaṁ attani.</span><br />
</p>
<p id="mnd5c10p3">
<span class="m-text m-primary">**Attā** vuccati diṭṭhigataṁ.</span><br />
</p>
<p id="mnd5c10p4">
<span class="m-text m-primary">Attano diṭṭhiyā dve ānisaṁse passati—</span><br />
</p>
<p id="mnd5c10p5">
<span class="m-text m-primary">diṭṭhadhammikañca ānisaṁsaṁ, samparāyikañca ānisaṁsaṁ.</span><br />
</p>
<p id="mnd5c10p6">
<span class="m-text m-primary">Katamo diṭṭhiyā diṭṭhadhammiko ānisaṁso?</span><br />
</p>
<p id="mnd5c10p7">
<span class="m-text m-primary">Yaṁdiṭṭhiko satthā hoti, taṁdiṭṭhikā sāvakā honti.</span><br />
</p>
<p id="mnd5c10p8">
<span class="m-text m-primary">Taṁdiṭṭhikaṁ satthāraṁ sāvakā sakkaronti garuṁ karonti mānenti pūjenti, labhati ca tatonidānaṁ cīvarapiṇḍapātasenāsanagilānapaccayabhesajjaparikkhāraṁ.</span><br />
</p>
<p id="mnd5c10p9">
<span class="m-text m-primary">Ayaṁ diṭṭhiyā diṭṭhadhammiko ānisaṁso.</span><br />
</p>
<p id="mnd5c10p10">
<span class="m-text m-primary">Katamo diṭṭhiyā samparāyiko ānisaṁso?</span><br />
</p>
<p id="mnd5c10p11">
<span class="m-text m-primary">Ayaṁ diṭṭhi alaṁ nāgattāya vā supaṇṇattāya vā yakkhattāya vā asurattāya vā gandhabbattāya vā mahārājattāya vā indattāya vā brahmattāya vā devattāya vā;</span><br />
</p>
<p id="mnd5c10p12">
<span class="m-text m-primary">ayaṁ diṭṭhi alaṁ suddhiyā visuddhiyā parisuddhiyā muttiyā vimuttiyā parimuttiyā;</span><br />
</p>
<p id="mnd5c10p13">
<span class="m-text m-primary">imāya diṭṭhiyā sujjhanti visujjhanti parisujjhanti muccanti vimuccanti parimuccanti;</span><br />
</p>
<p id="mnd5c10p14">
<span class="m-text m-primary">imāya diṭṭhiyā sujjhissāmi visujjhissāmi parisujjhissāmi muccissāmi vimuccissāmi parimuccissāmi āyatiṁ phalapāṭikaṅkhī hoti.</span><br />
</p>
<p id="mnd5c10p15">
<span class="m-text m-primary">Ayaṁ diṭṭhiyā samparāyiko ānisaṁso.</span><br />
</p>
<p id="mnd5c10p16">
<span class="m-text m-primary">Attano diṭṭhiyā ime dve ānisaṁse passati, diṭṭhasuddhiyāpi dve ānisaṁse passati, sutasuddhiyāpi dve ānisaṁse passati, sīlasuddhiyāpi dve ānisaṁse passati, vatasuddhiyāpi dve ānisaṁse passati, mutasuddhiyāpi dve ānisaṁse passati—</span><br />
</p>
<p id="mnd5c10p17">
<span class="m-text m-primary">diṭṭhadhammikañca ānisaṁsaṁ samparāyikañca ānisaṁsaṁ.</span><br />
</p>
<p id="mnd5c10p18">
<span class="m-text m-primary">Katamo mutasuddhiyā diṭṭhadhammiko ānisaṁso?</span><br />
</p>
<p id="mnd5c10p19">
<span class="m-text m-primary">Yaṁdiṭṭhiko satthā hoti taṁdiṭṭhikā sāvakā honti …pe…</span><br />
</p>
<p id="mnd5c10p20">
<span class="m-text m-primary">ayaṁ mutasuddhiyā diṭṭhadhammiko ānisaṁso.</span><br />
</p>
<p id="mnd5c10p21">
<span class="m-text m-primary">Katamo mutasuddhiyā samparāyiko ānisaṁso?</span><br />
</p>
<p id="mnd5c10p22">
<span class="m-text m-primary">Ayaṁ diṭṭhi alaṁ nāgattāya vā …pe…</span><br />
</p>
<p id="mnd5c10p23">
<span class="m-text m-primary">ayaṁ mutasuddhiyā samparāyiko ānisaṁso.</span><br />
</p>
<p id="mnd5c10p24">
<span class="m-text m-primary">Mutasuddhiyāpi ime dve ānisaṁse passati dakkhati oloketi nijjhāyati upaparikkhatīti—</span><br />
</p>
<p id="mnd5c10p25">
<span class="m-text m-primary">yadattanī passati ānisaṁsaṁ diṭṭhe sute sīlavate mute vā.</span><br />
</p>
<p id="mnd5c11p1">
<span class="m-text m-primary">**Tadeva so tattha samuggahāyā**ti.</span><br />
</p>
<p id="mnd5c11p2">
<span class="m-text m-primary">**Tadevā**ti taṁ diṭṭhigataṁ.</span><br />
</p>
<p id="mnd5c11p3">
<span class="m-text m-primary">**Tatthā**ti sakāya diṭṭhiyā sakāya khantiyā sakāya ruciyā sakāya laddhiyā.</span><br />
</p>
<p id="mnd5c11p4">
<span class="m-text m-primary">**Samuggahāyā**ti idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaranti gahetvā uggahetvā gaṇhitvā parāmasitvā abhinivisitvāti—</span><br />
</p>
<p id="mnd5c11p5">
<span class="m-text m-primary">tadeva so tattha samuggahāya.</span><br />
</p>
<p id="mnd5c12p1">
<span class="m-text m-primary">**Nihīnato passati sabbamaññan**ti.</span><br />
</p>
<p id="mnd5c12p2">
<span class="m-text m-primary">Aññaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ hīnato nihīnato omakato lāmakato chatukkato parittato dissati passati dakkhati oloketi nijjhāyati upaparikkhatīti—</span><br />
</p>
<p id="mnd5c12p3">
<span class="m-text m-primary">nihīnato passati sabbamaññaṁ.</span><br />
</p>
<p id="mnd5c13p1">
<span class="m-text m-primary">Tenāha bhagavā—</span><br />
</p>
<p id="mnd5c14p1">
<span class="m-text m-primary">“Yadattanī passati ānisaṁsaṁ,</span><br />
</p>
<p id="mnd5c14p2">
<span class="m-text m-primary">Diṭṭhe sute sīlavate mute vā;</span><br />
</p>
<p id="mnd5c14p3">
<span class="m-text m-primary">Tadeva so tattha samuggahāya,</span><br />
</p>
<p id="mnd5c14p4">
<span class="m-text m-primary">Nihīnato passati sabbamaññan”ti.</span><br />
</p>
<p id="mnd5c15p1">
<span class="m-text m-primary">**Taṁ vāpi ganthaṁ kusalā vadanti,**</span><br />
</p>
<p id="mnd5c15p2">
<span class="m-text m-primary">**Yaṁ nissito passati hīnamaññaṁ;**</span><br />
</p>
<p id="mnd5c15p3">
<span class="m-text m-primary">**Tasmā hi diṭṭhaṁ va sutaṁ mutaṁ vā,**</span><br />
</p>
<p id="mnd5c15p4">
<span class="m-text m-primary">**Sīlabbataṁ bhikkhu na nissayeyya.**</span><br />
</p>
<p id="mnd5c16p1">
<span class="m-text m-primary">**Taṁ vāpi ganthaṁ kusalā vadantī**ti.</span><br />
</p>
<p id="mnd5c16p2">
<span class="m-text m-primary">**Kusalā**ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā evaṁ vadanti—</span><br />
</p>
<p id="mnd5c16p3">
<span class="m-text m-primary">“gantho eso, lagganaṁ etaṁ, bandhanaṁ etaṁ, palibodho eso”ti.</span><br />
</p>
<p id="mnd5c16p4">
<span class="m-text m-primary">Evaṁ vadanti evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd5c16p5">
<span class="m-text m-primary">taṁ vāpi ganthaṁ kusalā vadanti.</span><br />
</p>
<p id="mnd5c17p1">
<span class="m-text m-primary">**Yaṁ nissito passati hīnamaññan**ti.</span><br />
</p>
<p id="mnd5c17p2">
<span class="m-text m-primary">**Yaṁ nissito**ti yaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ nissito sannissito allīno upagato ajjhosito adhimutto.</span><br />
</p>
<p id="mnd5c17p3">
<span class="m-text m-primary">**Passati hīnamaññan**ti aññaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ hīnato nihīnato omakato lāmakato chatukkato parittato dissati passati dakkhati oloketi nijjhāyati upanijjhāyati upaparikkhatīti—</span><br />
</p>
<p id="mnd5c17p4">
<span class="m-text m-primary">yaṁ nissito passati hīnamaññaṁ.</span><br />
</p>
<p id="mnd5c18p1">
<span class="m-text m-primary">**Tasmā hi diṭṭhaṁ va sutaṁ mutaṁ vā, sīlabbataṁ bhikkhu na nissayeyyā**ti.</span><br />
</p>
<p id="mnd5c18p2">
<span class="m-text m-primary">**Tasmā**ti tasmā taṅkāraṇā taṁhetu tappaccayā taṁnidānā diṭṭhaṁ vā diṭṭhasuddhiṁ vā sutaṁ vā sutasuddhiṁ vā mutaṁ vā mutasuddhiṁ vā sīlaṁ vā sīlasuddhiṁ vā vataṁ vā vatasuddhiṁ vā na nissayeyya na gaṇheyya na parāmaseyya nābhiniveseyyāti—</span><br />
</p>
<p id="mnd5c18p3">
<span class="m-text m-primary">tasmā hi diṭṭhaṁ va sutaṁ mutaṁ vā sīlabbataṁ bhikkhu na nissayeyya.</span><br />
</p>
<p id="mnd5c19p1">
<span class="m-text m-primary">Tenāha bhagavā—</span><br />
</p>
<p id="mnd5c20p1">
<span class="m-text m-primary">“Taṁ vāpi ganthaṁ kusalā vadanti,</span><br />
</p>
<p id="mnd5c20p2">
<span class="m-text m-primary">Yaṁ nissito passati hīnamaññaṁ;</span><br />
</p>
<p id="mnd5c20p3">
<span class="m-text m-primary">Tasmā hi diṭṭhaṁ va sutaṁ mutaṁ vā,</span><br />
</p>
<p id="mnd5c20p4">
<span class="m-text m-primary">Sīlabbataṁ bhikkhu na nissayeyyā”ti.</span><br />
</p>
<p id="mnd5c21p1">
<span class="m-text m-primary">**Diṭṭhimpi lokasmiṁ na kappayeyya,**</span><br />
</p>
<p id="mnd5c21p2">
<span class="m-text m-primary">**Ñāṇena vā sīlavatena vāpi;**</span><br />
</p>
<p id="mnd5c21p3">
<span class="m-text m-primary">**Samoti attānamanūpaneyya,**</span><br />
</p>
<p id="mnd5c21p4">
<span class="m-text m-primary">**Hīno na maññetha visesi vāpi.**</span><br />
</p>
<p id="mnd5c22p1">
<span class="m-text m-primary">**Diṭṭhimpi lokasmiṁ na kappayeyya, ñāṇena vā sīlavatena vāpī**ti.</span><br />
</p>
<p id="mnd5c22p2">
<span class="m-text m-primary">Aṭṭhasamāpattiñāṇena vā pañcābhiññāñāṇena vā micchāñāṇena vā, sīlena vā vatena vā sīlabbatena vā, diṭṭhiṁ na kappayeyya na janeyya na sañjaneyya na nibbatteyya na abhinibbatteyya.</span><br />
</p>
<p id="mnd5c22p3">
<span class="m-text m-primary">**Lokasmin**ti apāyaloke …pe… āyatanaloketi—</span><br />
</p>
<p id="mnd5c22p4">
<span class="m-text m-primary">diṭṭhimpi lokasmiṁ na kappayeyya ñāṇena vā sīlavatena vāpi.</span><br />
</p>
<p id="mnd5c23p1">
<span class="m-text m-primary">**Samoti attānamanūpaneyyā**ti.</span><br />
</p>
<p id="mnd5c23p2">
<span class="m-text m-primary">Sadisohamasmīti attānaṁ na upaneyya jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunāti—</span><br />
</p>
<p id="mnd5c23p3">
<span class="m-text m-primary">samoti attānamanūpaneyya.</span><br />
</p>
<p id="mnd5c24p1">
<span class="m-text m-primary">**Hīno na maññetha visesi vāpī**ti.</span><br />
</p>
<p id="mnd5c24p2">
<span class="m-text m-primary">Hīnohamasmīti attānaṁ na upaneyya jātiyā vā gottena vā …pe… aññataraññatarena vā vatthunā.</span><br />
</p>
<p id="mnd5c24p3">
<span class="m-text m-primary">Seyyohamasmīti attānaṁ na upaneyya jātiyā vā gottena vā …pe… aññataraññatarena vā vatthunāti—</span><br />
</p>
<p id="mnd5c24p4">
<span class="m-text m-primary">hīno na maññetha visesi vāpi.</span><br />
</p>
<p id="mnd5c25p1">
<span class="m-text m-primary">Tenāha bhagavā—</span><br />
</p>
<p id="mnd5c26p1">
<span class="m-text m-primary">“Diṭṭhimpi lokasmiṁ na kappayeyya,</span><br />
</p>
<p id="mnd5c26p2">
<span class="m-text m-primary">Ñāṇena vā sīlavatena vāpi;</span><br />
</p>
<p id="mnd5c26p3">
<span class="m-text m-primary">Samoti attānamanūpaneyya,</span><br />
</p>
<p id="mnd5c26p4">
<span class="m-text m-primary">Hīno na maññetha visesi vāpī”ti.</span><br />
</p>
<p id="mnd5c27p1">
<span class="m-text m-primary">**Attaṁ pahāya anupādiyāno,**</span><br />
</p>
<p id="mnd5c27p2">
<span class="m-text m-primary">**Ñāṇenapi so nissayaṁ no karoti;**</span><br />
</p>
<p id="mnd5c27p3">
<span class="m-text m-primary">**Sa ve viyattesu na vaggasārī,**</span><br />
</p>
<p id="mnd5c27p4">
<span class="m-text m-primary">**Diṭṭhimpi so na pacceti kiñci.**</span><br />
</p>
<p id="mnd5c28p1">
<span class="m-text m-primary">**Attaṁ pahāya anupādiyāno**ti.</span><br />
</p>
<p id="mnd5c28p2">
<span class="m-text m-primary">**Attaṁ pahāyā**ti attadiṭṭhiṁ pahāya.</span><br />
</p>
<p id="mnd5c28p3">
<span class="m-text m-primary">**Attaṁ pahāyā**ti gāhaṁ pahāya.</span><br />
</p>
<p id="mnd5c28p4">
<span class="m-text m-primary">**Attaṁ pahāyā**ti taṇhāvasena diṭṭhivasena gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ pahāya pajahitvā vinodetvā byantiṁ karitvā anabhāvaṁ gametvāti—</span><br />
</p>
<p id="mnd5c28p5">
<span class="m-text m-primary">attaṁ pahāya.</span><br />
</p>
<p id="mnd5c28p6">
<span class="m-text m-primary">**Anupādiyāno**ti catūhi upādānehi anupādiyamāno agaṇhamāno aparāmāsamāno anabhinivisamānoti—</span><br />
</p>
<p id="mnd5c28p7">
<span class="m-text m-primary">attaṁ pahāya anupādiyāno.</span><br />
</p>
<p id="mnd5c29p1">
<span class="m-text m-primary">**Ñāṇenapi so nissayaṁ no karotī**ti aṭṭhasamāpattiñāṇena vā pañcābhiññāñāṇena vā micchāñāṇena vā taṇhānissayaṁ vā diṭṭhinissayaṁ vā na karoti na janeti na sañjaneti na nibbatteti na abhinibbattetīti—</span><br />
</p>
<p id="mnd5c29p2">
<span class="m-text m-primary">ñāṇenapi so nissayaṁ no karoti.</span><br />
</p>
<p id="mnd5c30p1">
<span class="m-text m-primary">**Sa ve viyattesu na vaggasārī**ti sa ve viyattesu bhinnesu dvejjhāpannesu dveḷhakajātesu nānādiṭṭhikesu nānākhantikesu nānārucikesu nānāladdhikesu nānādiṭṭhinissayaṁ nissitesu chandāgatiṁ gacchantesu dosāgatiṁ gacchantesu mohāgatiṁ gacchantesu bhayāgatiṁ gacchantesu na chandāgatiṁ gacchati na dosāgatiṁ gacchati na mohāgatiṁ gacchati na bhayāgatiṁ gacchati na rāgavasena gacchati na dosavasena gacchati na mohavasena gacchati na mānavasena gacchati na diṭṭhivasena gacchati na uddhaccavasena gacchati na vicikicchāvasena gacchati na anusayavasena gacchati na vaggehi dhammehi yāyati niyyati vuyhati saṁharīyatīti—</span><br />
</p>
<p id="mnd5c30p2">
<span class="m-text m-primary">sa ve viyattesu na vaggasārī.</span><br />
</p>
<p id="mnd5c31p1">
<span class="m-text m-primary">**Diṭṭhimpi so na pacceti kiñcī**ti.</span><br />
</p>
<p id="mnd5c31p2">
<span class="m-text m-primary">Tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.</span><br />
</p>
<p id="mnd5c31p3">
<span class="m-text m-primary">So kiñci diṭṭhigataṁ na pacceti na paccāgacchatīti—</span><br />
</p>
<p id="mnd5c31p4">
<span class="m-text m-primary">diṭṭhimpi so na pacceti kiñci.</span><br />
</p>
<p id="mnd5c32p1">
<span class="m-text m-primary">Tenāha bhagavā—</span><br />
</p>
<p id="mnd5c33p1">
<span class="m-text m-primary">“Attaṁ pahāya anupādiyāno,</span><br />
</p>
<p id="mnd5c33p2">
<span class="m-text m-primary">Ñāṇenapi so nissayaṁ no karoti;</span><br />
</p>
<p id="mnd5c33p3">
<span class="m-text m-primary">Sa ve viyattesu na vaggasārī,</span><br />
</p>
<p id="mnd5c33p4">
<span class="m-text m-primary">Diṭṭhimpi so na pacceti kiñcī”ti.</span><br />
</p>
<p id="mnd5c34p1">
<span class="m-text m-primary">**Yassūbhayante paṇidhīdha natthi,**</span><br />
</p>
<p id="mnd5c34p2">
<span class="m-text m-primary">**Bhavābhavāya idha vā huraṁ vā;**</span><br />
</p>
<p id="mnd5c34p3">
<span class="m-text m-primary">**Nivesanā tassa na santi keci,**</span><br />
</p>
<p id="mnd5c34p4">
<span class="m-text m-primary">**Dhammesu niccheyya samuggahītaṁ.**</span><br />
</p>
<p id="mnd5c35p1">
<span class="m-text m-primary">**Yassūbhayante paṇidhīdha natthi, bhavābhavāya idha vā huraṁ vā**ti **yassā**ti arahato khīṇāsavassa.</span><br />
</p>
<p id="mnd5c35p2">
<span class="m-text m-primary">**Anto**ti phasso eko anto, phassasamudayo dutiyo anto;</span><br />
</p>
<p id="mnd5c35p3">
<span class="m-text m-primary">atīto eko anto, anāgato dutiyo anto;</span><br />
</p>
<p id="mnd5c35p4">
<span class="m-text m-primary">sukhā vedanā eko anto, dukkhā vedanā dutiyo anto;</span><br />
</p>
<p id="mnd5c35p5">
<span class="m-text m-primary">nāmaṁ eko anto, rūpaṁ dutiyo anto;</span><br />
</p>
<p id="mnd5c35p6">
<span class="m-text m-primary">cha ajjhattikāni āyatanāni eko anto, cha bāhirāni āyatanāni dutiyo anto;</span><br />
</p>
<p id="mnd5c35p7">
<span class="m-text m-primary">sakkāyo eko anto, sakkāyasamudayo dutiyo anto.</span><br />
</p>
<p id="mnd5c35p8">
<span class="m-text m-primary">**Paṇidhi** vuccati taṇhā.</span><br />
</p>
<p id="mnd5c35p9">
<span class="m-text m-primary">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="mnd5c36p1">
<span class="m-text m-primary">**Bhavābhavāyā**ti bhavābhavāya kammabhavāya punabbhavāya kāmabhavāya, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabbhavāya punappunagatiyā punappunaupapattiyā punappunapaṭisandhiyā punappunaattabhāvābhinibbattiyā.</span><br />
</p>
<p id="mnd5c36p2">
<span class="m-text m-primary">**Idhā**ti sakattabhāvo,</span><br />
</p>
<p id="mnd5c36p3">
<span class="m-text m-primary">**hurā**ti parattabhāvo;</span><br />
</p>
<p id="mnd5c36p4">
<span class="m-text m-primary">**idhā**ti sakarūpavedanāsaññāsaṅkhāraviññāṇaṁ,</span><br />
</p>
<p id="mnd5c36p5">
<span class="m-text m-primary">**hurā**ti pararūpavedanāsaññāsaṅkhāraviññāṇaṁ;</span><br />
</p>
<p id="mnd5c36p6">
<span class="m-text m-primary">**idhā**ti cha ajjhattikāni āyatanāni,</span><br />
</p>
<p id="mnd5c36p7">
<span class="m-text m-primary">**hurā**ti cha bāhirāni āyatanāni;</span><br />
</p>
<p id="mnd5c36p8">
<span class="m-text m-primary">**idhā**ti manussaloko,</span><br />
</p>
<p id="mnd5c36p9">
<span class="m-text m-primary">**hurā**ti devaloko;</span><br />
</p>
<p id="mnd5c36p10">
<span class="m-text m-primary">**idhā**ti kāmadhātu,</span><br />
</p>
<p id="mnd5c36p11">
<span class="m-text m-primary">**hurā**ti rūpadhātu arūpadhātu;</span><br />
</p>
<p id="mnd5c36p12">
<span class="m-text m-primary">**idhā**ti kāmadhātu rūpadhātu.</span><br />
</p>
<p id="mnd5c36p13">
<span class="m-text m-primary">**Hurā**ti arūpadhātu.</span><br />
</p>
<p id="mnd5c36p14">
<span class="m-text m-primary">**Yassūbhayante paṇidhīdha natthi bhavābhavāya idha vā huraṁ vā**ti.</span><br />
</p>
<p id="mnd5c36p15">
<span class="m-text m-primary">Yassa ubho ante ca bhavābhavāya ca idha hurañca paṇidhi taṇhā natthi na santi na saṁvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span><br />
</p>
<p id="mnd5c36p16">
<span class="m-text m-primary">yassūbhayante paṇidhīdha natthi bhavābhavāya idha vā huraṁ vā.</span><br />
</p>
<p id="mnd5c37p1">
<span class="m-text m-primary">**Nivesanā tassa na santi kecī**ti.</span><br />
</p>
<p id="mnd5c37p2">
<span class="m-text m-primary">**Nivesanā**ti dve nivesanā—</span><br />
</p>
<p id="mnd5c37p3">
<span class="m-text m-primary">taṇhānivesanā ca diṭṭhinivesanā ca …pe…</span><br />
</p>
<p id="mnd5c37p4">
<span class="m-text m-primary">ayaṁ taṇhānivesanā …pe…</span><br />
</p>
<p id="mnd5c37p5">
<span class="m-text m-primary">ayaṁ diṭṭhinivesanā.</span><br />
</p>
<p id="mnd5c37p6">
<span class="m-text m-primary">**Tassā**ti arahato khīṇāsavassa.</span><br />
</p>
<p id="mnd5c37p7">
<span class="m-text m-primary">**Nivesanā tassa na santi kecī**ti nivesanā tassa na santi keci natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span><br />
</p>
<p id="mnd5c37p8">
<span class="m-text m-primary">nivesanā tassa na santi keci.</span><br />
</p>
<p id="mnd5c38p1">
<span class="m-text m-primary">**Dhammesu niccheyya samuggahītan**ti.</span><br />
</p>
<p id="mnd5c38p2">
<span class="m-text m-primary">**Dhammesū**ti dvāsaṭṭhiyā diṭṭhigatesu.</span><br />
</p>
<p id="mnd5c38p3">
<span class="m-text m-primary">**Niccheyyā**ti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="mnd5c38p4">
<span class="m-text m-primary">**Samuggahītan**ti odhiggāho bilaggāho varaggāho koṭṭhāsaggāho uccayaggāho samuccayaggāho, “idaṁ saccaṁ tacchaṁ tathaṁ bhūtaṁ yāthāvaṁ aviparītan”ti gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—</span><br />
</p>
<p id="mnd5c38p5">
<span class="m-text m-primary">dhammesu niccheyya samuggahītaṁ.</span><br />
</p>
<p id="mnd5c39p1">
<span class="m-text m-primary">Tenāha bhagavā—</span><br />
</p>
<p id="mnd5c40p1">
<span class="m-text m-primary">“Yassūbhayante paṇidhīdha natthi,</span><br />
</p>
<p id="mnd5c40p2">
<span class="m-text m-primary">Bhavābhavāya idha vā huraṁ vā;</span><br />
</p>
<p id="mnd5c40p3">
<span class="m-text m-primary">Nivesanā tassa na santi keci,</span><br />
</p>
<p id="mnd5c40p4">
<span class="m-text m-primary">Dhammesu niccheyya samuggahītan”ti.</span><br />
</p>
<p id="mnd5c41p1">
<span class="m-text m-primary">**Tassīdha diṭṭhe va sute mute vā,**</span><br />
</p>
<p id="mnd5c41p2">
<span class="m-text m-primary">**Pakappitā natthi aṇūpi saññā;**</span><br />
</p>
<p id="mnd5c41p3">
<span class="m-text m-primary">**Taṁ brāhmaṇaṁ diṭṭhimanādiyānaṁ,**</span><br />
</p>
<p id="mnd5c41p4">
<span class="m-text m-primary">**Kenīdha lokasmiṁ vikappayeyya.**</span><br />
</p>
<p id="mnd5c42p1">
<span class="m-text m-primary">**Tassīdha diṭṭhe va sute mute vā, pakappitā natthi aṇūpi saññā**ti.</span><br />
</p>
<p id="mnd5c42p2">
<span class="m-text m-primary">**Tassā**ti arahato khīṇāsavassa.</span><br />
</p>
<p id="mnd5c42p3">
<span class="m-text m-primary">Tassa diṭṭhe vā diṭṭhasuddhiyā vā sute vā sutasuddhiyā vā mute vā mutasuddhiyā vā saññāpubbaṅgamatā saññāvikappayeyyatā saññāviggahena saññāya uṭṭhapitā samuṭṭhapitā kappitā pakappitā saṅkhatā abhisaṅkhatā saṇṭhapitā, diṭṭhi natthi na santi na saṁvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span><br />
</p>
<p id="mnd5c42p4">
<span class="m-text m-primary">tassīdha diṭṭhe va sute mute vā pakappitā natthi aṇūpi saññā.</span><br />
</p>
<p id="mnd5c43p1">
<span class="m-text m-primary">**Taṁ brāhmaṇaṁ diṭṭhimanādiyānan**ti.</span><br />
</p>
<p id="mnd5c43p2">
<span class="m-text m-primary">Brāhmaṇoti sattannaṁ dhammānaṁ bāhitattā brāhmaṇo—</span><br />
</p>
<p id="mnd5c43p3">
<span class="m-text m-primary">sakkāyadiṭṭhi bāhitā hoti …pe…</span><br />
</p>
<p id="mnd5c43p4">
<span class="m-text m-primary">asito tādi pavuccate sa brahmā.</span><br />
</p>
<p id="mnd5c43p5">
<span class="m-text m-primary">Taṁ brāhmaṇaṁ diṭṭhimanādiyānanti.</span><br />
</p>
<p id="mnd5c43p6">
<span class="m-text m-primary">Taṁ brāhmaṇaṁ diṭṭhimanādiyantaṁ agaṇhantaṁ aparāmasantaṁ anabhinivesantanti—</span><br />
</p>
<p id="mnd5c43p7">
<span class="m-text m-primary">taṁ brāhmaṇaṁ diṭṭhimanādiyānaṁ.</span><br />
</p>
<p id="mnd5c44p1">
<span class="m-text m-primary">**Kenīdha lokasmiṁ vikappayeyyā**ti.</span><br />
</p>
<p id="mnd5c44p2">
<span class="m-text m-primary">**Kappā**ti dve kappā—</span><br />
</p>
<p id="mnd5c44p3">
<span class="m-text m-primary">taṇhākappo ca diṭṭhikappo ca …pe…</span><br />
</p>
<p id="mnd5c44p4">
<span class="m-text m-primary">ayaṁ taṇhākappo …pe…</span><br />
</p>
<p id="mnd5c44p5">
<span class="m-text m-primary">ayaṁ diṭṭhikappo.</span><br />
</p>
<p id="mnd5c44p6">
<span class="m-text m-primary">Tassa taṇhākappo pahīno, diṭṭhikappo paṭinissaṭṭho.</span><br />
</p>
<p id="mnd5c44p7">
<span class="m-text m-primary">Taṇhākappassa pahīnattā, diṭṭhikappassa paṭinissaṭṭhattā kena rāgena kappeyya kena dosena kappeyya kena mohena kappeyya kena mānena kappeyya kāya diṭṭhiyā kappeyya kena uddhaccena kappeyya kāya vicikicchāya kappeyya kehi anusayehi kappeyya—</span><br />
</p>
<p id="mnd5c44p8">
<span class="m-text m-primary">rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.</span><br />
</p>
<p id="mnd5c44p9">
<span class="m-text m-primary">Te abhisaṅkhārā pahīnā.</span><br />
</p>
<p id="mnd5c44p10">
<span class="m-text m-primary">Abhisaṅkhārānaṁ pahīnattā gatiyo kena kappeyya—</span><br />
</p>
<p id="mnd5c44p11">
<span class="m-text m-primary">nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā.</span><br />
</p>
<p id="mnd5c44p12">
<span class="m-text m-primary">So hetu natthi paccayo natthi kāraṇaṁ natthi, yena kappeyya vikappeyya vikappaṁ āpajjeyya.</span><br />
</p>
<p id="mnd5c44p13">
<span class="m-text m-primary">**Lokasmin**ti apāyaloke …pe… āyatanaloketi—</span><br />
</p>
<p id="mnd5c44p14">
<span class="m-text m-primary">kenīdha lokasmiṁ vikappayeyya.</span><br />
</p>
<p id="mnd5c45p1">
<span class="m-text m-primary">Tenāha bhagavā—</span><br />
</p>
<p id="mnd5c46p1">
<span class="m-text m-primary">“Tassīdha diṭṭhe va sute mute vā,</span><br />
</p>
<p id="mnd5c46p2">
<span class="m-text m-primary">Pakappitā natthi aṇūpi saññā;</span><br />
</p>
<p id="mnd5c46p3">
<span class="m-text m-primary">Taṁ brāhmaṇaṁ diṭṭhimanādiyānaṁ,</span><br />
</p>
<p id="mnd5c46p4">
<span class="m-text m-primary">Kenīdha lokasmiṁ vikappayeyyā”ti.</span><br />
</p>
<p id="mnd5c47p1">
<span class="m-text m-primary">**Na kappayanti na purekkharonti,**</span><br />
</p>
<p id="mnd5c47p2">
<span class="m-text m-primary">**Dhammāpi tesaṁ na paṭicchitāse;**</span><br />
</p>
<p id="mnd5c47p3">
<span class="m-text m-primary">**Na brāhmaṇo sīlavatena neyyo,**</span><br />
</p>
<p id="mnd5c47p4">
<span class="m-text m-primary">**Pāraṅgato na pacceti tādī.**</span><br />
</p>
<p id="mnd5c48p1">
<span class="m-text m-primary">**Na kappayanti na purekkharontī**ti.</span><br />
</p>
<p id="mnd5c48p2">
<span class="m-text m-primary">**Kappā**ti dve kappā—</span><br />
</p>
<p id="mnd5c48p3">
<span class="m-text m-primary">taṇhākappo ca diṭṭhikappo ca.</span><br />
</p>
<p id="mnd5c48p4">
<span class="m-text m-primary">Katamo taṇhākappo?</span><br />
</p>
<p id="mnd5c48p5">
<span class="m-text m-primary">Yāvatā taṇhāsaṅkhātena sīmakataṁ mariyādikataṁ odhikataṁ pariyantakataṁ pariggahitaṁ mamāyitaṁ—</span><br />
</p>
<p id="mnd5c48p6">
<span class="m-text m-primary">idaṁ mamaṁ, etaṁ mamaṁ, ettakaṁ mamaṁ, ettāvatā mamaṁ, mama rūpā saddā gandhā rasā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā khettaṁ vatthu hiraññaṁ suvaṇṇaṁ gāmanigamarājadhāniyo raṭṭhañca janapado ca koso ca koṭṭhāgārañca, kevalampi mahāpathaviṁ taṇhāvasena mamāyati, yāvatā aṭṭhasatataṇhāvicaritaṁ—</span><br />
</p>
<p id="mnd5c48p7">
<span class="m-text m-primary">ayaṁ taṇhākappo.</span><br />
</p>
<p id="mnd5c48p8">
<span class="m-text m-primary">Katamo diṭṭhikappo?</span><br />
</p>
<p id="mnd5c48p9">
<span class="m-text m-primary">Vīsativatthukā sakkāyadiṭṭhi, dasavatthukā micchādiṭṭhi, dasavatthukā antaggāhikādiṭṭhi, yā evarūpā diṭṭhi diṭṭhigataṁ diṭṭhigahanaṁ diṭṭhikantāraṁ diṭṭhivisūkāyikaṁ diṭṭhivipphanditaṁ diṭṭhisaṁyojanaṁ gāho paṭiggāho abhiniveso parāmāso kummaggo micchāpatho micchattaṁ titthāyatanaṁ vipariyesaggāho viparītaggāho vipallāsaggāho micchāgāho, ayāthāvakasmiṁ yāthāvakanti gāho, yāvatā dvāsaṭṭhi diṭṭhigatāni—</span><br />
</p>
<p id="mnd5c48p10">
<span class="m-text m-primary">ayaṁ diṭṭhikappo.</span><br />
</p>
<p id="mnd5c48p11">
<span class="m-text m-primary">Tesaṁ taṇhākappo pahīno, diṭṭhikappo paṭinissaṭṭho.</span><br />
</p>
<p id="mnd5c48p12">
<span class="m-text m-primary">Taṇhākappassa pahīnattā, diṭṭhikappassa paṭinissaṭṭhattā taṇhākappaṁ vā diṭṭhikappaṁ vā na kappenti na janenti na sañjanenti na nibbattenti na abhinibbattentīti—</span><br />
</p>
<p id="mnd5c48p13">
<span class="m-text m-primary">na kappayanti.</span><br />
</p>
<p id="mnd5c49p1">
<span class="m-text m-primary">**Na purekkharontī**ti.</span><br />
</p>
<p id="mnd5c49p2">
<span class="m-text m-primary">**Purekkhārā**ti dve purekkhārā—</span><br />
</p>
<p id="mnd5c49p3">
<span class="m-text m-primary">taṇhāpurekkhāro ca diṭṭhipurekkhāro ca …pe…</span><br />
</p>
<p id="mnd5c49p4">
<span class="m-text m-primary">ayaṁ taṇhāpurekkhāro …pe…</span><br />
</p>
<p id="mnd5c49p5">
<span class="m-text m-primary">ayaṁ diṭṭhipurekkhāro.</span><br />
</p>
<p id="mnd5c49p6">
<span class="m-text m-primary">Tesaṁ taṇhāpurekkhāro pahīno, diṭṭhipurekkhāro paṭinissaṭṭho.</span><br />
</p>
<p id="mnd5c49p7">
<span class="m-text m-primary">Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṁ vā na diṭṭhiṁ vā purato katvā caranti na taṇhādhajā na taṇhāketū na taṇhādhipateyyā na diṭṭhidhajā na diṭṭhiketū na diṭṭhādhipateyyā.</span><br />
</p>
<p id="mnd5c49p8">
<span class="m-text m-primary">Na taṇhāya vā na diṭṭhiyā vā parivāretvā carantīti—</span><br />
</p>
<p id="mnd5c49p9">
<span class="m-text m-primary">na kappayanti na purekkharonti.</span><br />
</p>
<p id="mnd5c50p1">
<span class="m-text m-primary">**Dhammāpi tesaṁ na paṭicchitāse**ti.</span><br />
</p>
<p id="mnd5c50p2">
<span class="m-text m-primary">**Dhammā** vuccanti dvāsaṭṭhi diṭṭhigatāni.</span><br />
</p>
<p id="mnd5c50p3">
<span class="m-text m-primary">**Tesan**ti tesaṁ arahantānaṁ khīṇāsavānaṁ.</span><br />
</p>
<p id="mnd5c50p4">
<span class="m-text m-primary">**Na paṭicchitāse**ti “sassato loko, idameva saccaṁ moghamaññan”ti na paṭicchitāse.</span><br />
</p>
<p id="mnd5c50p5">
<span class="m-text m-primary">“Asassato loko …</span><br />
</p>
<p id="mnd5c50p6">
<span class="m-text m-primary">antavā loko …</span><br />
</p>
<p id="mnd5c50p7">
<span class="m-text m-primary">anantavā loko …</span><br />
</p>
<p id="mnd5c50p8">
<span class="m-text m-primary">taṁ jīvaṁ taṁ sarīraṁ …</span><br />
</p>
<p id="mnd5c50p9">
<span class="m-text m-primary">aññaṁ jīvaṁ aññaṁ sarīraṁ …</span><br />
</p>
<p id="mnd5c50p10">
<span class="m-text m-primary">hoti tathāgato paraṁ maraṇā …</span><br />
</p>
<p id="mnd5c50p11">
<span class="m-text m-primary">na hoti tathāgato paraṁ maraṇā …</span><br />
</p>
<p id="mnd5c50p12">
<span class="m-text m-primary">hoti ca na ca hoti tathāgato paraṁ maraṇā …</span><br />
</p>
<p id="mnd5c50p13">
<span class="m-text m-primary">neva hoti na na hoti tathāgato paraṁ maraṇā, idameva saccaṁ moghamaññan”ti na paṭicchitāseti—</span><br />
</p>
<p id="mnd5c50p14">
<span class="m-text m-primary">dhammāpi tesaṁ na paṭicchitāse.</span><br />
</p>
<p id="mnd5c51p1">
<span class="m-text m-primary">**Na brāhmaṇo sīlavatena neyyo**ti.</span><br />
</p>
<p id="mnd5c51p2">
<span class="m-text m-primary">**Nā**ti paṭikkhepo.</span><br />
</p>
<p id="mnd5c51p3">
<span class="m-text m-primary">**Brāhmaṇo**ti sattannaṁ dhammānaṁ bāhitattā brāhmaṇo—</span><br />
</p>
<p id="mnd5c51p4">
<span class="m-text m-primary">sakkāyadiṭṭhi bāhitā hoti …pe…</span><br />
</p>
<p id="mnd5c51p5">
<span class="m-text m-primary">asito tādi vuccate sa brahmā.</span><br />
</p>
<p id="mnd5c51p6">
<span class="m-text m-primary">**Na brāhmaṇo sīlavatena neyyo**ti.</span><br />
</p>
<p id="mnd5c51p7">
<span class="m-text m-primary">Brāhmaṇo sīlena vā vatena vā sīlabbatena vā na yāyati na niyyati na vuyhati na saṁharīyatīti—</span><br />
</p>
<p id="mnd5c51p8">
<span class="m-text m-primary">na brāhmaṇo sīlavatena neyyo.</span><br />
</p>
<p id="mnd5c52p1">
<span class="m-text m-primary">**Pāraṅgato na pacceti tādī**ti.</span><br />
</p>
<p id="mnd5c52p2">
<span class="m-text m-primary">**Pāraṁ** vuccati amataṁ nibbānaṁ.</span><br />
</p>
<p id="mnd5c52p3">
<span class="m-text m-primary">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.</span><br />
</p>
<p id="mnd5c52p4">
<span class="m-text m-primary">So pāraṅgato pārappatto antagato antappatto koṭigato koṭippatto (vitthāro) jātimaraṇasaṁsāro, natthi tassa punabbhavoti—</span><br />
</p>
<p id="mnd5c52p5">
<span class="m-text m-primary">pāraṅgato.</span><br />
</p>
<p id="mnd5c52p6">
<span class="m-text m-primary">**Na paccetī**ti sotāpattimaggena ye kilesā pahīnā, te kilese na puneti na pacceti na paccāgacchati.</span><br />
</p>
<p id="mnd5c52p7">
<span class="m-text m-primary">Sakadāgāmimaggena ye kilesā pahīnā, te kilese na puneti na pacceti na paccāgacchati.</span><br />
</p>
<p id="mnd5c52p8">
<span class="m-text m-primary">Anāgāmimaggena ye kilesā pahīnā, te kilese na puneti na pacceti na paccāgacchati.</span><br />
</p>
<p id="mnd5c52p9">
<span class="m-text m-primary">Arahattamaggena ye kilesā pahīnā, te kilese na puneti na pacceti na paccāgacchatīti—</span><br />
</p>
<p id="mnd5c52p10">
<span class="m-text m-primary">pāraṅgato na pacceti.</span><br />
</p>
<p id="mnd5c52p11">
<span class="m-text m-primary">**Tādī**ti arahā pañcahākārehi tādī—</span><br />
</p>
<p id="mnd5c52p12">
<span class="m-text m-primary">iṭṭhāniṭṭhe tādī, cattāvīti tādī, tiṇṇāvīti tādī, muttāvīti tādī, taṁniddesā tādī.</span><br />
</p>
<p id="mnd5c53p1">
<span class="m-text m-primary">Kathaṁ arahā iṭṭhāniṭṭhe tādī?</span><br />
</p>
<p id="mnd5c53p2">
<span class="m-text m-primary">Arahā lābhepi tādī, alābhepi tādī, yasepi tādī, ayasepi tādī, pasaṁsāyapi tādī, nindāyapi tādī, sukhepi tādī, dukkhepi tādī.</span><br />
</p>
<p id="mnd5c53p3">
<span class="m-text m-primary">Ekañce bāhaṁ gandhena limpeyyuṁ, ekañce bāhaṁ vāsiyā taccheyyuṁ—</span><br />
</p>
<p id="mnd5c53p4">
<span class="m-text m-primary">amusmiṁ natthi rāgo, amusmiṁ natthi paṭighaṁ, anunayapaṭighavippahīno ugghātinighātivītivatto anurodhavirodhasamatikkanto.</span><br />
</p>
<p id="mnd5c53p5">
<span class="m-text m-primary">Evaṁ arahā iṭṭhāniṭṭhe tādī.</span><br />
</p>
<p id="mnd5c54p1">
<span class="m-text m-primary">Kathaṁ arahā cattāvīti tādī?</span><br />
</p>
<p id="mnd5c54p2">
<span class="m-text m-primary">Arahato rāgo catto vanto mutto pahīno paṭinissaṭṭho.</span><br />
</p>
<p id="mnd5c54p3">
<span class="m-text m-primary">Doso …</span><br />
</p>
<p id="mnd5c54p4">
<span class="m-text m-primary">moho …</span><br />
</p>
<p id="mnd5c54p5">
<span class="m-text m-primary">kodho …</span><br />
</p>
<p id="mnd5c54p6">
<span class="m-text m-primary">upanāho …</span><br />
</p>
<p id="mnd5c54p7">
<span class="m-text m-primary">makkho …</span><br />
</p>
<p id="mnd5c54p8">
<span class="m-text m-primary">paḷāso …</span><br />
</p>
<p id="mnd5c54p9">
<span class="m-text m-primary">issā …</span><br />
</p>
<p id="mnd5c54p10">
<span class="m-text m-primary">macchariyaṁ …</span><br />
</p>
<p id="mnd5c54p11">
<span class="m-text m-primary">māyā …</span><br />
</p>
<p id="mnd5c54p12">
<span class="m-text m-primary">sāṭheyyaṁ …</span><br />
</p>
<p id="mnd5c54p13">
<span class="m-text m-primary">thambho …</span><br />
</p>
<p id="mnd5c54p14">
<span class="m-text m-primary">sārambho …</span><br />
</p>
<p id="mnd5c54p15">
<span class="m-text m-primary">māno …</span><br />
</p>
<p id="mnd5c54p16">
<span class="m-text m-primary">atimāno …</span><br />
</p>
<p id="mnd5c54p17">
<span class="m-text m-primary">mado …</span><br />
</p>
<p id="mnd5c54p18">
<span class="m-text m-primary">pamādo …</span><br />
</p>
<p id="mnd5c54p19">
<span class="m-text m-primary">sabbe kilesā …</span><br />
</p>
<p id="mnd5c54p20">
<span class="m-text m-primary">sabbe duccaritā …</span><br />
</p>
<p id="mnd5c54p21">
<span class="m-text m-primary">sabbe darathā …</span><br />
</p>
<p id="mnd5c54p22">
<span class="m-text m-primary">sabbe pariḷāhā …</span><br />
</p>
<p id="mnd5c54p23">
<span class="m-text m-primary">sabbe santāpā …</span><br />
</p>
<p id="mnd5c54p24">
<span class="m-text m-primary">sabbākusalābhisaṅkhārā cattā vantā muttā pahīnā paṭinissaṭṭhā.</span><br />
</p>
<p id="mnd5c54p25">
<span class="m-text m-primary">Evaṁ arahā cattāvīti tādī.</span><br />
</p>
<p id="mnd5c55p1">
<span class="m-text m-primary">Kathaṁ arahā tiṇṇāvīti tādī?</span><br />
</p>
<p id="mnd5c55p2">
<span class="m-text m-primary">Arahā kāmoghaṁ tiṇṇo bhavoghaṁ tiṇṇo diṭṭhoghaṁ tiṇṇo avijjoghaṁ tiṇṇo sabbaṁ saṁsārapathaṁ tiṇṇo uttiṇṇo nittiṇṇo atikkanto samatikkanto vītivatto.</span><br />
</p>
<p id="mnd5c55p3">
<span class="m-text m-primary">So vuṭṭhavāso ciṇṇacaraṇo jātimaraṇasaṁsāro, natthi tassa punabbhavoti.</span><br />
</p>
<p id="mnd5c55p4">
<span class="m-text m-primary">Evaṁ arahā tiṇṇāvīti tādī.</span><br />
</p>
<p id="mnd5c56p1">
<span class="m-text m-primary">Kathaṁ arahā muttāvīti tādī?</span><br />
</p>
<p id="mnd5c56p2">
<span class="m-text m-primary">Arahato rāgā cittaṁ muttaṁ vimuttaṁ suvimuttaṁ,</span><br />
</p>
<p id="mnd5c56p3">
<span class="m-text m-primary">dosā cittaṁ muttaṁ vimuttaṁ suvimuttaṁ,</span><br />
</p>
<p id="mnd5c56p4">
<span class="m-text m-primary">mohā cittaṁ muttaṁ vimuttaṁ suvimuttaṁ,</span><br />
</p>
<p id="mnd5c56p5">
<span class="m-text m-primary">kodhā …</span><br />
</p>
<p id="mnd5c56p6">
<span class="m-text m-primary">upanāhā …</span><br />
</p>
<p id="mnd5c56p7">
<span class="m-text m-primary">makkhā …</span><br />
</p>
<p id="mnd5c56p8">
<span class="m-text m-primary">paḷāsā …</span><br />
</p>
<p id="mnd5c56p9">
<span class="m-text m-primary">issāya …</span><br />
</p>
<p id="mnd5c56p10">
<span class="m-text m-primary">macchariyā …</span><br />
</p>
<p id="mnd5c56p11">
<span class="m-text m-primary">māyāya …</span><br />
</p>
<p id="mnd5c56p12">
<span class="m-text m-primary">sāṭheyyā …</span><br />
</p>
<p id="mnd5c56p13">
<span class="m-text m-primary">thambhā …</span><br />
</p>
<p id="mnd5c56p14">
<span class="m-text m-primary">sārambhā …</span><br />
</p>
<p id="mnd5c56p15">
<span class="m-text m-primary">mānā …</span><br />
</p>
<p id="mnd5c56p16">
<span class="m-text m-primary">atimānā …</span><br />
</p>
<p id="mnd5c56p17">
<span class="m-text m-primary">madā …</span><br />
</p>
<p id="mnd5c56p18">
<span class="m-text m-primary">pamādā …</span><br />
</p>
<p id="mnd5c56p19">
<span class="m-text m-primary">sabbakilesehi …</span><br />
</p>
<p id="mnd5c56p20">
<span class="m-text m-primary">sabbaduccaritehi …</span><br />
</p>
<p id="mnd5c56p21">
<span class="m-text m-primary">sabbadarathehi …</span><br />
</p>
<p id="mnd5c56p22">
<span class="m-text m-primary">sabbapariḷāhehi …</span><br />
</p>
<p id="mnd5c56p23">
<span class="m-text m-primary">sabbasantāpehi …</span><br />
</p>
<p id="mnd5c56p24">
<span class="m-text m-primary">sabbākusalābhisaṅkhārehi cittaṁ muttaṁ vimuttaṁ suvimuttaṁ.</span><br />
</p>
<p id="mnd5c56p25">
<span class="m-text m-primary">Evaṁ arahā muttāvīti tādī.</span><br />
</p>
<p id="mnd5c57p1">
<span class="m-text m-primary">Kathaṁ arahā taṁniddesā tādī?</span><br />
</p>
<p id="mnd5c57p2">
<span class="m-text m-primary">Arahā sīle sati sīlavāti taṁniddesā tādī;</span><br />
</p>
<p id="mnd5c57p3">
<span class="m-text m-primary">saddhāya sati saddhoti taṁniddesā tādī;</span><br />
</p>
<p id="mnd5c57p4">
<span class="m-text m-primary">vīriye sati vīriyavāti taṁniddesā tādī;</span><br />
</p>
<p id="mnd5c57p5">
<span class="m-text m-primary">satiyā sati satimāti taṁniddesā tādī;</span><br />
</p>
<p id="mnd5c57p6">
<span class="m-text m-primary">samādhimhi sati samāhitoti taṁniddesā tādī;</span><br />
</p>
<p id="mnd5c57p7">
<span class="m-text m-primary">paññāya sati paññavāti taṁniddesā tādī;</span><br />
</p>
<p id="mnd5c57p8">
<span class="m-text m-primary">vijjāya sati tevijjoti taṁniddesā tādī;</span><br />
</p>
<p id="mnd5c57p9">
<span class="m-text m-primary">abhiññāya sati chaḷabhiññoti taṁniddesā tādī.</span><br />
</p>
<p id="mnd5c57p10">
<span class="m-text m-primary">Evaṁ arahā taṁniddesā tādīti—</span><br />
</p>
<p id="mnd5c57p11">
<span class="m-text m-primary">pāraṅgato na pacceti tādī.</span><br />
</p>
<p id="mnd5c58p1">
<span class="m-text m-primary">Tenāha bhagavā—</span><br />
</p>
<p id="mnd5c59p1">
<span class="m-text m-primary">“Na kappayanti na purekkharonti,</span><br />
</p>
<p id="mnd5c59p2">
<span class="m-text m-primary">Dhammāpi tesaṁ na paṭicchitāse;</span><br />
</p>
<p id="mnd5c59p3">
<span class="m-text m-primary">Na brāhmaṇo sīlavatena neyyo,</span><br />
</p>
<p id="mnd5c59p4">
<span class="m-text m-primary">Pāraṅgato na pacceti tādī”ti.</span><br />
</p>
<p id="mnd5c60p1">
<span class="m-text m-primary">Paramaṭṭhakasuttaniddeso pañcamo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>