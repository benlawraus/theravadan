<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy001p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy001p008z.html" />
  <meta property="og:description" content="1 Mahāvagga 1.8. Vipallāsakathā Purimanidānaṁ. “Cattārome, bhikkhave, saññāvipallāsā cittavipallāsā diṭṭhivipallāsā. Katame cattāro? Anicce, bhikkhave, niccanti saññāvipallāso cittavipallāso diṭṭhivipallāso. Dukkhe, bhikkhave, sukhanti saññāvipallāso cittavipallāso diṭṭhivipallāso. Anattani, bhikkhave, attāti saññāvipallāso cittavipallāso diṭṭhivipallāso. Asubhe, bhikkhave, subhanti saññāvipallāso cittavipallāso diṭṭhivipallāso. Ime kho, bhikkhave, cattāro saññāvipallāsā cittavipallāsā diṭṭhivipallāsā …" />
  <meta name="twitter:description" content="1 Mahāvagga 1.8. Vipallāsakathā Purimanidānaṁ. “Cattārome, bhikkhave, saññāvipallāsā cittavipallāsā diṭṭhivipallāsā. Katame cattāro? Anicce, bhikkhave, niccanti saññāvipallāso cittavipallāso diṭṭhivipallāso. Dukkhe, bhikkhave, sukhanti saññāvipallāso cittavipallāso diṭṭhivipallāso. Anattani, bhikkhave, attāti saññāvipallāso cittavipallāso diṭṭhivipallāso. Asubhe, bhikkhave, subhanti saññāvipallāso cittavipallāso diṭṭhivipallāso. Ime kho, bhikkhave, cattāro saññāvipallāsā cittavipallāsā diṭṭhivipallāsā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="mahavagga">
<h2><a href="#mahavagga">1 Mahāvagga</a></h2>
<section id="vipallasakatha">
<h3><a href="#vipallasakatha">1.8. Vipallāsakathā</a></h3>
<p id="ps1p8c1p1">
<span class="m-text m-primary">Purimanidānaṁ.</span><br />
</p>
<p id="ps1p8c1p2">
<span class="m-text m-primary">“Cattārome, bhikkhave, saññāvipallāsā cittavipallāsā diṭṭhivipallāsā.</span><br />
</p>
<p id="ps1p8c1p3">
<span class="m-text m-primary">Katame cattāro?</span><br />
</p>
<p id="ps1p8c1p4">
<span class="m-text m-primary">Anicce, bhikkhave, niccanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p5">
<span class="m-text m-primary">Dukkhe, bhikkhave, sukhanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p6">
<span class="m-text m-primary">Anattani, bhikkhave, attāti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p7">
<span class="m-text m-primary">Asubhe, bhikkhave, subhanti saññāvipallāso cittavipallāso diṭṭhivipallāso.</span><br />
</p>
<p id="ps1p8c1p8">
<span class="m-text m-primary">Ime kho, bhikkhave, cattāro saññāvipallāsā cittavipallāsā diṭṭhivipallāsā.</span><br />
</p>
<p id="ps1p8c2p1">
<span class="m-text m-primary">Cattārome, bhikkhave, nasaññāvipallāsā nacittavipallāsā nadiṭṭhivipallāsā.</span><br />
</p>
<p id="ps1p8c2p2">
<span class="m-text m-primary">Katame cattāro?</span><br />
</p>
<p id="ps1p8c2p3">
<span class="m-text m-primary">Anicce, bhikkhave, aniccanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p4">
<span class="m-text m-primary">Dukkhe, bhikkhave, dukkhanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p5">
<span class="m-text m-primary">Anattani, bhikkhave, anattāti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p6">
<span class="m-text m-primary">Asubhe, bhikkhave, asubhanti nasaññāvipallāso nacittavipallāso nadiṭṭhivipallāso.</span><br />
</p>
<p id="ps1p8c2p7">
<span class="m-text m-primary">Ime kho, bhikkhave, cattāro nasaññāvipallāsā nacittavipallāsā nadiṭṭhivipallāsā”ti.</span><br />
</p>
<p id="ps1p8c3p1">
<span class="m-text m-primary">“Anicce niccasaññino,</span><br />
</p>
<p id="ps1p8c3p2">
<span class="m-text m-primary">dukkhe ca sukhasaññino;</span><br />
</p>
<p id="ps1p8c3p3">
<span class="m-text m-primary">Anattani ca attāti,</span><br />
</p>
<p id="ps1p8c3p4">
<span class="m-text m-primary">asubhe subhasaññino;</span><br />
</p>
<p id="ps1p8c3p5">
<span class="m-text m-primary">Micchādiṭṭhihatā sattā,</span><br />
</p>
<p id="ps1p8c3p6">
<span class="m-text m-primary">khittacittā visaññino.</span><br />
</p>
<p id="ps1p8c4p1">
<span class="m-text m-primary">Te yogayuttā mārassa,</span><br />
</p>
<p id="ps1p8c4p2">
<span class="m-text m-primary">ayogakkhemino janā;</span><br />
</p>
<p id="ps1p8c4p3">
<span class="m-text m-primary">Sattā gacchanti saṁsāraṁ,</span><br />
</p>
<p id="ps1p8c4p4">
<span class="m-text m-primary">jātimaraṇagāmino.</span><br />
</p>
<p id="ps1p8c5p1">
<span class="m-text m-primary">Yadā ca buddhā lokasmiṁ,</span><br />
</p>
<p id="ps1p8c5p2">
<span class="m-text m-primary">uppajjanti pabhaṅkarā;</span><br />
</p>
<p id="ps1p8c5p3">
<span class="m-text m-primary">Te imaṁ dhammaṁ pakāsenti,</span><br />
</p>
<p id="ps1p8c5p4">
<span class="m-text m-primary">dukkhūpasamagāminaṁ.</span><br />
</p>
<p id="ps1p8c6p1">
<span class="m-text m-primary">Tesaṁ sutvāna sappaññā,</span><br />
</p>
<p id="ps1p8c6p2">
<span class="m-text m-primary">sacittaṁ paccaladdhu te;</span><br />
</p>
<p id="ps1p8c6p3">
<span class="m-text m-primary">Aniccaṁ aniccato dakkhuṁ,</span><br />
</p>
<p id="ps1p8c6p4">
<span class="m-text m-primary">dukkhamaddakkhu dukkhato.</span><br />
</p>
<p id="ps1p8c7p1">
<span class="m-text m-primary">Anattani anattāti,</span><br />
</p>
<p id="ps1p8c7p2">
<span class="m-text m-primary">asubhaṁ asubhataddasuṁ;</span><br />
</p>
<p id="ps1p8c7p3">
<span class="m-text m-primary">Sammādiṭṭhisamādānā,</span><br />
</p>
<p id="ps1p8c7p4">
<span class="m-text m-primary">sabbaṁ dukkhaṁ upaccagun”ti.</span><br />
</p>
<p id="ps1p8c8p1">
<span class="m-text m-primary">Ime cattāro vipallāsā diṭṭhisampannassa puggalassa pahīnā, appahīnāti.</span><br />
</p>
<p id="ps1p8c8p2">
<span class="m-text m-primary">Keci pahīnā, keci appahīnā?</span><br />
</p>
<p id="ps1p8c8p3">
<span class="m-text m-primary">Anicce niccanti saññāvipallāso cittavipallāso diṭṭhivipallāso pahīno.</span><br />
</p>
<p id="ps1p8c8p4">
<span class="m-text m-primary">Dukkhe sukhanti saññā uppajjati, cittaṁ uppajjati, diṭṭhivipallāso pahīno.</span><br />
</p>
<p id="ps1p8c8p5">
<span class="m-text m-primary">Anattani attāti saññāvipallāso cittavipallāso diṭṭhivipallāso pahīno.</span><br />
</p>
<p id="ps1p8c8p6">
<span class="m-text m-primary">Asubhe subhanti saññā uppajjati, cittaṁ uppajjati, diṭṭhivipallāso pahīno.</span><br />
</p>
<p id="ps1p8c8p7">
<span class="m-text m-primary">Dvīsu vatthūsu cha vipallāsā pahīnā.</span><br />
</p>
<p id="ps1p8c8p8">
<span class="m-text m-primary">Dvīsu vatthūsu dve vipallāsā pahīnā, cattāro vipallāsā appahīnā.</span><br />
</p>
<p id="ps1p8c8p9">
<span class="m-text m-primary">Catūsu vatthūsu aṭṭha vipallāsā pahīnā, cattāro vipallāsā appahīnāti.</span><br />
</p>
<p id="ps1p8c8p10">
<span class="m-text m-primary">Vipallāsakathā niṭṭhitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>