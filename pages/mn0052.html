<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 52 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0052.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 52
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0051.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0053.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 52</span></p>
<section id="atthakanagarasutta">
<span id="mn52c0p2"></span><h2><span class="pali m-text">Aṭṭhakanāgarasutta</span></h2>
<p><span class="sujato m-text">The Man From the City of Aṭṭhaka</span></p>
<p id="mn52c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn52c1p2">
<span class="pali m-text">ekaṁ samayaṁ āyasmā ānando vesāliyaṁ viharati beluvagāmake.</span><br />
<span class="sujato m-text">At one time Venerable Ānanda was staying near Vesālī in the little village of Beluva.</span><br />
</p>
<p id="mn52c1p3">
<span class="pali m-text">Tena kho pana samayena dasamo gahapati aṭṭhakanāgaro pāṭaliputtaṁ anuppatto hoti kenacideva karaṇīyena.</span><br />
<span class="sujato m-text">Now at that time the householder Dasama from the city of Aṭṭhaka had arrived at Pāṭaliputta on some business.</span><br />
</p>
<p id="mn52c2p1">
<span class="pali m-text">Atha kho dasamo gahapati aṭṭhakanāgaro yena kukkuṭārāmo yena aññataro bhikkhu tenupasaṅkami; upasaṅkamitvā taṁ bhikkhuṁ abhivādetvā ekamantaṁ nisīdi. Ekamantaṁ nisinno kho dasamo gahapati aṭṭhakanāgaro taṁ bhikkhuṁ etadavoca:</span><br />
<span class="sujato m-text">He went to the Chicken Monastery, approached a certain mendicant, bowed, sat down to one side, and said to him,</span><br />
</p>
<p id="mn52c2p2">
<span class="pali m-text">“kahaṁ nu kho, bhante, āyasmā ānando etarahi viharati?</span><br />
<span class="sujato m-text">“Sir, where is Venerable Ānanda now staying?</span><br />
</p>
<p id="mn52c2p3">
<span class="pali m-text">Dassanakāmā hi mayaṁ taṁ āyasmantaṁ ānandan”ti.</span><br />
<span class="sujato m-text">For I want to see him.”</span><br />
</p>
<p id="mn52c2p4">
<span class="pali m-text">“Eso, gahapati, āyasmā ānando vesāliyaṁ viharati beluvagāmake”ti.</span><br />
<span class="sujato m-text">“Householder, Venerable Ānanda is staying near Vesālī in the little village of Beluva.”</span><br />
</p>
<p id="mn52c3p1">
<span class="pali m-text">Atha kho dasamo gahapati aṭṭhakanāgaro pāṭaliputte taṁ karaṇīyaṁ tīretvā yena vesālī yena beluvagāmako yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho dasamo gahapati aṭṭhakanāgaro āyasmantaṁ ānandaṁ etadavoca:</span><br />
<span class="sujato m-text">Then the householder Dasama, having concluded his business there, went to the little village of Beluva in Vesālī to see Ānanda. He bowed, sat down to one side, and said to Ānanda:</span><br />
</p>
<p id="mn52c3p2">
<span class="pali m-text">“atthi nu kho, bhante ānanda, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti?</span><br />
<span class="sujato m-text">“Sir, Ānanda, is there one thing that has been rightly explained by the Blessed One—who knows and sees, the perfected one, the fully awakened Buddha—practicing which a diligent, keen, and resolute mendicant’s mind is freed, their defilements are ended, and they arrive at the supreme sanctuary?”</span><br />
</p>
<p id="mn52c3p3">
<span class="pali m-text">“Atthi kho, gahapati, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti.</span><br />
<span class="sujato m-text">“There is, householder.”</span><br />
</p>
<p id="mn52c3p4">
<span class="pali m-text">“Katamo pana, bhante ānanda, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti?</span><br />
<span class="sujato m-text">“And what is that one thing?”</span><br />
</p>
<p id="mn52c4p1">
<span class="pali m-text">“Idha, gahapati, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">“Householder, it’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn52c4p2">
<span class="pali m-text">So iti paṭisañcikkhati:</span><br />
<span class="sujato m-text">Then they reflect:</span><br />
</p>
<p id="mn52c4p3">
<span class="pali m-text">‘idampi kho paṭhamaṁ jhānaṁ abhisaṅkhataṁ abhisañcetayitaṁ.</span><br />
<span class="sujato m-text">‘Even this first absorption is produced by choices and intentions.’</span><br />
</p>
<p id="mn52c4p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
<span class="sujato m-text">They understand: ‘But whatever is produced by choices and intentions is impermanent and liable to cessation.’</span><br />
</p>
<p id="mn52c4p5">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="mn52c4p6">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="mn52c4p7">
<span class="pali m-text">Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti.</span><br />
<span class="sujato m-text">This is one thing that has been rightly explained by the Blessed One—who knows and sees, the perfected one, the fully awakened Buddha—practicing which a diligent, keen, and resolute mendicant’s mind is freed, their defilements are ended, and they arrive at the supreme sanctuary.</span><br />
</p>
<p id="mn52c5p1">
<span class="pali m-text">Puna caparaṁ, gahapati, bhikkhu vitakkavicārānaṁ vūpasamā ajjhattaṁ sampasādanaṁ …pe… dutiyaṁ jhānaṁ upasampajja viharati.</span><br />
<span class="sujato m-text">Furthermore, as the placing of the mind and keeping it connected are stilled, they enter and remain in the second absorption …</span><br />
</p>
<p id="mn52c5p2">
<span class="pali m-text">So iti paṭisañcikkhati:</span><br />
</p>
<p id="mn52c5p3">
<span class="pali m-text">‘idampi kho dutiyaṁ jhānaṁ abhisaṅkhataṁ abhisañcetayitaṁ …pe…</span><br />
</p>
<p id="mn52c5p4">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c6p1">
<span class="pali m-text">Puna caparaṁ, gahapati, bhikkhu pītiyā ca virāgā …pe… tatiyaṁ jhānaṁ upasampajja viharati.</span><br />
<span class="sujato m-text">third absorption …</span><br />
</p>
<p id="mn52c6p2">
<span class="pali m-text">So iti paṭisañcikkhati:</span><br />
</p>
<p id="mn52c6p3">
<span class="pali m-text">‘idampi kho tatiyaṁ jhānaṁ abhisaṅkhataṁ abhisañcetayitaṁ …pe…</span><br />
</p>
<p id="mn52c6p4">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c7p1">
<span class="pali m-text">Puna caparaṁ, gahapati, bhikkhu sukhassa ca pahānā …pe… catutthaṁ jhānaṁ upasampajja viharati.</span><br />
<span class="sujato m-text">fourth absorption …</span><br />
</p>
<p id="mn52c7p2">
<span class="pali m-text">So iti paṭisañcikkhati:</span><br />
</p>
<p id="mn52c7p3">
<span class="pali m-text">‘idampi kho catutthaṁ jhānaṁ abhisaṅkhataṁ abhisañcetayitaṁ …pe…</span><br />
</p>
<p id="mn52c7p4">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c8p1">
<span class="pali m-text">Puna caparaṁ, gahapati, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="sujato m-text">Furthermore, a mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="mn52c8p2">
<span class="pali m-text">So iti paṭisañcikkhati:</span><br />
<span class="sujato m-text">Then they reflect:</span><br />
</p>
<p id="mn52c8p3">
<span class="pali m-text">‘ayampi kho mettācetovimutti abhisaṅkhatā abhisañcetayitā.</span><br />
<span class="sujato m-text">‘Even this heart’s release by love is produced by choices and intentions.’</span><br />
</p>
<p id="mn52c8p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
<span class="sujato m-text">They understand: ‘But whatever is produced by choices and intentions is impermanent and liable to cessation.’ …</span><br />
</p>
<p id="mn52c8p5">
<span class="pali m-text">So tattha ṭhito …pe…</span><br />
</p>
<p id="mn52c8p6">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c9p1">
<span class="pali m-text">Puna caparaṁ, gahapati, bhikkhu karuṇāsahagatena cetasā …pe…</span><br />
<span class="sujato m-text">Furthermore, a mendicant meditates spreading a heart full of compassion …</span><br />
</p>
<p id="mn52c10p1">
<span class="pali m-text">muditāsahagatena cetasā …pe…</span><br />
<span class="sujato m-text">rejoicing …</span><br />
</p>
<p id="mn52c11p1">
<span class="pali m-text">upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="sujato m-text">equanimity …</span><br />
</p>
<p id="mn52c11p2">
<span class="pali m-text">So iti paṭisañcikkhati:</span><br />
</p>
<p id="mn52c11p3">
<span class="pali m-text">‘ayampi kho upekkhācetovimutti abhisaṅkhatā abhisañcetayitā.</span><br />
</p>
<p id="mn52c11p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
</p>
<p id="mn52c11p5">
<span class="pali m-text">So tattha ṭhito …pe…</span><br />
</p>
<p id="mn52c11p6">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c12p1">
<span class="pali m-text">Puna caparaṁ, gahapati, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">Furthermore, householder, a mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space.</span><br />
</p>
<p id="mn52c12p2">
<span class="pali m-text">So iti paṭisañcikkhati:</span><br />
<span class="sujato m-text">Then they reflect:</span><br />
</p>
<p id="mn52c12p3">
<span class="pali m-text">‘ayampi kho ākāsānañcāyatanasamāpatti abhisaṅkhatā abhisañcetayitā.</span><br />
<span class="sujato m-text">‘Even this attainment of the dimension of infinite space is produced by choices and intentions.’</span><br />
</p>
<p id="mn52c12p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
<span class="sujato m-text">They understand: ‘But whatever is produced by choices and intentions is impermanent and liable to cessation.’ …</span><br />
</p>
<p id="mn52c12p5">
<span class="pali m-text">So tattha ṭhito …pe…</span><br />
</p>
<p id="mn52c12p6">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c13p1">
<span class="pali m-text">Puna caparaṁ, gahapati, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. …</span><br />
</p>
<p id="mn52c13p2">
<span class="pali m-text">So iti paṭisañcikkhati:</span><br />
</p>
<p id="mn52c13p3">
<span class="pali m-text">‘ayampi kho viññāṇañcāyatanasamāpatti abhisaṅkhatā abhisañcetayitā.</span><br />
</p>
<p id="mn52c13p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
</p>
<p id="mn52c13p5">
<span class="pali m-text">So tattha ṭhito …pe…</span><br />
</p>
<p id="mn52c13p6">
<span class="pali m-text">anuttaraṁ yogakkhemaṁ anupāpuṇāti.</span><br />
</p>
<p id="mn52c14p1">
<span class="pali m-text">Puna caparaṁ, gahapati, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="mn52c14p2">
<span class="pali m-text">So iti paṭisañcikkhati:</span><br />
<span class="sujato m-text">Then they reflect:</span><br />
</p>
<p id="mn52c14p3">
<span class="pali m-text">‘ayampi kho ākiñcaññāyatanasamāpatti abhisaṅkhatā abhisañcetayitā.</span><br />
<span class="sujato m-text">‘Even this attainment of the dimension of nothingness is produced by choices and intentions.’</span><br />
</p>
<p id="mn52c14p4">
<span class="pali m-text">Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti.</span><br />
<span class="sujato m-text">They understand: ‘But whatever is produced by choices and intentions is impermanent and liable to cessation.’</span><br />
</p>
<p id="mn52c14p5">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="mn52c14p6">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously because of their passion and love for that meditation. They are extinguished there, and are not liable to return from that world.</span><br />
</p>
<p id="mn52c14p7">
<span class="pali m-text">Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti.</span><br />
<span class="sujato m-text">This too is one thing that has been rightly explained by the Blessed One—who knows and sees, the perfected one, the fully awakened Buddha—practicing which a diligent, keen, and resolute mendicant’s mind is freed, their defilements are ended, and they arrive at the supreme sanctuary.”</span><br />
</p>
<p id="mn52c15p1">
<span class="pali m-text">Evaṁ vutte, dasamo gahapati aṭṭhakanāgaro āyasmantaṁ ānandaṁ etadavoca:</span><br />
<span class="sujato m-text">When he said this, the householder Dasama said to Venerable Ānanda,</span><br />
</p>
<p id="mn52c15p2">
<span class="pali m-text">“seyyathāpi, bhante ānanda, puriso ekaṁva nidhimukhaṁ gavesanto sakideva ekādasa nidhimukhāni adhigaccheyya;</span><br />
<span class="sujato m-text">“Sir, suppose a person was looking for an entrance to a hidden treasure. And all at once they’d come across eleven entrances!</span><br />
</p>
<p id="mn52c15p3">
<span class="pali m-text">evameva kho ahaṁ, bhante, ekaṁ amatadvāraṁ gavesanto sakideva ekādasa amatadvārāni alatthaṁ bhāvanāya.</span><br />
<span class="sujato m-text">In the same way, I was searching for the door to the deathless. And all at once I got to hear of eleven doors to the deathless.</span><br />
</p>
<p id="mn52c15p4">
<span class="pali m-text">Seyyathāpi, bhante, purisassa agāraṁ ekādasadvāraṁ, so tasmiṁ agāre āditte ekamekenapi dvārena sakkuṇeyya attānaṁ sotthiṁ kātuṁ;</span><br />
<span class="sujato m-text">Suppose a person had a house with eleven doors. If the house caught fire they’d be able to flee to safety through any one of those doors.</span><br />
</p>
<p id="mn52c15p5">
<span class="pali m-text">evameva kho ahaṁ, bhante, imesaṁ ekādasannaṁ amatadvārānaṁ ekamekenapi amatadvārena sakkuṇissāmi attānaṁ sotthiṁ kātuṁ.</span><br />
<span class="sujato m-text">In the same way, I’m able to flee to safety through any one of these eleven doors to the deathless.</span><br />
</p>
<p id="mn52c15p6">
<span class="pali m-text">Imehi nāma, bhante, aññatitthiyā ācariyassa ācariyadhanaṁ pariyesissanti, kimaṅgaṁ panāhaṁ āyasmato ānandassa pūjaṁ na karissāmī”ti.</span><br />
<span class="sujato m-text">Sir, those who follow other paths seek a fee for the teacher. Why shouldn’t I make an offering to Venerable Ānanda?”</span><br />
</p>
<p id="mn52c16p1">
<span class="pali m-text">Atha kho dasamo gahapati aṭṭhakanāgaro pāṭaliputtakañca vesālikañca bhikkhusaṅghaṁ sannipātetvā paṇītena khādanīyena bhojanīyena sahatthā santappesi sampavāresi,</span><br />
<span class="sujato m-text">Then the householder Dasama, having assembled the Saṅgha from Vesālī and Pāṭaliputta, served and satisfied them with his own hands with a variety of delicious foods.</span><br />
</p>
<p id="mn52c16p2">
<span class="pali m-text">ekamekañca bhikkhuṁ paccekaṁ dussayugena acchādesi, āyasmantañca ānandaṁ ticīvarena acchādesi, āyasmato ca ānandassa pañcasatavihāraṁ kārāpesīti.</span><br />
<span class="sujato m-text">He clothed each and every mendicant in a pair of garments, with a set of three robes for Ānanda. And he had a dwelling worth five hundred built for Ānanda.</span><br />
</p>
<p id="mn52c16p3">
<span class="pali m-text">Aṭṭhakanāgarasuttaṁ niṭṭhitaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0051.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0053.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>