<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.176 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0010p0176.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.176
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0010p0175.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0010p0177.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.176</span></p>
<p id="an10p176c0p2">
<span class="pali m-text">17. Jāṇussoṇivagga</span><br />
<span class="sujato m-text">17. With Jāṇussoṇi</span><br />
</p>
<section id="cundasutta">
<span id="an10p176c0p3"></span><h2><span class="pali m-text">Cundasutta</span></h2>
<p><span class="sujato m-text">With Cunda</span></p>
<p id="an10p176c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an10p176c1p2">
<span class="pali m-text">ekaṁ samayaṁ bhagavā pāvāyaṁ viharati cundassa kammāraputtassa ambavane.</span><br />
<span class="sujato m-text">At one time the Buddha was staying near Pāvā in Cunda the smith’s mango grove.</span><br />
</p>
<p id="an10p176c1p3">
<span class="pali m-text">Atha kho cundo kammāraputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho cundaṁ kammāraputtaṁ bhagavā etadavoca:</span><br />
<span class="sujato m-text">Then Cunda the smith went to the Buddha, bowed, and sat down to one side. The Buddha said to him,</span><br />
</p>
<p id="an10p176c1p4">
<span class="pali m-text">“kassa no tvaṁ, cunda, soceyyāni rocesī”ti?</span><br />
<span class="sujato m-text">“Cunda, whose purity do you believe in?”</span><br />
</p>
<p id="an10p176c1p5">
<span class="pali m-text">“Brāhmaṇā, bhante, pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti.</span><br />
<span class="sujato m-text">“Sir, I believe in the purity advocated by the western brahmins draped with moss who carry pitchers, serve the sacred flame, and immerse themselves in water.”</span><br />
</p>
<p id="an10p176c2p1">
<span class="pali m-text">“Yathā kathaṁ pana, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapentī”ti?</span><br />
<span class="sujato m-text">“But Cunda, what kind of purity do these western brahmins advocate?”</span><br />
</p>
<p id="an10p176c2p2">
<span class="pali m-text">“Idha, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā. Te sāvakaṁ evaṁ samādapenti:</span><br />
<span class="sujato m-text">“The western brahmins encourage their disciples like this:</span><br />
</p>
<p id="an10p176c2p3">
<span class="pali m-text">‘ehi tvaṁ, ambho purisa, kālasseva uṭṭhahantova sayanamhā pathaviṁ āmaseyyāsi;</span><br />
<span class="sujato m-text">‘Please, good people, rising early you should stroke the earth from your bed.</span><br />
</p>
<p id="an10p176c2p4">
<span class="pali m-text">no ce pathaviṁ āmaseyyāsi, allāni gomayāni āmaseyyāsi;</span><br />
<span class="sujato m-text">If you don’t stroke the earth, stroke fresh cow dung.</span><br />
</p>
<p id="an10p176c2p5">
<span class="pali m-text">no ce allāni gomayāni āmaseyyāsi, haritāni tiṇāni āmaseyyāsi;</span><br />
<span class="sujato m-text">If you don’t stroke fresh cow dung, stroke green grass.</span><br />
</p>
<p id="an10p176c2p6">
<span class="pali m-text">no ce haritāni tiṇāni āmaseyyāsi, aggiṁ paricareyyāsi;</span><br />
<span class="sujato m-text">If you don’t stroke green grass, serve the sacred flame.</span><br />
</p>
<p id="an10p176c2p7">
<span class="pali m-text">no ce aggiṁ paricareyyāsi, pañjaliko ādiccaṁ namasseyyāsi;</span><br />
<span class="sujato m-text">If you don’t serve the sacred flame, revere the sun with joined palms.</span><br />
</p>
<p id="an10p176c2p8">
<span class="pali m-text">no ce pañjaliko ādiccaṁ namasseyyāsi, sāyatatiyakaṁ udakaṁ oroheyyāsī’ti.</span><br />
<span class="sujato m-text">If you don’t revere the sun with joined palms, immerse yourself in water three times, including the evening.’</span><br />
</p>
<p id="an10p176c2p9">
<span class="pali m-text">Evaṁ kho, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti.</span><br />
<span class="sujato m-text">The western brahmins advocate this kind of purity.”</span><br />
</p>
<p id="an10p176c3p1">
<span class="pali m-text">“Aññathā kho, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti, aññathā ca pana ariyassa vinaye soceyyaṁ hotī”ti.</span><br />
<span class="sujato m-text">“The purity advocated by the western brahmins is quite different from that in the training of the Noble One.”</span><br />
</p>
<p id="an10p176c3p2">
<span class="pali m-text">“Yathā kathaṁ pana, bhante, ariyassa vinaye soceyyaṁ hoti?</span><br />
<span class="sujato m-text">“But what, Master Gotama, is purity in the training of the Noble One?</span><br />
</p>
<p id="an10p176c3p3">
<span class="pali m-text">Sādhu me, bhante, bhagavā tathā dhammaṁ desetu yathā ariyassa vinaye soceyyaṁ hotī”ti.</span><br />
<span class="sujato m-text">Master Gotama, please teach me this.”</span><br />
</p>
<p id="an10p176c4p1">
<span class="pali m-text">“Tena hi, cunda, suṇāhi, sādhukaṁ manasi karohi; bhāsissāmī”ti.</span><br />
<span class="sujato m-text">“Well then, brahmin, listen and pay close attention, I will speak.”</span><br />
</p>
<p id="an10p176c4p2">
<span class="pali m-text">“Evaṁ, bhante”ti kho cundo kammāraputto bhagavato paccassosi.</span><br />
<span class="sujato m-text">“Yes, sir,” Cunda replied.</span><br />
</p>
<p id="an10p176c4p3">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="an10p176c5p1">
<span class="pali m-text">“Tividhaṁ kho, cunda, kāyena asoceyyaṁ hoti;</span><br />
<span class="sujato m-text">“Cunda, impurity is threefold by way of body,</span><br />
</p>
<p id="an10p176c5p2">
<span class="pali m-text">catubbidhaṁ vācāya asoceyyaṁ hoti;</span><br />
<span class="sujato m-text">fourfold by way of speech,</span><br />
</p>
<p id="an10p176c5p3">
<span class="pali m-text">tividhaṁ manasā asoceyyaṁ hoti.</span><br />
<span class="sujato m-text">and threefold by way of mind.</span><br />
</p>
<p id="an10p176c6p1">
<span class="pali m-text">Kathañca, cunda, tividhaṁ kāyena asoceyyaṁ hoti?</span><br />
<span class="sujato m-text">And how is impurity threefold by way of body?</span><br />
</p>
<p id="an10p176c6p2">
<span class="pali m-text">Idha, cunda, ekacco pāṇātipātī hoti luddo lohitapāṇi hatapahate niviṭṭho adayāpanno sabbapāṇabhūtesu.</span><br />
<span class="sujato m-text">It’s when a certain person kills living creatures. They’re violent, bloody-handed, a hardened killer, merciless to living beings.</span><br />
</p>
<p id="an10p176c7p1">
<span class="pali m-text">Adinnādāyī hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ ādātā hoti.</span><br />
<span class="sujato m-text">They steal. With the intention to commit theft, they take the wealth or belongings of others from village or wilderness.</span><br />
</p>
<p id="an10p176c8p1">
<span class="pali m-text">Kāmesumicchācārī hoti. Yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso mālāguḷaparikkhittāpi, tathārūpāsu cārittaṁ āpajjitā hoti.</span><br />
<span class="sujato m-text">They commit sexual misconduct. They have sexual relations with women who have their mother, father, both mother and father, brother, sister, relatives, or clan as guardian. They have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal.</span><br />
</p>
<p id="an10p176c9p1">
<span class="pali m-text">Evaṁ kho, cunda, tividhaṁ kāyena asoceyyaṁ hoti.</span><br />
<span class="sujato m-text">This is the threefold impurity by way of body.</span><br />
</p>
<p id="an10p176c10p1">
<span class="pali m-text">Kathañca, cunda, catubbidhaṁ vācāya asoceyyaṁ hoti?</span><br />
<span class="sujato m-text">And how is impurity fourfold by way of speech?</span><br />
</p>
<p id="an10p176c10p2">
<span class="pali m-text">Idha, cunda, ekacco musāvādī hoti. Sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘jānāmī’ti, jānaṁ vā āha: ‘na jānāmī’ti; apassaṁ vā āha: ‘passāmī’ti, passaṁ vā āha: ‘na passāmī’ti. Iti attahetu vā parahetu vā āmisakiñcikkhahetu vā sampajānamusā bhāsitā hoti.</span><br />
<span class="sujato m-text">It’s when a certain person lies. They’re summoned to a council, an assembly, a family meeting, a guild, or to the royal court, and asked to bear witness: ‘Please, mister, say what you know.’ Not knowing, they say ‘I know.’ Knowing, they say ‘I don’t know.’ Not seeing, they say ‘I see.’ And seeing, they say ‘I don’t see.’ So they deliberately lie for the sake of themselves or another, or for some trivial worldly reason.</span><br />
</p>
<p id="an10p176c11p1">
<span class="pali m-text">Pisuṇavāco hoti. Ito sutvā amutra akkhātā imesaṁ bhedāya, amutra vā sutvā imesaṁ akkhātā amūsaṁ bhedāya. Iti samaggānaṁ vā bhettā, bhinnānaṁ vā anuppadātā, vaggārāmo vaggarato vagganandī vaggakaraṇiṁ vācaṁ bhāsitā hoti.</span><br />
<span class="sujato m-text">They speak divisively. They repeat in one place what they heard in another so as to divide people against each other. And so they divide those who are harmonious, supporting division, delighting in division, loving division, speaking words that promote division.</span><br />
</p>
<p id="an10p176c12p1">
<span class="pali m-text">Pharusavāco hoti. Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ bhāsitā hoti.</span><br />
<span class="sujato m-text">They speak harshly. They use the kinds of words that are cruel, nasty, hurtful, offensive, bordering on anger, not leading to immersion.</span><br />
</p>
<p id="an10p176c13p1">
<span class="pali m-text">Samphappalāpī hoti akālavādī abhūtavādī anatthavādī adhammavādī avinayavādī; anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ.</span><br />
<span class="sujato m-text">They talk nonsense. Their speech is untimely, and is neither factual nor beneficial. It has nothing to do with the teaching or the training. Their words have no value, and are untimely, unreasonable, rambling, and pointless.</span><br />
</p>
<p id="an10p176c13p2">
<span class="pali m-text">Evaṁ kho, cunda, catubbidhaṁ vācāya asoceyyaṁ hoti.</span><br />
<span class="sujato m-text">This is the fourfold impurity by way of speech.</span><br />
</p>
<p id="an10p176c14p1">
<span class="pali m-text">Kathañca, cunda, tividhaṁ manasā asoceyyaṁ hoti?</span><br />
<span class="sujato m-text">And how is impurity threefold by way of mind?</span><br />
</p>
<p id="an10p176c14p2">
<span class="pali m-text">Idha, cunda, ekacco abhijjhālu hoti. Yaṁ taṁ parassa paravittūpakaraṇaṁ taṁ abhijjhātā hoti: ‘aho vata yaṁ parassa taṁ mamassā’ti.</span><br />
<span class="sujato m-text">It’s when a certain person is covetous. They covet the wealth and belongings of others: ‘Oh, if only their belongings were mine!’</span><br />
</p>
<p id="an10p176c15p1">
<span class="pali m-text">Byāpannacitto hoti paduṭṭhamanasaṅkappo: ‘ime sattā haññantu vā bajjhantu vā ucchijjantu vā vinassantu vā mā vā ahesun’ti.</span><br />
<span class="sujato m-text">They have ill will and malicious intentions: ‘May these sentient beings be killed, slaughtered, slain, destroyed, or annihilated!’</span><br />
</p>
<p id="an10p176c16p1">
<span class="pali m-text">Micchādiṭṭhiko hoti viparītadassano:</span><br />
<span class="sujato m-text">They have wrong view. Their perspective is distorted:</span><br />
</p>
<p id="an10p176c16p2">
<span class="pali m-text">‘natthi dinnaṁ, natthi yiṭṭhaṁ, natthi hutaṁ, natthi sukaṭadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti.</span><br />
<span class="sujato m-text">‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There’s no such thing as mother and father, or beings that are reborn spontaneously. And there’s no ascetic or brahmin who is well attained and practiced, and who describes the afterlife after realizing it with their own insight.’</span><br />
</p>
<p id="an10p176c16p3">
<span class="pali m-text">Evaṁ kho, cunda, manasā tividhaṁ asoceyyaṁ hoti.</span><br />
<span class="sujato m-text">This is the threefold impurity by way of mind.</span><br />
</p>
<p id="an10p176c17p1">
<span class="pali m-text">Ime kho, cunda, dasa akusalakammapathā.</span><br />
<span class="sujato m-text">These are the ten ways of doing unskillful deeds.</span><br />
</p>
<p id="an10p176c17p2">
<span class="pali m-text">Imehi kho, cunda, dasahi akusalehi kammapathehi samannāgato kālasseva uṭṭhahantova sayanamhā pathaviñcepi āmasati, asuciyeva hoti; no cepi pathaviṁ āmasati, asuciyeva hoti.</span><br />
<span class="sujato m-text">When you have these ten ways of doing unskillful deeds, then if you rise early, whether or not you stroke the earth from your bed, you’re still impure.</span><br />
</p>
<p id="an10p176c18p1">
<span class="pali m-text">Allāni cepi gomayāni āmasati, asuciyeva hoti; no cepi allāni gomayāni āmasati, asuciyeva hoti.</span><br />
<span class="sujato m-text">Whether or not you stroke fresh cow dung, you’re still impure.</span><br />
</p>
<p id="an10p176c19p1">
<span class="pali m-text">Haritāni cepi tiṇāni āmasati, asuciyeva hoti; no cepi haritāni tiṇāni āmasati, asuciyeva hoti.</span><br />
<span class="sujato m-text">Whether or not you stroke green grass, you’re still impure.</span><br />
</p>
<p id="an10p176c20p1">
<span class="pali m-text">Aggiñcepi paricarati, asuciyeva hoti, no cepi aggiṁ paricarati, asuciyeva hoti.</span><br />
<span class="sujato m-text">Whether or not you serve the sacred flame, you’re still impure.</span><br />
</p>
<p id="an10p176c21p1">
<span class="pali m-text">Pañjaliko cepi ādiccaṁ namassati, asuciyeva hoti; no cepi pañjaliko ādiccaṁ namassati, asuciyeva hoti.</span><br />
<span class="sujato m-text">Whether or not you revere the sun with joined palms, you’re still impure.</span><br />
</p>
<p id="an10p176c22p1">
<span class="pali m-text">Sāyatatiyakañcepi udakaṁ orohati, asuciyeva hoti; no cepi sāyatatiyakaṁ udakaṁ orohati, asuciyeva hoti.</span><br />
<span class="sujato m-text">Whether or not you immerse yourself in water three times, you’re still impure.</span><br />
</p>
<p id="an10p176c22p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p176c22p3">
<span class="pali m-text">Ime, cunda, dasa akusalakammapathā asucīyeva honti asucikaraṇā ca.</span><br />
<span class="sujato m-text">These ten ways of doing unskillful deeds are impure and make things impure.</span><br />
</p>
<p id="an10p176c23p1">
<span class="pali m-text">Imesaṁ pana, cunda, dasannaṁ akusalānaṁ kammapathānaṁ samannāgamanahetu nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo.</span><br />
<span class="sujato m-text">It’s because of those who do these ten kinds of unskillful deeds that hell, the animal realm, the ghost realm, or any other bad places are found.</span><br />
</p>
<p id="an10p176c24p1">
<span class="pali m-text">Tividhaṁ kho, cunda, kāyena soceyyaṁ hoti;</span><br />
<span class="sujato m-text">Cunda, purity is threefold by way of body,</span><br />
</p>
<p id="an10p176c24p2">
<span class="pali m-text">catubbidhaṁ vācāya soceyyaṁ hoti;</span><br />
<span class="sujato m-text">fourfold by way of speech,</span><br />
</p>
<p id="an10p176c24p3">
<span class="pali m-text">tividhaṁ manasā soceyyaṁ hoti.</span><br />
<span class="sujato m-text">and threefold by way of mind.</span><br />
</p>
<p id="an10p176c25p1">
<span class="pali m-text">Kathaṁ, cunda, tividhaṁ kāyena soceyyaṁ hoti?</span><br />
<span class="sujato m-text">And how is purity threefold by way of body?</span><br />
</p>
<p id="an10p176c25p2">
<span class="pali m-text">Idha, cunda, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno, sabbapāṇabhūtahitānukampī viharati.</span><br />
<span class="sujato m-text">It’s when a certain person gives up killing living creatures. They renounce the rod and the sword. They’re scrupulous and kind, living full of compassion for all living beings.</span><br />
</p>
<p id="an10p176c26p1">
<span class="pali m-text">Adinnādānaṁ pahāya, adinnādānā paṭivirato hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā, na taṁ adinnaṁ theyyasaṅkhātaṁ ādātā hoti.</span><br />
<span class="sujato m-text">They give up stealing. They don’t, with the intention to commit theft, take the wealth or belongings of others from village or wilderness.</span><br />
</p>
<p id="an10p176c27p1">
<span class="pali m-text">Kāmesumicchācāraṁ pahāya, kāmesumicchācārā paṭivirato hoti yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso mālāguḷaparikkhittāpi, tathārūpāsu na cārittaṁ āpajjitā hoti.</span><br />
<span class="sujato m-text">They give up sexual misconduct. They don’t have sexual relations with women who have their mother, father, both mother and father, brother, sister, relatives, or clan as guardian. They don’t have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal.</span><br />
</p>
<p id="an10p176c28p1">
<span class="pali m-text">Evaṁ kho, cunda, tividhaṁ kāyena soceyyaṁ hoti.</span><br />
<span class="sujato m-text">This is the threefold purity by way of body.</span><br />
</p>
<p id="an10p176c29p1">
<span class="pali m-text">Kathañca, cunda, catubbidhaṁ vācāya soceyyaṁ hoti?</span><br />
<span class="sujato m-text">And how is purity fourfold by way of speech?</span><br />
</p>
<p id="an10p176c29p2">
<span class="pali m-text">Idha, cunda, ekacco musāvādaṁ pahāya musāvādā paṭivirato hoti. Sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘na jānāmī’ti, jānaṁ vā āha: ‘jānāmī’ti, apassaṁ vā āha: ‘na passāmī’ti, passaṁ vā āha: ‘passāmī’ti. Iti attahetu vā parahetu vā āmisakiñcikkhahetu vā na sampajānamusā bhāsitā hoti.</span><br />
<span class="sujato m-text">It’s when a certain person gives up lying. They’re summoned to a council, an assembly, a family meeting, a guild, or to the royal court, and asked to bear witness: ‘Please, mister, say what you know.’ Not knowing, they say ‘I don’t know.’ Knowing, they say ‘I know.’ Not seeing, they say ‘I don’t see.’ And seeing, they say ‘I see.’ So they don’t deliberately lie for the sake of themselves or another, or for some trivial worldly reason.</span><br />
</p>
<p id="an10p176c30p1">
<span class="pali m-text">Pisuṇaṁ vācaṁ pahāya, pisuṇāya vācāya paṭivirato hoti—na ito sutvā amutra akkhātā imesaṁ bhedāya, na amutra vā sutvā imesaṁ akkhātā amūsaṁ bhedāya. Iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti.</span><br />
<span class="sujato m-text">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="an10p176c31p1">
<span class="pali m-text">Pharusaṁ vācaṁ pahāya, pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.</span><br />
<span class="sujato m-text">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people.</span><br />
</p>
<p id="an10p176c32p1">
<span class="pali m-text">Samphappalāpaṁ pahāya, samphappalāpā paṭivirato hoti kālavādī bhūtavādī atthavādī dhammavādī vinayavādī;</span><br />
<span class="sujato m-text">They give up talking nonsense. Their words are timely, true, and meaningful, in line with the teaching and training.</span><br />
</p>
<p id="an10p176c32p2">
<span class="pali m-text">nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.</span><br />
<span class="sujato m-text">They say things at the right time which are valuable, reasonable, succinct, and beneficial.</span><br />
</p>
<p id="an10p176c33p1">
<span class="pali m-text">Evaṁ kho, cunda, catubbidhaṁ vācāya soceyyaṁ hoti.</span><br />
<span class="sujato m-text">This is the fourfold purity by way of speech.</span><br />
</p>
<p id="an10p176c34p1">
<span class="pali m-text">Kathañca, cunda, tividhaṁ manasā soceyyaṁ hoti?</span><br />
<span class="sujato m-text">And how is purity threefold by way of mind?</span><br />
</p>
<p id="an10p176c34p2">
<span class="pali m-text">Idha, cunda, ekacco anabhijjhālu hoti. Yaṁ taṁ parassa paravittūpakaraṇaṁ taṁ anabhijjhitā hoti: ‘aho vata yaṁ parassa taṁ mamassā’ti.</span><br />
<span class="sujato m-text">It’s when a certain person is content. They don’t covet the wealth and belongings of others: ‘Oh, if only their belongings were mine!’</span><br />
</p>
<p id="an10p176c35p1">
<span class="pali m-text">Abyāpannacitto hoti appaduṭṭhamanasaṅkappo: ‘ime sattā averā hontu abyāpajjā, anīghā sukhī attānaṁ pariharantū’ti.</span><br />
<span class="sujato m-text">They have a kind heart and loving intentions: ‘May these sentient beings live free of enmity and ill will, untroubled and happy!’</span><br />
</p>
<p id="an10p176c36p1">
<span class="pali m-text">Sammādiṭṭhiko hoti aviparītadassano:</span><br />
<span class="sujato m-text">They have right view, an undistorted perspective:</span><br />
</p>
<p id="an10p176c36p2">
<span class="pali m-text">‘atthi dinnaṁ, atthi yiṭṭhaṁ, atthi hutaṁ, atthi sukaṭadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti.</span><br />
<span class="sujato m-text">‘There is meaning in giving, sacrifice, and offerings. There are fruits and results of good and bad deeds. There is an afterlife. There are such things as mother and father, and beings that are reborn spontaneously. And there are ascetics and brahmins who are well attained and practiced, and who describe the afterlife after realizing it with their own insight.’</span><br />
</p>
<p id="an10p176c37p1">
<span class="pali m-text">Evaṁ kho, cunda, tividhaṁ manasā soceyyaṁ hoti.</span><br />
<span class="sujato m-text">This is the threefold purity by way of mind.</span><br />
</p>
<p id="an10p176c38p1">
<span class="pali m-text">Ime kho, cunda, dasa kusalakammapathā.</span><br />
<span class="sujato m-text">These are the ten ways of doing skillful deeds.</span><br />
</p>
<p id="an10p176c38p2">
<span class="pali m-text">Imehi kho, cunda, dasahi kusalehi kammapathehi samannāgato kālasseva uṭṭhahantova sayanamhā pathaviñcepi āmasati, suciyeva hoti; no cepi pathaviṁ āmasati, suciyeva hoti.</span><br />
<span class="sujato m-text">When you have these ten ways of doing skillful deeds, then if you rise early, whether or not you stroke the earth from your bed, you’re still pure.</span><br />
</p>
<p id="an10p176c39p1">
<span class="pali m-text">Allāni cepi gomayāni āmasati, suciyeva hoti; no cepi allāni gomayāni āmasati, suciyeva hoti.</span><br />
<span class="sujato m-text">Whether or not you stroke fresh cow dung, you’re still pure.</span><br />
</p>
<p id="an10p176c40p1">
<span class="pali m-text">Haritāni cepi tiṇāni āmasati, suciyeva hoti; no cepi haritāni tiṇāni āmasati, suciyeva hoti.</span><br />
<span class="sujato m-text">Whether or not you stroke green grass, you’re still pure.</span><br />
</p>
<p id="an10p176c41p1">
<span class="pali m-text">Aggiñcepi paricarati, suciyeva hoti; no cepi aggiṁ paricarati, suciyeva hoti.</span><br />
<span class="sujato m-text">Whether or not you serve the sacred flame, you’re still pure.</span><br />
</p>
<p id="an10p176c42p1">
<span class="pali m-text">Pañjaliko cepi ādiccaṁ namassati, suciyeva hoti; no cepi pañjaliko ādiccaṁ namassati, suciyeva hoti.</span><br />
<span class="sujato m-text">Whether or not you revere the sun with joined palms, you’re still pure.</span><br />
</p>
<p id="an10p176c43p1">
<span class="pali m-text">Sāyatatiyakañcepi udakaṁ orohati, suciyeva hoti; no cepi sāyatatiyakaṁ udakaṁ orohati, suciyeva hoti.</span><br />
<span class="sujato m-text">Whether or not you immerse yourself in water three times, you’re still pure.</span><br />
</p>
<p id="an10p176c43p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p176c43p3">
<span class="pali m-text">Ime, cunda, dasa kusalakammapathā sucīyeva honti sucikaraṇā ca.</span><br />
<span class="sujato m-text">These ten ways of doing skillful deeds are pure and make things pure.</span><br />
</p>
<p id="an10p176c44p1">
<span class="pali m-text">Imesaṁ pana, cunda, dasannaṁ kusalānaṁ kammapathānaṁ samannāgamanahetu devā paññāyanti, manussā paññāyanti, yā vā panaññāpi kāci sugatiyo”ti.</span><br />
<span class="sujato m-text">It’s because of those who do these ten kinds of skillful deeds that gods, humans, or any other good places are found.”</span><br />
</p>
<p id="an10p176c45p1">
<span class="pali m-text">Evaṁ vutte, cundo kammāraputto bhagavantaṁ etadavoca:</span><br />
<span class="sujato m-text">When he said this, Cunda the smith said to the Buddha,</span><br />
</p>
<p id="an10p176c45p2">
<span class="pali m-text">“abhikkantaṁ, bhante …pe…</span><br />
<span class="sujato m-text">“Excellent, sir! Excellent! …</span><br />
</p>
<p id="an10p176c45p3">
<span class="pali m-text">upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="an10p176c45p4">
<span class="pali m-text">Dasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0010p0175.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0010p0177.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>