<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0423.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0422.html">Previous</a></div>
<div class="m-col-t-6 m-text-right">
<a href="../pages/ja0424.html">Next</a></div>
</div>
<p id="ja423c0p2">
<span class="pali m-text">Aṭṭhakanipāta</span><br />
</p>
<p id="ja423c0p3">
<span class="pali m-text">Kaccānivagga</span><br />
</p>
<section id="indriyajataka">
<span id="ja423c0p4"></span><h2><span class="pali m-text">7. Indriyajātaka</span></h2>
<p id="ja423c1p1">
<span class="pali m-text">“Yo indriyānaṁ kāmena,</span><br />
</p>
<p id="ja423c1p2">
<span class="pali m-text">vasaṁ nārada gacchati;</span><br />
</p>
<p id="ja423c1p3">
<span class="pali m-text">So pariccajjubho loke,</span><br />
</p>
<p id="ja423c1p4">
<span class="pali m-text">jīvantova visussati.</span><br />
</p>
<p id="ja423c2p1">
<span class="pali m-text">Sukhassānantaraṁ dukkhaṁ,</span><br />
</p>
<p id="ja423c2p2">
<span class="pali m-text">dukkhassānantaraṁ sukhaṁ;</span><br />
</p>
<p id="ja423c2p3">
<span class="pali m-text">Sosi patto sukhā dukkhaṁ,</span><br />
</p>
<p id="ja423c2p4">
<span class="pali m-text">pāṭikaṅkha varaṁ sukhaṁ.</span><br />
</p>
<p id="ja423c3p1">
<span class="pali m-text">Kicchakāle kicchasaho,</span><br />
</p>
<p id="ja423c3p2">
<span class="pali m-text">yo kicchaṁ nātivattati;</span><br />
</p>
<p id="ja423c3p3">
<span class="pali m-text">Sa kicchantaṁ sukhaṁ dhīro,</span><br />
</p>
<p id="ja423c3p4">
<span class="pali m-text">yogaṁ samadhigacchati.</span><br />
</p>
<p id="ja423c4p1">
<span class="pali m-text">Na heva kāmāna kāmā,</span><br />
</p>
<p id="ja423c4p2">
<span class="pali m-text">nānatthā nātthakāraṇā;</span><br />
</p>
<p id="ja423c4p3">
<span class="pali m-text">Na katañca niraṅkatvā,</span><br />
</p>
<p id="ja423c4p4">
<span class="pali m-text">dhammā cavitumarahasi”.</span><br />
</p>
<p id="ja423c5p1">
<span class="pali m-text">“Dakkhaṁ gahapatī sādhu,</span><br />
</p>
<p id="ja423c5p2">
<span class="pali m-text">saṁvibhajjañca bhojanaṁ;</span><br />
</p>
<p id="ja423c5p3">
<span class="pali m-text">Ahāso atthalābhesu,</span><br />
</p>
<p id="ja423c5p4">
<span class="pali m-text">atthabyāpatti abyatho”.</span><br />
</p>
<p id="ja423c6p1">
<span class="pali m-text">“Ettāvatetaṁ paṇḍiccaṁ,</span><br />
</p>
<p id="ja423c6p2">
<span class="pali m-text">api so devilo bravi;</span><br />
</p>
<p id="ja423c6p3">
<span class="pali m-text">Na yito kiñci pāpiyo,</span><br />
</p>
<p id="ja423c6p4">
<span class="pali m-text">yo indriyānaṁ vasaṁ vaje”.</span><br />
</p>
<p id="ja423c7p1">
<span class="pali m-text">“Amittānaṁva hatthatthaṁ,</span><br />
</p>
<p id="ja423c7p2">
<span class="pali m-text">sivi pappoti māmiva;</span><br />
</p>
<p id="ja423c7p3">
<span class="pali m-text">Kammaṁ vijjañca dakkheyyaṁ,</span><br />
</p>
<p id="ja423c7p4">
<span class="pali m-text">vivāhaṁ sīlamaddavaṁ;</span><br />
</p>
<p id="ja423c7p5">
<span class="pali m-text">Ete ca yase hāpetvā,</span><br />
</p>
<p id="ja423c7p6">
<span class="pali m-text">nibbatto sehi kammehi.</span><br />
</p>
<p id="ja423c8p1">
<span class="pali m-text">Sohaṁ sahassajīnova,</span><br />
</p>
<p id="ja423c8p2">
<span class="pali m-text">abandhu aparāyaṇo;</span><br />
</p>
<p id="ja423c8p3">
<span class="pali m-text">Ariyadhammā apakkanto,</span><br />
</p>
<p id="ja423c8p4">
<span class="pali m-text">yathā peto tathevahaṁ.</span><br />
</p>
<p id="ja423c9p1">
<span class="pali m-text">Sukhakāme dukkhāpetvā,</span><br />
</p>
<p id="ja423c9p2">
<span class="pali m-text">āpannosmi padaṁ imaṁ;</span><br />
</p>
<p id="ja423c9p3">
<span class="pali m-text">So sukhaṁ nādhigacchāmi,</span><br />
</p>
<p id="ja423c9p4">
<span class="pali m-text">ṭhito bhāṇumatāmivā”ti.</span><br />
</p>
<p id="ja423c10p1">
<span class="pali m-text">Indriyajātakaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0422.html">Previous</a></div>
<div class="m-col-t-6 m-text-right">
<a href="../pages/ja0424.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>