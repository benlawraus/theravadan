<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0jgz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0jgz.html" />
  <meta property="og:description" content="Ekādasakanipāta Mātuposakavagga 8. Saṁvarajātaka “Jānanto no mahārāja, tava sīlaṁ janādhipo; Ime kumāre pūjento, na taṁ kenaci maññatha. Tiṭṭhante no mahārāje, adu deve divaṅgate; Ñātī taṁ samanuññiṁsu, sampassaṁ atthamattano. Kena saṁvara vattena, sañjāte abhitiṭṭhasi; Kena taṁ nātivattanti, ñātisaṅghā samāgatā”. “Na rājaputta usūyāmi, samaṇāna …" />
  <meta name="twitter:description" content="Ekādasakanipāta Mātuposakavagga 8. Saṁvarajātaka “Jānanto no mahārāja, tava sīlaṁ janādhipo; Ime kumāre pūjento, na taṁ kenaci maññatha. Tiṭṭhante no mahārāje, adu deve divaṅgate; Ñātī taṁ samanuññiṁsu, sampassaṁ atthamattano. Kena saṁvara vattena, sañjāte abhitiṭṭhasi; Kena taṁ nātivattanti, ñātisaṅghā samāgatā”. “Na rājaputta usūyāmi, samaṇāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="ekadasakanipata">
<h2><a href="#ekadasakanipata">Ekādasakanipāta</a></h2>
<section id="matuposakavagga">
<h3><a href="#matuposakavagga">Mātuposakavagga</a></h3>
<section id="samvarajataka">
<h4><a href="#samvarajataka">8. Saṁvarajātaka</a></h4>
<p id="ja462c1p1">
<span class="m-text m-primary">“Jānanto no mahārāja,</span><br />
</p>
<p id="ja462c1p2">
<span class="m-text m-primary">tava sīlaṁ janādhipo;</span><br />
</p>
<p id="ja462c1p3">
<span class="m-text m-primary">Ime kumāre pūjento,</span><br />
</p>
<p id="ja462c1p4">
<span class="m-text m-primary">na taṁ kenaci maññatha.</span><br />
</p>
<p id="ja462c2p1">
<span class="m-text m-primary">Tiṭṭhante no mahārāje,</span><br />
</p>
<p id="ja462c2p2">
<span class="m-text m-primary">adu deve divaṅgate;</span><br />
</p>
<p id="ja462c2p3">
<span class="m-text m-primary">Ñātī taṁ samanuññiṁsu,</span><br />
</p>
<p id="ja462c2p4">
<span class="m-text m-primary">sampassaṁ atthamattano.</span><br />
</p>
<p id="ja462c3p1">
<span class="m-text m-primary">Kena saṁvara vattena,</span><br />
</p>
<p id="ja462c3p2">
<span class="m-text m-primary">sañjāte abhitiṭṭhasi;</span><br />
</p>
<p id="ja462c3p3">
<span class="m-text m-primary">Kena taṁ nātivattanti,</span><br />
</p>
<p id="ja462c3p4">
<span class="m-text m-primary">ñātisaṅghā samāgatā”.</span><br />
</p>
<p id="ja462c4p1">
<span class="m-text m-primary">“Na rājaputta usūyāmi,</span><br />
</p>
<p id="ja462c4p2">
<span class="m-text m-primary">samaṇānaṁ mahesinaṁ;</span><br />
</p>
<p id="ja462c4p3">
<span class="m-text m-primary">Sakkaccaṁ te namassāmi,</span><br />
</p>
<p id="ja462c4p4">
<span class="m-text m-primary">pāde vandāmi tādinaṁ.</span><br />
</p>
<p id="ja462c5p1">
<span class="m-text m-primary">Te maṁ dhammaguṇe yuttaṁ,</span><br />
</p>
<p id="ja462c5p2">
<span class="m-text m-primary">sussūsamanusūyakaṁ;</span><br />
</p>
<p id="ja462c5p3">
<span class="m-text m-primary">Samaṇā manusāsanti,</span><br />
</p>
<p id="ja462c5p4">
<span class="m-text m-primary">isī dhammaguṇe ratā.</span><br />
</p>
<p id="ja462c6p1">
<span class="m-text m-primary">Tesāhaṁ vacanaṁ sutvā,</span><br />
</p>
<p id="ja462c6p2">
<span class="m-text m-primary">samaṇānaṁ mahesinaṁ;</span><br />
</p>
<p id="ja462c6p3">
<span class="m-text m-primary">Na kiñci atimaññāmi,</span><br />
</p>
<p id="ja462c6p4">
<span class="m-text m-primary">dhamme me nirato mano.</span><br />
</p>
<p id="ja462c7p1">
<span class="m-text m-primary">Hatthārohā anīkaṭṭhā,</span><br />
</p>
<p id="ja462c7p2">
<span class="m-text m-primary">rathikā pattikārakā;</span><br />
</p>
<p id="ja462c7p3">
<span class="m-text m-primary">Tesaṁ nappaṭibandhāmi,</span><br />
</p>
<p id="ja462c7p4">
<span class="m-text m-primary">niviṭṭhaṁ bhattavetanaṁ.</span><br />
</p>
<p id="ja462c8p1">
<span class="m-text m-primary">Mahāmattā ca me atthi,</span><br />
</p>
<p id="ja462c8p2">
<span class="m-text m-primary">mantino paricārakā;</span><br />
</p>
<p id="ja462c8p3">
<span class="m-text m-primary">Bārāṇasiṁ voharanti,</span><br />
</p>
<p id="ja462c8p4">
<span class="m-text m-primary">bahumaṁsasurodakaṁ.</span><br />
</p>
<p id="ja462c9p1">
<span class="m-text m-primary">Athopi vāṇijā phītā,</span><br />
</p>
<p id="ja462c9p2">
<span class="m-text m-primary">nānāraṭṭhehi āgatā;</span><br />
</p>
<p id="ja462c9p3">
<span class="m-text m-primary">Tesu me vihitā rakkhā,</span><br />
</p>
<p id="ja462c9p4">
<span class="m-text m-primary">evaṁ jānāhuposatha”.</span><br />
</p>
<p id="ja462c10p1">
<span class="m-text m-primary">“Dhammena kira ñātīnaṁ,</span><br />
</p>
<p id="ja462c10p2">
<span class="m-text m-primary">rajjaṁ kārehi saṁvara;</span><br />
</p>
<p id="ja462c10p3">
<span class="m-text m-primary">Medhāvī paṇḍito cāsi,</span><br />
</p>
<p id="ja462c10p4">
<span class="m-text m-primary">athopi ñātinaṁ hito.</span><br />
</p>
<p id="ja462c11p1">
<span class="m-text m-primary">Taṁ taṁ ñātiparibyūḷhaṁ,</span><br />
</p>
<p id="ja462c11p2">
<span class="m-text m-primary">nānāratanamocitaṁ;</span><br />
</p>
<p id="ja462c11p3">
<span class="m-text m-primary">Amittā nappasahanti,</span><br />
</p>
<p id="ja462c11p4">
<span class="m-text m-primary">indaṁva asurādhipo”ti.</span><br />
</p>
<p id="ja462c12p1">
<span class="m-text m-primary">Saṁvarajātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>