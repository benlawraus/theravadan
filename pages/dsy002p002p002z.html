<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ds &raquo; ds2 &raquo; Dhammasaṅgaṇī | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/dsy002p002p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dhammasaṅgaṇī" />
  <meta name="twitter:title" content="Dhammasaṅgaṇī" />
  <meta property="og:url" content="https://theravadan.org/pages/dsy002p002p002z.html" />
  <meta property="og:description" content="2 Niddesa 2.2 Rūpakaṇḍa 2.2.2. Mātikā 2.2.2.1. Ekaka Tattha katamaṁ sabbaṁ rūpaṁ? Cattāro ca mahābhūtā, catunnañca mahābhūtānaṁ upādāya rūpaṁ— idaṁ vuccati sabbaṁ rūpaṁ. Sabbaṁ rūpaṁ na hetu, ahetukaṁ, hetuvippayuttaṁ, sappaccayaṁ, saṅkhataṁ, rūpaṁ, lokiyaṁ, sāsavaṁ, saññojaniyaṁ, ganthaniyaṁ, oghaniyaṁ, yoganiyaṁ, nīvaraṇiyaṁ, parāmaṭṭha …" />
  <meta name="twitter:description" content="2 Niddesa 2.2 Rūpakaṇḍa 2.2.2. Mātikā 2.2.2.1. Ekaka Tattha katamaṁ sabbaṁ rūpaṁ? Cattāro ca mahābhūtā, catunnañca mahābhūtānaṁ upādāya rūpaṁ— idaṁ vuccati sabbaṁ rūpaṁ. Sabbaṁ rūpaṁ na hetu, ahetukaṁ, hetuvippayuttaṁ, sappaccayaṁ, saṅkhataṁ, rūpaṁ, lokiyaṁ, sāsavaṁ, saññojaniyaṁ, ganthaniyaṁ, oghaniyaṁ, yoganiyaṁ, nīvaraṇiyaṁ, parāmaṭṭha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-ds-index.html">ds</a> &raquo;
            <a href="https://theravadan.org/pages/ms-abhidhamma-ds-ds2-index.html">ds2</a> &raquo;
          </span>
          Dhammasaṅgaṇī
        </h1>
<!-- content -->
<section id="niddesa">
<h2><a href="#niddesa">2 Niddesa</a></h2>
<section id="rupakanda">
<h3><a href="#rupakanda">2.2 Rūpakaṇḍa</a></h3>
<section id="matika">
<h4><a href="#matika">2.2.2. Mātikā</a></h4>
<section id="ekaka">
<h5><a href="#ekaka">2.2.2.1. Ekaka</a></h5>
<p id="ds2p2p2c1p1">
<span class="m-text m-primary">Tattha katamaṁ sabbaṁ rūpaṁ?</span><br />
</p>
<p id="ds2p2p2c1p2">
<span class="m-text m-primary">Cattāro ca mahābhūtā, catunnañca mahābhūtānaṁ upādāya rūpaṁ—</span><br />
</p>
<p id="ds2p2p2c1p3">
<span class="m-text m-primary">idaṁ vuccati sabbaṁ rūpaṁ.</span><br />
</p>
<p id="ds2p2p2c1p4">
<span class="m-text m-primary">Sabbaṁ rūpaṁ na hetu, ahetukaṁ, hetuvippayuttaṁ, sappaccayaṁ, saṅkhataṁ, rūpaṁ, lokiyaṁ, sāsavaṁ, saññojaniyaṁ, ganthaniyaṁ, oghaniyaṁ, yoganiyaṁ, nīvaraṇiyaṁ, parāmaṭṭhaṁ, upādāniyaṁ, saṅkilesikaṁ, abyākataṁ, anārammaṇaṁ, acetasikaṁ, cittavippayuttaṁ, nevavipākanavipākadhammadhammaṁ, asaṅkiliṭṭhasaṅkilesikaṁ, na savitakkasavicāraṁ, na avitakkavicāramattaṁ, avitakkaavicāraṁ, na pītisahagataṁ, na sukhasahagataṁ, na upekkhāsahagataṁ, neva dassanena na bhāvanāya pahātabbaṁ, neva dassanena na bhāvanāya pahātabbahetukaṁ, neva ācayagāmi na apacayagāmi, nevasekkhanāsekkhaṁ, parittaṁ, kāmāvacaraṁ, na rūpāvacaraṁ, na arūpāvacaraṁ, pariyāpannaṁ, no apariyāpannaṁ, aniyataṁ, aniyyānikaṁ, uppannaṁ, chahi viññāṇehi viññeyyaṁ, aniccaṁ, jarābhibhūtaṁ.</span><br />
</p>
<p id="ds2p2p2c1p5">
<span class="m-text m-primary">Evaṁ ekavidhena rūpasaṅgaho.</span><br />
</p>
<p id="ds2p2p2c1p6">
<span class="m-text m-primary">Ekakaṁ.</span><br />
</p>
<p id="ds2p2p2c2p0">
<span class="m-text m-primary">2.2.2.2. Duka</span><br />
</p>
<p id="ds2p2p2c2p1">
<span class="m-text m-primary">Duvidhena rūpasaṅgaho—</span><br />
</p>
<p id="ds2p2p2c3p1">
<span class="m-text m-primary">Atthi rūpaṁ upādā, atthi rūpaṁ no upādā.</span><br />
</p>
<p id="ds2p2p2c4p1">
<span class="m-text m-primary">Atthi rūpaṁ upādinnaṁ, atthi rūpaṁ anupādinnaṁ.</span><br />
</p>
<p id="ds2p2p2c5p1">
<span class="m-text m-primary">Atthi rūpaṁ upādinnupādāniyaṁ, atthi rūpaṁ anupādinnupādāniyaṁ.</span><br />
</p>
<p id="ds2p2p2c6p1">
<span class="m-text m-primary">Atthi rūpaṁ sanidassanaṁ, atthi rūpaṁ anidassanaṁ.</span><br />
</p>
<p id="ds2p2p2c7p1">
<span class="m-text m-primary">Atthi rūpaṁ sappaṭighaṁ, atthi rūpaṁ appaṭighaṁ.</span><br />
</p>
<p id="ds2p2p2c8p1">
<span class="m-text m-primary">Atthi rūpaṁ indriyaṁ, atthi rūpaṁ na indriyaṁ.</span><br />
</p>
<p id="ds2p2p2c9p1">
<span class="m-text m-primary">Atthi rūpaṁ mahābhūtaṁ, atthi rūpaṁ na mahābhūtaṁ.</span><br />
</p>
<p id="ds2p2p2c10p1">
<span class="m-text m-primary">Atthi rūpaṁ viññatti, atthi rūpaṁ na viññatti.</span><br />
</p>
<p id="ds2p2p2c11p1">
<span class="m-text m-primary">Atthi rūpaṁ cittasamuṭṭhānaṁ, atthi rūpaṁ na cittasamuṭṭhānaṁ.</span><br />
</p>
<p id="ds2p2p2c12p1">
<span class="m-text m-primary">Atthi rūpaṁ cittasahabhu, atthi rūpaṁ na cittasahabhu.</span><br />
</p>
<p id="ds2p2p2c13p1">
<span class="m-text m-primary">Atthi rūpaṁ cittānuparivatti, atthi rūpaṁ na cittānuparivatti.</span><br />
</p>
<p id="ds2p2p2c14p1">
<span class="m-text m-primary">Atthi rūpaṁ ajjhattikaṁ, atthi rūpaṁ bāhiraṁ.</span><br />
</p>
<p id="ds2p2p2c15p1">
<span class="m-text m-primary">Atthi rūpaṁ oḷārikaṁ, atthi rūpaṁ sukhumaṁ.</span><br />
</p>
<p id="ds2p2p2c16p1">
<span class="m-text m-primary">Atthi rūpaṁ dūre, atthi rūpaṁ santike. [14]</span><br />
</p>
<p id="ds2p2p2c16p2">
<span class="m-text m-primary">Pakiṇṇakadukaṁ.</span><br />
</p>
<p id="ds2p2p2c17p1">
<span class="m-text m-primary">Atthi rūpaṁ cakkhusamphassassa vatthu, atthi rūpaṁ cakkhusamphassassa na vatthu.</span><br />
</p>
<p id="ds2p2p2c17p2">
<span class="m-text m-primary">Atthi rūpaṁ cakkhusamphassajāya vedanāya …pe…</span><br />
</p>
<p id="ds2p2p2c17p3">
<span class="m-text m-primary">saññāya …pe…</span><br />
</p>
<p id="ds2p2p2c17p4">
<span class="m-text m-primary">cetanāya …pe…</span><br />
</p>
<p id="ds2p2p2c17p5">
<span class="m-text m-primary">cakkhuviññāṇassa vatthu, atthi rūpaṁ cakkhuviññāṇassa na vatthu.</span><br />
</p>
<p id="ds2p2p2c18p1">
<span class="m-text m-primary">Atthi rūpaṁ sotasamphassassa …pe…</span><br />
</p>
<p id="ds2p2p2c18p2">
<span class="m-text m-primary">ghānasamphassassa …pe…</span><br />
</p>
<p id="ds2p2p2c18p3">
<span class="m-text m-primary">jivhāsamphassassa …pe…</span><br />
</p>
<p id="ds2p2p2c18p4">
<span class="m-text m-primary">kāyasamphassassa vatthu, atthi rūpaṁ kāyasamphassassa na vatthu.</span><br />
</p>
<p id="ds2p2p2c18p5">
<span class="m-text m-primary">Atthi rūpaṁ kāyasamphassajāya vedanāya …pe…</span><br />
</p>
<p id="ds2p2p2c18p6">
<span class="m-text m-primary">saññāya …pe…</span><br />
</p>
<p id="ds2p2p2c18p7">
<span class="m-text m-primary">cetanāya …pe…</span><br />
</p>
<p id="ds2p2p2c18p8">
<span class="m-text m-primary">kāyaviññāṇassa vatthu, atthi rūpaṁ kāyaviññāṇassa na vatthu. [25]</span><br />
</p>
<p id="ds2p2p2c18p9">
<span class="m-text m-primary">Vatthudukaṁ.</span><br />
</p>
<p id="ds2p2p2c19p1">
<span class="m-text m-primary">Atthi rūpaṁ cakkhusamphassassa ārammaṇaṁ, atthi rūpaṁ cakkhusamphassassa nārammaṇaṁ.</span><br />
</p>
<p id="ds2p2p2c19p2">
<span class="m-text m-primary">Atthi rūpaṁ cakkhusamphassajāya vedanāya …pe…</span><br />
</p>
<p id="ds2p2p2c19p3">
<span class="m-text m-primary">saññāya …pe…</span><br />
</p>
<p id="ds2p2p2c19p4">
<span class="m-text m-primary">cetanāya …pe…</span><br />
</p>
<p id="ds2p2p2c19p5">
<span class="m-text m-primary">cakkhuviññāṇassa ārammaṇaṁ, atthi rūpaṁ cakkhuviññāṇassa nārammaṇaṁ.</span><br />
</p>
<p id="ds2p2p2c20p1">
<span class="m-text m-primary">Atthi rūpaṁ sotasamphassassa …pe…</span><br />
</p>
<p id="ds2p2p2c20p2">
<span class="m-text m-primary">ghānasamphassassa …pe…</span><br />
</p>
<p id="ds2p2p2c20p3">
<span class="m-text m-primary">jivhāsamphassassa …pe…</span><br />
</p>
<p id="ds2p2p2c20p4">
<span class="m-text m-primary">kāyasamphassassa ārammaṇaṁ, atthi rūpaṁ kāyasamphassassa nārammaṇaṁ.</span><br />
</p>
<p id="ds2p2p2c20p5">
<span class="m-text m-primary">Atthi rūpaṁ kāyasamphassajāya vedanāya …pe…</span><br />
</p>
<p id="ds2p2p2c20p6">
<span class="m-text m-primary">saññāya …pe…</span><br />
</p>
<p id="ds2p2p2c20p7">
<span class="m-text m-primary">cetanāya …pe…</span><br />
</p>
<p id="ds2p2p2c20p8">
<span class="m-text m-primary">kāyaviññāṇassa ārammaṇaṁ, atthi rūpaṁ kāyaviññāṇassa nārammaṇaṁ. [25]</span><br />
</p>
<p id="ds2p2p2c20p9">
<span class="m-text m-primary">Ārammaṇadukaṁ.</span><br />
</p>
<p id="ds2p2p2c21p1">
<span class="m-text m-primary">Atthi rūpaṁ cakkhāyatanaṁ, atthi rūpaṁ na cakkhāyatanaṁ.</span><br />
</p>
<p id="ds2p2p2c21p2">
<span class="m-text m-primary">Atthi rūpaṁ sotāyatanaṁ …pe…</span><br />
</p>
<p id="ds2p2p2c21p3">
<span class="m-text m-primary">ghānāyatanaṁ …pe…</span><br />
</p>
<p id="ds2p2p2c21p4">
<span class="m-text m-primary">jivhāyatanaṁ …pe…</span><br />
</p>
<p id="ds2p2p2c21p5">
<span class="m-text m-primary">kāyāyatanaṁ, atthi rūpaṁ na kāyāyatanaṁ.</span><br />
</p>
<p id="ds2p2p2c22p1">
<span class="m-text m-primary">Atthi rūpaṁ rūpāyatanaṁ, atthi rūpaṁ na rūpāyatanaṁ.</span><br />
</p>
<p id="ds2p2p2c22p2">
<span class="m-text m-primary">Atthi rūpaṁ saddāyatanaṁ …pe…</span><br />
</p>
<p id="ds2p2p2c22p3">
<span class="m-text m-primary">gandhāyatanaṁ …pe…</span><br />
</p>
<p id="ds2p2p2c22p4">
<span class="m-text m-primary">rasāyatanaṁ …pe…</span><br />
</p>
<p id="ds2p2p2c22p5">
<span class="m-text m-primary">phoṭṭhabbāyatanaṁ, atthi rūpaṁ na phoṭṭhabbāyatanaṁ. [10]</span><br />
</p>
<p id="ds2p2p2c22p6">
<span class="m-text m-primary">Āyatanadukaṁ.</span><br />
</p>
<p id="ds2p2p2c23p1">
<span class="m-text m-primary">Atthi rūpaṁ cakkhudhātu, atthi rūpaṁ na cakkhudhātu.</span><br />
</p>
<p id="ds2p2p2c23p2">
<span class="m-text m-primary">Atthi rūpaṁ sotadhātu …pe…</span><br />
</p>
<p id="ds2p2p2c23p3">
<span class="m-text m-primary">ghānadhātu …pe…</span><br />
</p>
<p id="ds2p2p2c23p4">
<span class="m-text m-primary">jivhādhātu …pe…</span><br />
</p>
<p id="ds2p2p2c23p5">
<span class="m-text m-primary">kāyadhātu, atthi rūpaṁ na kāyadhātu.</span><br />
</p>
<p id="ds2p2p2c24p1">
<span class="m-text m-primary">Atthi rūpaṁ rūpadhātu, atthi rūpaṁ na rūpadhātu.</span><br />
</p>
<p id="ds2p2p2c24p2">
<span class="m-text m-primary">Atthi rūpaṁ saddadhātu …pe…</span><br />
</p>
<p id="ds2p2p2c24p3">
<span class="m-text m-primary">gandhadhātu …pe…</span><br />
</p>
<p id="ds2p2p2c24p4">
<span class="m-text m-primary">rasadhātu …pe…</span><br />
</p>
<p id="ds2p2p2c24p5">
<span class="m-text m-primary">phoṭṭhabbadhātu, atthi rūpaṁ na phoṭṭhabbadhātu. [10]</span><br />
</p>
<p id="ds2p2p2c24p6">
<span class="m-text m-primary">Dhātudukaṁ.</span><br />
</p>
<p id="ds2p2p2c25p1">
<span class="m-text m-primary">Atthi rūpaṁ cakkhundriyaṁ, atthi rūpaṁ na cakkhundriyaṁ.</span><br />
</p>
<p id="ds2p2p2c25p2">
<span class="m-text m-primary">Atthi rūpaṁ sotindriyaṁ …pe…</span><br />
</p>
<p id="ds2p2p2c25p3">
<span class="m-text m-primary">ghānindriyaṁ …pe…</span><br />
</p>
<p id="ds2p2p2c25p4">
<span class="m-text m-primary">jivhindriyaṁ …pe…</span><br />
</p>
<p id="ds2p2p2c25p5">
<span class="m-text m-primary">kāyindriyaṁ, atthi rūpaṁ na kāyindriyaṁ.</span><br />
</p>
<p id="ds2p2p2c26p1">
<span class="m-text m-primary">Atthi rūpaṁ itthindriyaṁ, atthi rūpaṁ na itthindriyaṁ.</span><br />
</p>
<p id="ds2p2p2c27p1">
<span class="m-text m-primary">Atthi rūpaṁ purisindriyaṁ, atthi rūpaṁ na purisindriyaṁ.</span><br />
</p>
<p id="ds2p2p2c28p1">
<span class="m-text m-primary">Atthi rūpaṁ jīvitindriyaṁ, atthi rūpaṁ na jīvitindriyaṁ. [8]</span><br />
</p>
<p id="ds2p2p2c28p2">
<span class="m-text m-primary">Indriyadukaṁ.</span><br />
</p>
<p id="ds2p2p2c29p1">
<span class="m-text m-primary">Atthi rūpaṁ kāyaviññatti, atthi rūpaṁ na kāyaviññatti.</span><br />
</p>
<p id="ds2p2p2c30p1">
<span class="m-text m-primary">Atthi rūpaṁ vacīviññatti, atthi rūpaṁ na vacīviññatti.</span><br />
</p>
<p id="ds2p2p2c31p1">
<span class="m-text m-primary">Atthi rūpaṁ ākāsadhātu, atthi rūpaṁ na ākāsadhātu.</span><br />
</p>
<p id="ds2p2p2c32p1">
<span class="m-text m-primary">Atthi rūpaṁ āpodhātu, atthi rūpaṁ na āpodhātu.</span><br />
</p>
<p id="ds2p2p2c33p1">
<span class="m-text m-primary">Atthi rūpaṁ rūpassa lahutā, atthi rūpaṁ rūpassa na lahutā.</span><br />
</p>
<p id="ds2p2p2c34p1">
<span class="m-text m-primary">Atthi rūpaṁ rūpassa mudutā, atthi rūpaṁ rūpassa na mudutā.</span><br />
</p>
<p id="ds2p2p2c35p1">
<span class="m-text m-primary">Atthi rūpaṁ rūpassa kammaññatā, atthi rūpaṁ rūpassa na kammaññatā.</span><br />
</p>
<p id="ds2p2p2c36p1">
<span class="m-text m-primary">Atthi rūpaṁ rūpassa upacayo, atthi rūpaṁ rūpassa na upacayo.</span><br />
</p>
<p id="ds2p2p2c37p1">
<span class="m-text m-primary">Atthi rūpaṁ rūpassa santati, atthi rūpaṁ rūpassa na santati.</span><br />
</p>
<p id="ds2p2p2c38p1">
<span class="m-text m-primary">Atthi rūpaṁ rūpassa jaratā, atthi rūpaṁ rūpassa na jaratā.</span><br />
</p>
<p id="ds2p2p2c39p1">
<span class="m-text m-primary">Atthi rūpaṁ rūpassa aniccatā, atthi rūpaṁ rūpassa na aniccatā.</span><br />
</p>
<p id="ds2p2p2c40p1">
<span class="m-text m-primary">Atthi rūpaṁ kabaḷīkāro āhāro, atthi rūpaṁ na kabaḷīkāro āhāro. [12]</span><br />
</p>
<p id="ds2p2p2c40p2">
<span class="m-text m-primary">Evaṁ duvidhena rūpasaṅgaho.</span><br />
</p>
<p id="ds2p2p2c40p3">
<span class="m-text m-primary">Sukhumarūpadukaṁ.</span><br />
</p>
<p id="ds2p2p2c40p4">
<span class="m-text m-primary">Dukaṁ.</span><br />
</p>
<p id="ds2p2p2c41p0">
<span class="m-text m-primary">2.2.2.3. Tika</span><br />
</p>
<p id="ds2p2p2c41p1">
<span class="m-text m-primary">Tividhena rūpasaṅgaho—</span><br />
</p>
<p id="ds2p2p2c42p1">
<span class="m-text m-primary">Yaṁ taṁ rūpaṁ ajjhattikaṁ, taṁ upādā.</span><br />
</p>
<p id="ds2p2p2c42p2">
<span class="m-text m-primary">Yaṁ taṁ rūpaṁ bāhiraṁ, taṁ atthi upādā, atthi no upādā.</span><br />
</p>
<p id="ds2p2p2c43p1">
<span class="m-text m-primary">Yaṁ taṁ rūpaṁ ajjhattikaṁ, taṁ upādinnaṁ.</span><br />
</p>
<p id="ds2p2p2c43p2">
<span class="m-text m-primary">Yaṁ taṁ rūpaṁ bāhiraṁ, taṁ atthi upādinnaṁ, atthi anupādinnaṁ.</span><br />
</p>
<p id="ds2p2p2c44p1">
<span class="m-text m-primary">Yaṁ taṁ rūpaṁ ajjhattikaṁ, taṁ upādinnupādāniyaṁ.</span><br />
</p>
<p id="ds2p2p2c44p2">
<span class="m-text m-primary">Yaṁ taṁ rūpaṁ bāhiraṁ, taṁ atthi upādinnupādāniyaṁ, atthi anupādinnupādāniyaṁ.</span><br />
</p>
<p id="ds2p2p2c45p1">
<span class="m-text m-primary">Yaṁ taṁ rūpaṁ ajjhattikaṁ, taṁ anidassanaṁ.</span><br />
</p>
<p id="ds2p2p2c45p2">
<span class="m-text m-primary">Yaṁ taṁ rūpaṁ bāhiraṁ, taṁ atthi sanidassanaṁ, atthi anidassanaṁ.</span><br />
</p>
<p id="ds2p2p2c46p1">
<span class="m-text m-primary">Yaṁ taṁ rūpaṁ ajjhattikaṁ, taṁ sappaṭighaṁ.</span><br />
</p>
<p id="ds2p2p2c46p2">
<span class="m-text m-primary">Yaṁ taṁ rūpaṁ bāhiraṁ, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c47p1">
<span class="m-text m-primary">Yaṁ taṁ rūpaṁ ajjhattikaṁ, taṁ indriyaṁ.</span><br />
</p>
<p id="ds2p2p2c47p2">
<span class="m-text m-primary">Yaṁ taṁ rūpaṁ bāhiraṁ, taṁ atthi indriyaṁ, atthi na indriyaṁ.</span><br />
</p>
<p id="ds2p2p2c48p1">
<span class="m-text m-primary">Yaṁ taṁ rūpaṁ ajjhattikaṁ, taṁ na mahābhūtaṁ.</span><br />
</p>
<p id="ds2p2p2c48p2">
<span class="m-text m-primary">Yaṁ taṁ rūpaṁ bāhiraṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c49p1">
<span class="m-text m-primary">Yaṁ taṁ rūpaṁ ajjhattikaṁ, taṁ na viññatti.</span><br />
</p>
<p id="ds2p2p2c49p2">
<span class="m-text m-primary">Yaṁ taṁ rūpaṁ bāhiraṁ, taṁ atthi viññatti, atthi na viññatti.</span><br />
</p>
<p id="ds2p2p2c50p1">
<span class="m-text m-primary">Yaṁ taṁ rūpaṁ ajjhattikaṁ, taṁ na cittasamuṭṭhānaṁ.</span><br />
</p>
<p id="ds2p2p2c50p2">
<span class="m-text m-primary">Yaṁ taṁ rūpaṁ bāhiraṁ, taṁ atthi cittasamuṭṭhānaṁ, atthi na cittasamuṭṭhānaṁ.</span><br />
</p>
<p id="ds2p2p2c51p1">
<span class="m-text m-primary">Yaṁ taṁ rūpaṁ ajjhattikaṁ, taṁ na cittasahabhu.</span><br />
</p>
<p id="ds2p2p2c51p2">
<span class="m-text m-primary">Yaṁ taṁ rūpaṁ bāhiraṁ, taṁ atthi cittasahabhu, atthi na cittasahabhu.</span><br />
</p>
<p id="ds2p2p2c52p1">
<span class="m-text m-primary">Yaṁ taṁ rūpaṁ ajjhattikaṁ, taṁ na cittānuparivatti.</span><br />
</p>
<p id="ds2p2p2c52p2">
<span class="m-text m-primary">Yaṁ taṁ rūpaṁ bāhiraṁ, taṁ atthi cittānuparivatti, atthi na cittānuparivatti.</span><br />
</p>
<p id="ds2p2p2c53p1">
<span class="m-text m-primary">Yaṁ taṁ rūpaṁ ajjhattikaṁ, taṁ oḷārikaṁ.</span><br />
</p>
<p id="ds2p2p2c53p2">
<span class="m-text m-primary">Yaṁ taṁ rūpaṁ bāhiraṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c54p1">
<span class="m-text m-primary">Yaṁ taṁ rūpaṁ ajjhattikaṁ, taṁ santike.</span><br />
</p>
<p id="ds2p2p2c54p2">
<span class="m-text m-primary">Yaṁ taṁ rūpaṁ bāhiraṁ, taṁ atthi dūre, atthi santike. [13]</span><br />
</p>
<p id="ds2p2p2c54p3">
<span class="m-text m-primary">Pakiṇṇakatikaṁ.</span><br />
</p>
<p id="ds2p2p2c55p1">
<span class="m-text m-primary">Yaṁ taṁ rūpaṁ bāhiraṁ, taṁ cakkhusamphassassa na vatthu.</span><br />
</p>
<p id="ds2p2p2c55p2">
<span class="m-text m-primary">Yaṁ taṁ rūpaṁ ajjhattikaṁ, taṁ atthi cakkhusamphassassa vatthu, atthi cakkhusamphassassa na vatthu.</span><br />
</p>
<p id="ds2p2p2c56p1">
<span class="m-text m-primary">Yaṁ taṁ rūpaṁ bāhiraṁ, taṁ cakkhusamphassajāya vedanāya …pe…</span><br />
</p>
<p id="ds2p2p2c56p2">
<span class="m-text m-primary">saññāya …pe…</span><br />
</p>
<p id="ds2p2p2c56p3">
<span class="m-text m-primary">cetanāya …pe…</span><br />
</p>
<p id="ds2p2p2c56p4">
<span class="m-text m-primary">cakkhuviññāṇassa na vatthu.</span><br />
</p>
<p id="ds2p2p2c56p5">
<span class="m-text m-primary">Yaṁ taṁ rūpaṁ ajjhattikaṁ, taṁ atthi cakkhuviññāṇassa vatthu, atthi cakkhuviññāṇassa na vatthu.</span><br />
</p>
<p id="ds2p2p2c57p1">
<span class="m-text m-primary">Yaṁ taṁ rūpaṁ bāhiraṁ, taṁ sotasamphassassa …pe…</span><br />
</p>
<p id="ds2p2p2c57p2">
<span class="m-text m-primary">ghānasamphassassa …pe…</span><br />
</p>
<p id="ds2p2p2c57p3">
<span class="m-text m-primary">jivhāsamphassassa …pe…</span><br />
</p>
<p id="ds2p2p2c57p4">
<span class="m-text m-primary">kāyasamphassassa na vatthu.</span><br />
</p>
<p id="ds2p2p2c57p5">
<span class="m-text m-primary">Yaṁ taṁ rūpaṁ ajjhattikaṁ, taṁ atthi kāyasamphassassa vatthu, atthi kāyasamphassassa na vatthu.</span><br />
</p>
<p id="ds2p2p2c57p6">
<span class="m-text m-primary">Yaṁ taṁ rūpaṁ bāhiraṁ, taṁ kāyasamphassajāya vedanāya …pe…</span><br />
</p>
<p id="ds2p2p2c57p7">
<span class="m-text m-primary">saññāya …pe…</span><br />
</p>
<p id="ds2p2p2c57p8">
<span class="m-text m-primary">cetanāya …pe…</span><br />
</p>
<p id="ds2p2p2c57p9">
<span class="m-text m-primary">kāyaviññāṇassa na vatthu.</span><br />
</p>
<p id="ds2p2p2c57p10">
<span class="m-text m-primary">Yaṁ taṁ rūpaṁ ajjhattikaṁ, taṁ atthi kāyaviññāṇassa vatthu, atthi kāyaviññāṇassa na vatthu. [25]</span><br />
</p>
<p id="ds2p2p2c57p11">
<span class="m-text m-primary">Vatthutikaṁ.</span><br />
</p>
<p id="ds2p2p2c58p1">
<span class="m-text m-primary">Yaṁ taṁ rūpaṁ ajjhattikaṁ, taṁ cakkhusamphassassa nārammaṇaṁ.</span><br />
</p>
<p id="ds2p2p2c58p2">
<span class="m-text m-primary">Yaṁ taṁ rūpaṁ bāhiraṁ, taṁ atthi cakkhusamphassassa ārammaṇaṁ, atthi cakkhusamphassassa nārammaṇaṁ.</span><br />
</p>
<p id="ds2p2p2c58p3">
<span class="m-text m-primary">Yaṁ taṁ rūpaṁ ajjhattikaṁ, taṁ cakkhusamphassajāya vedanāya …pe…</span><br />
</p>
<p id="ds2p2p2c58p4">
<span class="m-text m-primary">saññāya …pe…</span><br />
</p>
<p id="ds2p2p2c58p5">
<span class="m-text m-primary">cetanāya …pe…</span><br />
</p>
<p id="ds2p2p2c58p6">
<span class="m-text m-primary">cakkhuviññāṇassa nārammaṇaṁ.</span><br />
</p>
<p id="ds2p2p2c58p7">
<span class="m-text m-primary">Yaṁ taṁ rūpaṁ bāhiraṁ, taṁ atthi cakkhuviññāṇassa ārammaṇaṁ, atthi cakkhuviññāṇassa nārammaṇaṁ.</span><br />
</p>
<p id="ds2p2p2c59p1">
<span class="m-text m-primary">Yaṁ taṁ rūpaṁ ajjhattikaṁ, taṁ sotasamphassassa …pe…</span><br />
</p>
<p id="ds2p2p2c59p2">
<span class="m-text m-primary">ghānasamphassassa …pe…</span><br />
</p>
<p id="ds2p2p2c59p3">
<span class="m-text m-primary">jivhāsamphassassa …pe…</span><br />
</p>
<p id="ds2p2p2c59p4">
<span class="m-text m-primary">kāyasamphassassa nārammaṇaṁ.</span><br />
</p>
<p id="ds2p2p2c59p5">
<span class="m-text m-primary">Yaṁ taṁ rūpaṁ bāhiraṁ, taṁ atthi kāyasamphassassa ārammaṇaṁ, atthi kāyasamphassassa nārammaṇaṁ.</span><br />
</p>
<p id="ds2p2p2c59p6">
<span class="m-text m-primary">Yaṁ taṁ rūpaṁ ajjhattikaṁ, taṁ kāyasamphassajāya vedanāya …pe…</span><br />
</p>
<p id="ds2p2p2c59p7">
<span class="m-text m-primary">saññāya …pe…</span><br />
</p>
<p id="ds2p2p2c59p8">
<span class="m-text m-primary">cetanāya …pe…</span><br />
</p>
<p id="ds2p2p2c59p9">
<span class="m-text m-primary">kāyaviññāṇassa nārammaṇaṁ.</span><br />
</p>
<p id="ds2p2p2c59p10">
<span class="m-text m-primary">Yaṁ taṁ rūpaṁ bāhiraṁ, taṁ atthi kāyaviññāṇassa ārammaṇaṁ, atthi kāyaviññāṇassa nārammaṇaṁ. [25]</span><br />
</p>
<p id="ds2p2p2c59p11">
<span class="m-text m-primary">Ārammaṇatikaṁ.</span><br />
</p>
<p id="ds2p2p2c60p1">
<span class="m-text m-primary">Yaṁ taṁ rūpaṁ bāhiraṁ, taṁ na cakkhāyatanaṁ.</span><br />
</p>
<p id="ds2p2p2c60p2">
<span class="m-text m-primary">Yaṁ taṁ rūpaṁ ajjhattikaṁ, taṁ atthi cakkhāyatanaṁ, atthi na cakkhāyatanaṁ.</span><br />
</p>
<p id="ds2p2p2c60p3">
<span class="m-text m-primary">Yaṁ taṁ rūpaṁ bāhiraṁ, taṁ na sotāyatanaṁ …pe…</span><br />
</p>
<p id="ds2p2p2c60p4">
<span class="m-text m-primary">na ghānāyatanaṁ …pe…</span><br />
</p>
<p id="ds2p2p2c60p5">
<span class="m-text m-primary">na jivhāyatanaṁ …pe…</span><br />
</p>
<p id="ds2p2p2c60p6">
<span class="m-text m-primary">na kāyāyatanaṁ.</span><br />
</p>
<p id="ds2p2p2c60p7">
<span class="m-text m-primary">Yaṁ taṁ rūpaṁ ajjhattikaṁ, taṁ atthi kāyāyatanaṁ, atthi na kāyāyatanaṁ.</span><br />
</p>
<p id="ds2p2p2c61p1">
<span class="m-text m-primary">Yaṁ taṁ rūpaṁ ajjhattikaṁ, taṁ na rūpāyatanaṁ.</span><br />
</p>
<p id="ds2p2p2c61p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpāyatanaṁ, atthi na rūpāyatanaṁ.</span><br />
</p>
<p id="ds2p2p2c61p3">
<span class="m-text m-primary">Yaṁ taṁ rūpaṁ ajjhattikaṁ, taṁ na saddāyatanaṁ …pe…</span><br />
</p>
<p id="ds2p2p2c61p4">
<span class="m-text m-primary">na gandhāyatanaṁ …pe…</span><br />
</p>
<p id="ds2p2p2c61p5">
<span class="m-text m-primary">na rasāyatanaṁ …pe…</span><br />
</p>
<p id="ds2p2p2c61p6">
<span class="m-text m-primary">na phoṭṭhabbāyatanaṁ.</span><br />
</p>
<p id="ds2p2p2c61p7">
<span class="m-text m-primary">Yaṁ taṁ rūpaṁ bāhiraṁ, taṁ atthi phoṭṭhabbāyatanaṁ, atthi na phoṭṭhabbāyatanaṁ. [10]</span><br />
</p>
<p id="ds2p2p2c61p8">
<span class="m-text m-primary">Āyatanatikaṁ.</span><br />
</p>
<p id="ds2p2p2c62p1">
<span class="m-text m-primary">Yaṁ taṁ rūpaṁ bāhiraṁ, taṁ na cakkhudhātu.</span><br />
</p>
<p id="ds2p2p2c62p2">
<span class="m-text m-primary">Yaṁ taṁ rūpaṁ ajjhattikaṁ, taṁ atthi cakkhudhātu, atthi na cakkhudhātu.</span><br />
</p>
<p id="ds2p2p2c62p3">
<span class="m-text m-primary">Yaṁ taṁ rūpaṁ bāhiraṁ, taṁ na sotadhātu …pe…</span><br />
</p>
<p id="ds2p2p2c62p4">
<span class="m-text m-primary">na ghānadhātu …pe…</span><br />
</p>
<p id="ds2p2p2c62p5">
<span class="m-text m-primary">na jivhādhātu …pe…</span><br />
</p>
<p id="ds2p2p2c62p6">
<span class="m-text m-primary">na kāyadhātu.</span><br />
</p>
<p id="ds2p2p2c62p7">
<span class="m-text m-primary">Yaṁ taṁ rūpaṁ ajjhattikaṁ, taṁ atthi kāyadhātu, atthi na kāyadhātu.</span><br />
</p>
<p id="ds2p2p2c63p1">
<span class="m-text m-primary">Yaṁ taṁ rūpaṁ ajjhattikaṁ, taṁ na rūpadhātu.</span><br />
</p>
<p id="ds2p2p2c63p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpadhātu, atthi na rūpadhātu.</span><br />
</p>
<p id="ds2p2p2c63p3">
<span class="m-text m-primary">Yaṁ taṁ rūpaṁ ajjhattikaṁ, taṁ na saddadhātu …pe…</span><br />
</p>
<p id="ds2p2p2c63p4">
<span class="m-text m-primary">na gandhadhātu …pe…</span><br />
</p>
<p id="ds2p2p2c63p5">
<span class="m-text m-primary">na rasadhātu …pe…</span><br />
</p>
<p id="ds2p2p2c63p6">
<span class="m-text m-primary">na phoṭṭhabbadhātu.</span><br />
</p>
<p id="ds2p2p2c63p7">
<span class="m-text m-primary">Yaṁ taṁ rūpaṁ bāhiraṁ, taṁ atthi phoṭṭhabbadhātu, atthi na phoṭṭhabbadhātu. [10]</span><br />
</p>
<p id="ds2p2p2c63p8">
<span class="m-text m-primary">Dhātutikaṁ.</span><br />
</p>
<p id="ds2p2p2c64p1">
<span class="m-text m-primary">Yaṁ taṁ rūpaṁ bāhiraṁ, taṁ na cakkhundriyaṁ.</span><br />
</p>
<p id="ds2p2p2c64p2">
<span class="m-text m-primary">Yaṁ taṁ rūpaṁ ajjhattikaṁ, taṁ atthi cakkhundriyaṁ, atthi na cakkhundriyaṁ.</span><br />
</p>
<p id="ds2p2p2c64p3">
<span class="m-text m-primary">Yaṁ taṁ rūpaṁ bāhiraṁ, taṁ na sotindriyaṁ …pe…</span><br />
</p>
<p id="ds2p2p2c64p4">
<span class="m-text m-primary">na ghānindriyaṁ …pe…</span><br />
</p>
<p id="ds2p2p2c64p5">
<span class="m-text m-primary">na jivhindriyaṁ …pe…</span><br />
</p>
<p id="ds2p2p2c64p6">
<span class="m-text m-primary">na kāyindriyaṁ.</span><br />
</p>
<p id="ds2p2p2c64p7">
<span class="m-text m-primary">Yaṁ taṁ rūpaṁ ajjhattikaṁ, taṁ atthi kāyindriyaṁ, atthi na kāyindriyaṁ.</span><br />
</p>
<p id="ds2p2p2c65p1">
<span class="m-text m-primary">Yaṁ taṁ rūpaṁ ajjhattikaṁ, taṁ na itthindriyaṁ.</span><br />
</p>
<p id="ds2p2p2c65p2">
<span class="m-text m-primary">Yaṁ taṁ rūpaṁ bāhiraṁ, taṁ atthi itthindriyaṁ, atthi na itthindriyaṁ.</span><br />
</p>
<p id="ds2p2p2c66p1">
<span class="m-text m-primary">Yaṁ taṁ rūpaṁ ajjhattikaṁ, taṁ na purisindriyaṁ.</span><br />
</p>
<p id="ds2p2p2c66p2">
<span class="m-text m-primary">Yaṁ taṁ rūpaṁ bāhiraṁ, taṁ atthi purisindriyaṁ, atthi na purisindriyaṁ.</span><br />
</p>
<p id="ds2p2p2c67p1">
<span class="m-text m-primary">Yaṁ taṁ rūpaṁ ajjhattikaṁ, taṁ na jīvitindriyaṁ.</span><br />
</p>
<p id="ds2p2p2c67p2">
<span class="m-text m-primary">Yaṁ taṁ rūpaṁ bāhiraṁ, taṁ atthi jīvitindriyaṁ, atthi na jīvitindriyaṁ. [8]</span><br />
</p>
<p id="ds2p2p2c67p3">
<span class="m-text m-primary">Indriyatikaṁ.</span><br />
</p>
<p id="ds2p2p2c68p1">
<span class="m-text m-primary">Yaṁ taṁ rūpaṁ ajjhattikaṁ, taṁ na kāyaviññatti.</span><br />
</p>
<p id="ds2p2p2c68p2">
<span class="m-text m-primary">Yaṁ taṁ rūpaṁ bāhiraṁ, taṁ atthi kāyaviññatti, atthi na kāyaviññatti.</span><br />
</p>
<p id="ds2p2p2c69p1">
<span class="m-text m-primary">Yaṁ taṁ rūpaṁ ajjhattikaṁ, taṁ na vacīviññatti.</span><br />
</p>
<p id="ds2p2p2c69p2">
<span class="m-text m-primary">Yaṁ taṁ rūpaṁ bāhiraṁ, taṁ atthi vacīviññatti, atthi na vacīviññatti.</span><br />
</p>
<p id="ds2p2p2c70p1">
<span class="m-text m-primary">Yaṁ taṁ rūpaṁ ajjhattikaṁ, taṁ na ākāsadhātu.</span><br />
</p>
<p id="ds2p2p2c70p2">
<span class="m-text m-primary">Yaṁ taṁ rūpaṁ bāhiraṁ, taṁ atthi ākāsadhātu, atthi na ākāsadhātu.</span><br />
</p>
<p id="ds2p2p2c71p1">
<span class="m-text m-primary">Yaṁ taṁ rūpaṁ ajjhattikaṁ, taṁ na āpodhātu.</span><br />
</p>
<p id="ds2p2p2c71p2">
<span class="m-text m-primary">Yaṁ taṁ rūpaṁ bāhiraṁ, taṁ atthi āpodhātu, atthi na āpodhātu.</span><br />
</p>
<p id="ds2p2p2c72p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na lahutā.</span><br />
</p>
<p id="ds2p2p2c72p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa lahutā, atthi rūpassa na lahutā.</span><br />
</p>
<p id="ds2p2p2c73p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na mudutā.</span><br />
</p>
<p id="ds2p2p2c73p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa mudutā, atthi rūpassa na mudutā.</span><br />
</p>
<p id="ds2p2p2c74p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na kammaññatā.</span><br />
</p>
<p id="ds2p2p2c74p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa kammaññatā, atthi rūpassa na kammaññatā.</span><br />
</p>
<p id="ds2p2p2c75p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na upacayo.</span><br />
</p>
<p id="ds2p2p2c75p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa upacayo, atthi rūpassa na upacayo.</span><br />
</p>
<p id="ds2p2p2c76p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na santati.</span><br />
</p>
<p id="ds2p2p2c76p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa santati, atthi rūpassa na santati.</span><br />
</p>
<p id="ds2p2p2c77p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na jaratā.</span><br />
</p>
<p id="ds2p2p2c77p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa jaratā, atthi rūpassa na jaratā.</span><br />
</p>
<p id="ds2p2p2c78p1">
<span class="m-text m-primary">Yaṁ taṁ rūpaṁ ajjhattikaṁ, taṁ rūpassa na aniccatā.</span><br />
</p>
<p id="ds2p2p2c78p2">
<span class="m-text m-primary">Yaṁ taṁ rūpaṁ bāhiraṁ, taṁ atthi rūpassa aniccatā, atthi rūpassa na aniccatā.</span><br />
</p>
<p id="ds2p2p2c79p1">
<span class="m-text m-primary">Yaṁ taṁ rūpaṁ ajjhattikaṁ, taṁ na kabaḷīkāro āhāro.</span><br />
</p>
<p id="ds2p2p2c79p2">
<span class="m-text m-primary">Yaṁ taṁ rūpaṁ bāhiraṁ, taṁ atthi kabaḷīkāro āhāro, atthi na kabaḷīkāro āhāro. [12]</span><br />
</p>
<p id="ds2p2p2c79p3">
<span class="m-text m-primary">Evaṁ tividhena rūpasaṅgaho.</span><br />
</p>
<p id="ds2p2p2c79p4">
<span class="m-text m-primary">Sukhumarūpatikaṁ.</span><br />
</p>
<p id="ds2p2p2c79p5">
<span class="m-text m-primary">Tikaṁ.</span><br />
</p>
<p id="ds2p2p2c80p0">
<span class="m-text m-primary">2.2.2.4. Catukka</span><br />
</p>
<p id="ds2p2p2c80p1">
<span class="m-text m-primary">Catubbidhena rūpasaṅgaho—</span><br />
</p>
<p id="ds2p2p2c81p1">
<span class="m-text m-primary">Yaṁ taṁ rūpaṁ upādā, taṁ atthi upādinnaṁ, atthi anupādinnaṁ.</span><br />
</p>
<p id="ds2p2p2c81p2">
<span class="m-text m-primary">Yaṁ taṁ rūpaṁ no upādā, taṁ atthi upādinnaṁ, atthi anupādinnaṁ.</span><br />
</p>
<p id="ds2p2p2c82p1">
<span class="m-text m-primary">Yaṁ taṁ rūpaṁ upādā, taṁ atthi upādinnupādāniyaṁ, atthi anupādinnupādāniyaṁ.</span><br />
</p>
<p id="ds2p2p2c82p2">
<span class="m-text m-primary">Yaṁ taṁ rūpaṁ no upādā, taṁ atthi upādinnupādāniyaṁ, atthi anupādinnupādāniyaṁ.</span><br />
</p>
<p id="ds2p2p2c83p1">
<span class="m-text m-primary">Yaṁ taṁ rūpaṁ upādā, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c83p2">
<span class="m-text m-primary">Yaṁ taṁ rūpaṁ no upādā, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c84p1">
<span class="m-text m-primary">Yaṁ taṁ rūpaṁ upādā, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c84p2">
<span class="m-text m-primary">Yaṁ taṁ rūpaṁ no upādā, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c85p1">
<span class="m-text m-primary">Yaṁ taṁ rūpaṁ upādā, taṁ atthi dūre, atthi santike.</span><br />
</p>
<p id="ds2p2p2c85p2">
<span class="m-text m-primary">Yaṁ taṁ rūpaṁ no upādā, taṁ atthi dūre, atthi santike.</span><br />
</p>
<p id="ds2p2p2c86p1">
<span class="m-text m-primary">Yaṁ taṁ rūpaṁ upādinnaṁ, taṁ atthi sanidassanaṁ, atthi anidassanaṁ.</span><br />
</p>
<p id="ds2p2p2c86p2">
<span class="m-text m-primary">Yaṁ taṁ rūpaṁ anupādinnaṁ, taṁ atthi sanidassanaṁ, atthi anidassanaṁ.</span><br />
</p>
<p id="ds2p2p2c87p1">
<span class="m-text m-primary">Yaṁ taṁ rūpaṁ upādinnaṁ, taṁ atthi sappaṭighaṁ atthi appaṭighaṁ.</span><br />
</p>
<p id="ds2p2p2c87p2">
<span class="m-text m-primary">Yaṁ taṁ rūpaṁ anupādinnaṁ, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c88p1">
<span class="m-text m-primary">Yaṁ taṁ rūpaṁ upādinnaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c88p2">
<span class="m-text m-primary">Yaṁ taṁ rūpaṁ anupādinnaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c89p1">
<span class="m-text m-primary">Yaṁ taṁ rūpaṁ upādinnaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c89p2">
<span class="m-text m-primary">Yaṁ taṁ rūpaṁ anupādinnaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c90p1">
<span class="m-text m-primary">Yaṁ taṁ rūpaṁ upādinnaṁ, taṁ atthi dūre, atthi santike.</span><br />
</p>
<p id="ds2p2p2c90p2">
<span class="m-text m-primary">Yaṁ taṁ rūpaṁ anupādinnaṁ, taṁ atthi dūre, atthi santike.</span><br />
</p>
<p id="ds2p2p2c91p1">
<span class="m-text m-primary">Yaṁ taṁ rūpaṁ upādinnupādāniyaṁ, taṁ atthi sanidassanaṁ, atthi anidassanaṁ.</span><br />
</p>
<p id="ds2p2p2c91p2">
<span class="m-text m-primary">Yaṁ taṁ rūpaṁ anupādinnupādāniyaṁ, taṁ atthi sanidassanaṁ, atthi anidassanaṁ.</span><br />
</p>
<p id="ds2p2p2c92p1">
<span class="m-text m-primary">Yaṁ taṁ rūpaṁ upādinnupādāniyaṁ, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c92p2">
<span class="m-text m-primary">Yaṁ taṁ rūpaṁ anupādinnupādāniyaṁ, taṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c93p1">
<span class="m-text m-primary">Yaṁ taṁ rūpaṁ upādinnupādāniyaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c93p2">
<span class="m-text m-primary">Yaṁ taṁ rūpaṁ anupādinnupādāniyaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c94p1">
<span class="m-text m-primary">Yaṁ taṁ rūpaṁ upādinnupādāniyaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c94p2">
<span class="m-text m-primary">Yaṁ taṁ rūpaṁ anupādinnupādāniyaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c95p1">
<span class="m-text m-primary">Yaṁ taṁ rūpaṁ upādinnupādāniyaṁ, taṁ atthi dūre, atthi santike.</span><br />
</p>
<p id="ds2p2p2c95p2">
<span class="m-text m-primary">Yaṁ taṁ rūpaṁ anupādinnupādāniyaṁ, taṁ atthi dūre, atthi santike.</span><br />
</p>
<p id="ds2p2p2c96p1">
<span class="m-text m-primary">Yaṁ taṁ rūpaṁ sappaṭighaṁ, taṁ atthi indriyaṁ, atthi na indriyaṁ.</span><br />
</p>
<p id="ds2p2p2c96p2">
<span class="m-text m-primary">Yaṁ taṁ rūpaṁ appaṭighaṁ, taṁ atthi indriyaṁ, atthi na indriyaṁ.</span><br />
</p>
<p id="ds2p2p2c97p1">
<span class="m-text m-primary">Yaṁ taṁ rūpaṁ sappaṭighaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c97p2">
<span class="m-text m-primary">Yaṁ taṁ rūpaṁ appaṭighaṁ, taṁ atthi mahābhūtaṁ, atthi na mahābhūtaṁ.</span><br />
</p>
<p id="ds2p2p2c98p1">
<span class="m-text m-primary">Yaṁ taṁ rūpaṁ indriyaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c98p2">
<span class="m-text m-primary">Yaṁ taṁ rūpaṁ na indriyaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c99p1">
<span class="m-text m-primary">Yaṁ taṁ rūpaṁ indriyaṁ, taṁ atthi dūre, atthi santike.</span><br />
</p>
<p id="ds2p2p2c99p2">
<span class="m-text m-primary">Yaṁ taṁ rūpaṁ na indriyaṁ, taṁ atthi dūre, atthi santike.</span><br />
</p>
<p id="ds2p2p2c100p1">
<span class="m-text m-primary">Yaṁ taṁ rūpaṁ mahābhūtaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c100p2">
<span class="m-text m-primary">Yaṁ taṁ rūpaṁ na mahābhūtaṁ, taṁ atthi oḷārikaṁ, atthi sukhumaṁ.</span><br />
</p>
<p id="ds2p2p2c101p1">
<span class="m-text m-primary">Yaṁ taṁ rūpaṁ mahābhūtaṁ, taṁ atthi dūre, atthi santike.</span><br />
</p>
<p id="ds2p2p2c101p2">
<span class="m-text m-primary">Yaṁ taṁ rūpaṁ na mahābhūtaṁ, taṁ atthi dūre, atthi santike. [22]</span><br />
</p>
<p id="ds2p2p2c101p3">
<span class="m-text m-primary">Diṭṭhaṁ sutaṁ mutaṁ viññātaṁ rūpaṁ.</span><br />
</p>
<p id="ds2p2p2c101p4">
<span class="m-text m-primary">Evaṁ catubbidhena rūpasaṅgaho.</span><br />
</p>
<p id="ds2p2p2c101p5">
<span class="m-text m-primary">Catukkaṁ.</span><br />
</p>
<p id="ds2p2p2c102p0">
<span class="m-text m-primary">2.2.2.5. Pañcaka</span><br />
</p>
<p id="ds2p2p2c102p1">
<span class="m-text m-primary">Pañcavidhena rūpasaṅgaho—</span><br />
</p>
<p id="ds2p2p2c103p1">
<span class="m-text m-primary">Pathavīdhātu, āpodhātu, tejodhātu, vāyodhātu, yañca rūpaṁ upādā.</span><br />
</p>
<p id="ds2p2p2c103p2">
<span class="m-text m-primary">Evaṁ pañcavidhena rūpasaṅgaho.</span><br />
</p>
<p id="ds2p2p2c103p3">
<span class="m-text m-primary">Pañcakaṁ.</span><br />
</p>
<p id="ds2p2p2c104p0">
<span class="m-text m-primary">2.2.2.6. Chakka</span><br />
</p>
<p id="ds2p2p2c104p1">
<span class="m-text m-primary">Chabbidhena rūpasaṅgaho—</span><br />
</p>
<p id="ds2p2p2c105p1">
<span class="m-text m-primary">Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manoviññeyyaṁ rūpaṁ.</span><br />
</p>
<p id="ds2p2p2c105p2">
<span class="m-text m-primary">Evaṁ chabbidhena rūpasaṅgaho.</span><br />
</p>
<p id="ds2p2p2c105p3">
<span class="m-text m-primary">Chakkaṁ.</span><br />
</p>
<p id="ds2p2p2c106p0">
<span class="m-text m-primary">2.2.2.7. Sattaka</span><br />
</p>
<p id="ds2p2p2c106p1">
<span class="m-text m-primary">Sattavidhena rūpasaṅgaho—</span><br />
</p>
<p id="ds2p2p2c107p1">
<span class="m-text m-primary">Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manodhātuviññeyyaṁ rūpaṁ, manoviññāṇadhātuviññeyyaṁ rūpaṁ.</span><br />
</p>
<p id="ds2p2p2c107p2">
<span class="m-text m-primary">Evaṁ sattavidhena rūpasaṅgaho.</span><br />
</p>
<p id="ds2p2p2c107p3">
<span class="m-text m-primary">Sattakaṁ.</span><br />
</p>
<p id="ds2p2p2c108p0">
<span class="m-text m-primary">2.2.2.8. Aṭṭhaka</span><br />
</p>
<p id="ds2p2p2c108p1">
<span class="m-text m-primary">Aṭṭhavidhena rūpasaṅgaho—</span><br />
</p>
<p id="ds2p2p2c109p1">
<span class="m-text m-primary">Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, atthi sukhasamphassaṁ, atthi dukkhasamphassaṁ, manodhātuviññeyyaṁ rūpaṁ, manoviññāṇadhātuviññeyyaṁ rūpaṁ.</span><br />
</p>
<p id="ds2p2p2c109p2">
<span class="m-text m-primary">Evaṁ aṭṭhavidhena rūpasaṅgaho.</span><br />
</p>
<p id="ds2p2p2c109p3">
<span class="m-text m-primary">Aṭṭhakaṁ.</span><br />
</p>
<p id="ds2p2p2c110p0">
<span class="m-text m-primary">2.2.2.9. Navaka</span><br />
</p>
<p id="ds2p2p2c110p1">
<span class="m-text m-primary">Navavidhena rūpasaṅgaho—</span><br />
</p>
<p id="ds2p2p2c111p1">
<span class="m-text m-primary">Cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, itthindriyaṁ, purisindriyaṁ, jīvitindriyaṁ, yañca rūpaṁ na indriyaṁ.</span><br />
</p>
<p id="ds2p2p2c111p2">
<span class="m-text m-primary">Evaṁ navavidhena rūpasaṅgaho.</span><br />
</p>
<p id="ds2p2p2c111p3">
<span class="m-text m-primary">Navakaṁ.</span><br />
</p>
<p id="ds2p2p2c112p0">
<span class="m-text m-primary">2.2.2.10. Dasaka</span><br />
</p>
<p id="ds2p2p2c112p1">
<span class="m-text m-primary">Dasavidhena rūpasaṅgaho—</span><br />
</p>
<p id="ds2p2p2c113p1">
<span class="m-text m-primary">Cakkhundriyaṁ, sotindriyaṁ, ghānindriyaṁ, jivhindriyaṁ kāyindriyaṁ, itthindriyaṁ, purisindriyaṁ, jīvitindriyaṁ, na indriyaṁ rūpaṁ atthi sappaṭighaṁ, atthi appaṭighaṁ.</span><br />
</p>
<p id="ds2p2p2c113p2">
<span class="m-text m-primary">Evaṁ dasavidhena rūpasaṅgaho.</span><br />
</p>
<p id="ds2p2p2c113p3">
<span class="m-text m-primary">Dasakaṁ.</span><br />
</p>
<p id="ds2p2p2c114p0">
<span class="m-text m-primary">2.2.2.11. Ekādasaka</span><br />
</p>
<p id="ds2p2p2c114p1">
<span class="m-text m-primary">Ekādasavidhena rūpasaṅgaho—</span><br />
</p>
<p id="ds2p2p2c115p1">
<span class="m-text m-primary">Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ, yañca rūpaṁ anidassanaappaṭighaṁ dhammāyatanapariyāpannaṁ.</span><br />
</p>
<p id="ds2p2p2c115p2">
<span class="m-text m-primary">Evaṁ ekādasavidhena rūpasaṅgaho.</span><br />
</p>
<p id="ds2p2p2c115p3">
<span class="m-text m-primary">Ekādasakaṁ.</span><br />
</p>
<p id="ds2p2p2c115p4">
<span class="m-text m-primary">Mātikā.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>