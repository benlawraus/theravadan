<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any004p089z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://www.theravadan.org/pages/any004p089z.html" />
  <meta property="og:description" content="Translators: sujato Numbered Discourses 4 24. Kammavagga 24. Deeds 233. Vitthārasutta 233. Deeds in Detail “Cattārimāni, bhikkhave, kammāni mayā sayaṁ abhiññā sacchikatvā paveditāni. “Mendicants, I declare these four kinds of deeds, having realized them with my own insight. Katamāni cattāri? What four? Atthi, bhikkhave, kammaṁ kaṇhaṁ kaṇhavipākaṁ; There …" />
  <meta name="twitter:description" content="Translators: sujato Numbered Discourses 4 24. Kammavagga 24. Deeds 233. Vitthārasutta 233. Deeds in Detail “Cattārimāni, bhikkhave, kammāni mayā sayaṁ abhiññā sacchikatvā paveditāni. “Mendicants, I declare these four kinds of deeds, having realized them with my own insight. Katamāni cattāri? What four? Atthi, bhikkhave, kammaṁ kaṇhaṁ kaṇhavipākaṁ; There …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 4</span></p>
<section id="kammavagga">
<h2><a href="#kammavagga">24. Kammavagga</a></h2>
<p><span class="m-text">24. Deeds</span></p>
<section id="vittharasutta">
<h3><a href="#vittharasutta">233. Vitthārasutta</a></h3>
<p><span class="m-text">233. Deeds in Detail</span></p>
<p id="an4p233c1p1">
<span class="m-text m-primary">“Cattārimāni, bhikkhave, kammāni mayā sayaṁ abhiññā sacchikatvā paveditāni.</span><br />
<span class="m-text">“Mendicants, I declare these four kinds of deeds, having realized them with my own insight.</span><br />
</p>
<p id="an4p233c1p2">
<span class="m-text m-primary">Katamāni cattāri?</span><br />
<span class="m-text">What four?</span><br />
</p>
<p id="an4p233c1p3">
<span class="m-text m-primary">Atthi, bhikkhave, kammaṁ kaṇhaṁ kaṇhavipākaṁ;</span><br />
<span class="m-text">There are dark deeds with dark results;</span><br />
</p>
<p id="an4p233c1p4">
<span class="m-text m-primary">atthi, bhikkhave, kammaṁ sukkaṁ sukkavipākaṁ;</span><br />
<span class="m-text">bright deeds with bright results;</span><br />
</p>
<p id="an4p233c1p5">
<span class="m-text m-primary">atthi, bhikkhave, kammaṁ kaṇhasukkaṁ kaṇhasukkavipākaṁ;</span><br />
<span class="m-text">dark and bright deeds with dark and bright results; and</span><br />
</p>
<p id="an4p233c1p6">
<span class="m-text m-primary">atthi, bhikkhave, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati.</span><br />
<span class="m-text">neither dark nor bright deeds with neither dark nor bright results, which lead to the ending of deeds.</span><br />
</p>
<p id="an4p233c2p1">
<span class="m-text m-primary">Katamañca, bhikkhave, kammaṁ kaṇhaṁ kaṇhavipākaṁ?</span><br />
<span class="m-text">And what are dark deeds with dark results?</span><br />
</p>
<p id="an4p233c2p2">
<span class="m-text m-primary">Idha, bhikkhave, ekacco sabyābajjhaṁ kāyasaṅkhāraṁ abhisaṅkharoti, sabyābajjhaṁ vacīsaṅkhāraṁ abhisaṅkharoti, sabyābajjhaṁ manosaṅkhāraṁ abhisaṅkharoti.</span><br />
<span class="m-text">It’s when someone makes hurtful choices by way of body, speech, and mind.</span><br />
</p>
<p id="an4p233c2p3">
<span class="m-text m-primary">So sabyābajjhaṁ kāyasaṅkhāraṁ abhisaṅkharitvā, sabyābajjhaṁ vacīsaṅkhāraṁ abhisaṅkharitvā, sabyābajjhaṁ manosaṅkhāraṁ abhisaṅkharitvā sabyābajjhaṁ lokaṁ upapajjati.</span><br />
<span class="m-text">Having made these choices, they’re reborn in a hurtful world,</span><br />
</p>
<p id="an4p233c2p4">
<span class="m-text m-primary">Tamenaṁ sabyābajjhaṁ lokaṁ upapannaṁ samānaṁ sabyābajjhā phassā phusanti.</span><br />
<span class="m-text">where hurtful contacts strike them.</span><br />
</p>
<p id="an4p233c2p5">
<span class="m-text m-primary">So sabyābajjhehi phassehi phuṭṭho samāno sabyābajjhaṁ vedanaṁ vediyati ekantadukkhaṁ, seyyathāpi sattā nerayikā.</span><br />
<span class="m-text">Touched by hurtful contacts, they experience hurtful feelings that are exclusively painful—like the beings in hell.</span><br />
</p>
<p id="an4p233c2p6">
<span class="m-text m-primary">Idaṁ vuccati, bhikkhave, kammaṁ kaṇhaṁ kaṇhavipākaṁ.</span><br />
<span class="m-text">These are called dark deeds with dark results.</span><br />
</p>
<p id="an4p233c3p1">
<span class="m-text m-primary">Katamañca, bhikkhave, kammaṁ sukkaṁ sukkavipākaṁ?</span><br />
<span class="m-text">And what are bright deeds with bright results?</span><br />
</p>
<p id="an4p233c3p2">
<span class="m-text m-primary">Idha, bhikkhave, ekacco abyābajjhaṁ kāyasaṅkhāraṁ abhisaṅkharoti, abyābajjhaṁ vacīsaṅkhāraṁ abhisaṅkharoti, abyābajjhaṁ manosaṅkhāraṁ abhisaṅkharoti.</span><br />
<span class="m-text">It’s when someone makes pleasing choices by way of body, speech, and mind.</span><br />
</p>
<p id="an4p233c3p3">
<span class="m-text m-primary">So abyābajjhaṁ kāyasaṅkhāraṁ abhisaṅkharitvā, abyābajjhaṁ vacīsaṅkhāraṁ abhisaṅkharitvā, abyābajjhaṁ manosaṅkhāraṁ abhisaṅkharitvā abyābajjhaṁ lokaṁ upapajjati.</span><br />
<span class="m-text">Having made these choices, they’re reborn in a pleasing world,</span><br />
</p>
<p id="an4p233c3p4">
<span class="m-text m-primary">Tamenaṁ abyābajjhaṁ lokaṁ upapannaṁ samānaṁ abyābajjhā phassā phusanti.</span><br />
<span class="m-text">where pleasing contacts strike them.</span><br />
</p>
<p id="an4p233c3p5">
<span class="m-text m-primary">So abyābajjhehi phassehi phuṭṭho samāno abyābajjhaṁ vedanaṁ vediyati ekantasukhaṁ, seyyathāpi devā subhakiṇhā.</span><br />
<span class="m-text">Touched by pleasing contacts, they experience pleasing feelings that are exclusively happy—like the gods replete with glory.</span><br />
</p>
<p id="an4p233c3p6">
<span class="m-text m-primary">Idaṁ vuccati, bhikkhave, kammaṁ sukkaṁ sukkavipākaṁ.</span><br />
<span class="m-text">These are called bright deeds with bright results.</span><br />
</p>
<p id="an4p233c4p1">
<span class="m-text m-primary">Katamañca, bhikkhave, kammaṁ kaṇhasukkaṁ kaṇhasukkavipākaṁ?</span><br />
<span class="m-text">And what are dark and bright deeds with dark and bright results?</span><br />
</p>
<p id="an4p233c4p2">
<span class="m-text m-primary">Idha, bhikkhave, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ abhisaṅkharoti, sabyābajjhampi abyābajjhampi manosaṅkhāraṁ abhisaṅkharoti.</span><br />
<span class="m-text">It’s when someone makes both hurtful and pleasing choices by way of body, speech, and mind.</span><br />
</p>
<p id="an4p233c4p3">
<span class="m-text m-primary">So sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ abhisaṅkharitvā, sabyābajjhampi abyābajjhampi manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati.</span><br />
<span class="m-text">Having made these choices, they are reborn in a world that is both hurtful and pleasing,</span><br />
</p>
<p id="an4p233c4p4">
<span class="m-text m-primary">Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti.</span><br />
<span class="m-text">where hurtful and pleasing contacts strike them.</span><br />
</p>
<p id="an4p233c4p5">
<span class="m-text m-primary">So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vediyati vokiṇṇasukhadukkhaṁ, seyyathāpi manussā ekacce ca devā ekacce ca vinipātikā.</span><br />
<span class="m-text">Touched by both hurtful and pleasing contacts, they experience both hurtful and pleasing feelings that are a mixture of pleasure and pain—like humans, some gods, and some beings in the underworld.</span><br />
</p>
<p id="an4p233c4p6">
<span class="m-text m-primary">Idaṁ vuccati, bhikkhave, kammaṁ kaṇhasukkaṁ kaṇhasukkavipākaṁ.</span><br />
<span class="m-text">These are called dark and bright deeds with dark and bright results.</span><br />
</p>
<p id="an4p233c5p1">
<span class="m-text m-primary">Katamañca, bhikkhave, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati?</span><br />
<span class="m-text">And what are neither dark nor bright deeds with neither dark nor bright results, which lead to the ending of deeds?</span><br />
</p>
<p id="an4p233c5p2">
<span class="m-text m-primary">Tatra, bhikkhave, yamidaṁ kammaṁ kaṇhaṁ kaṇhavipākaṁ tassa pahānāya yā cetanā, yamidaṁ kammaṁ sukkaṁ sukkavipākaṁ tassa pahānāya yā cetanā, yamidaṁ kammaṁ kaṇhasukkaṁ kaṇhasukkavipākaṁ tassa pahānāya yā cetanā—</span><br />
<span class="m-text">It’s the intention to give up dark deeds with dark results, bright deeds with bright results, and both dark and bright deeds with both dark and bright results.</span><br />
</p>
<p id="an4p233c5p3">
<span class="m-text m-primary">idaṁ vuccati, bhikkhave, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati.</span><br />
<span class="m-text">These are called neither dark nor bright deeds with neither dark nor bright results, which lead to the ending of deeds.</span><br />
</p>
<p id="an4p233c5p4">
<span class="m-text m-primary">Imāni kho, bhikkhave, cattāri kammāni mayā sayaṁ abhiññā sacchikatvā paveditānī”ti.</span><br />
<span class="m-text">These are the four kinds of deeds that I declare, having realized them with my own insight.”</span><br />
</p>
<p id="an4p233c5p5">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>