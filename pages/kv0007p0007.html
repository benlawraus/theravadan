<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0007p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0007p0006.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0007p0008.html">Next</a></div>
</div>
<p id="kv7p7c0p2">
<span class="pali m-text">Mahāpaṇṇāsaka</span><br />
</p>
<p id="kv7p7c0p3">
<span class="pali m-text">Sattamavagga</span><br />
</p>
<section id="pathavikammavipakotikatha">
<span id="kv7p7c0p4"></span><h2><span class="pali m-text">Pathavīkammavipākotikathā</span></h2>
<p id="kv7p7c1p1">
<span class="pali m-text">Pathavī kammavipākoti?</span><br />
</p>
<p id="kv7p7c1p2">
<span class="pali m-text">Āmantā.</span><br />
</p>
<p id="kv7p7c1p3">
<span class="pali m-text">Sukhavedaniyā dukkhavedaniyā adukkhamasukhavedaniyā, sukhāya vedanāya sampayuttā, dukkhāya vedanāya sampayuttā, adukkhamasukhāya vedanāya sampayuttā, phassena sampayuttā, vedanāya sampayuttā, saññāya sampayuttā, cetanāya sampayuttā, cittena sampayuttā, sārammaṇā;</span><br />
</p>
<p id="kv7p7c1p4">
<span class="pali m-text">atthi tāya āvaṭṭanā ābhogo samannāhāro manasikāro cetanā patthanā paṇidhīti?</span><br />
</p>
<p id="kv7p7c1p5">
<span class="pali m-text">Na hevaṁ vattabbe …pe…</span><br />
</p>
<p id="kv7p7c1p6">
<span class="pali m-text">nanu na sukhavedaniyā na dukkhavedaniyā na adukkhamasukhavedaniyā, na sukhāya vedanāya sampayuttā, na dukkhāya vedanāya sampayuttā, na adukkhamasukhāya vedanāya sampayuttā, na phassena sampayuttā, na vedanāya sampayuttā, na saññāya sampayuttā, na cetanāya sampayuttā, na cittena sampayuttā, anārammaṇā;</span><br />
</p>
<p id="kv7p7c1p7">
<span class="pali m-text">natthi tāya āvaṭṭanā ābhogo samannāhāro manasikāro cetanā patthanā paṇidhīti?</span><br />
</p>
<p id="kv7p7c1p8">
<span class="pali m-text">Āmantā.</span><br />
</p>
<p id="kv7p7c1p9">
<span class="pali m-text">Hañci na sukhavedaniyā na dukkhavedaniyā …pe…</span><br />
</p>
<p id="kv7p7c1p10">
<span class="pali m-text">anārammaṇā;</span><br />
</p>
<p id="kv7p7c1p11">
<span class="pali m-text">natthi tāya āvaṭṭanā …pe… paṇidhi, no ca vata re vattabbe—</span><br />
</p>
<p id="kv7p7c1p12">
<span class="pali m-text">“pathavī kammavipāko”ti.</span><br />
</p>
<p id="kv7p7c2p1">
<span class="pali m-text">Phasso kammavipāko, phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya …pe… adukkhamasukhāya vedanāya sampayutto phassena sampayutto vedanāya sampayutto saññāya sampayutto cetanāya sampayutto cittena sampayutto sārammaṇo;</span><br />
</p>
<p id="kv7p7c2p2">
<span class="pali m-text">atthi tassa āvaṭṭanā …pe… paṇidhīti?</span><br />
</p>
<p id="kv7p7c2p3">
<span class="pali m-text">Āmantā.</span><br />
</p>
<p id="kv7p7c2p4">
<span class="pali m-text">Pathavī kammavipāko, pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya …pe… adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā;</span><br />
</p>
<p id="kv7p7c2p5">
<span class="pali m-text">atthi tāya āvaṭṭanā ābhogo samannāhāro manasikāro cetanā patthanā paṇidhīti?</span><br />
</p>
<p id="kv7p7c2p6">
<span class="pali m-text">Na hevaṁ vattabbe …pe…</span><br />
</p>
<p id="kv7p7c2p7">
<span class="pali m-text">pathavī kammavipāko, pathavī na sukhavedaniyā na dukkhavedaniyā …pe… anārammaṇā;</span><br />
</p>
<p id="kv7p7c2p8">
<span class="pali m-text">natthi tāya āvaṭṭanā …pe… paṇidhīti?</span><br />
</p>
<p id="kv7p7c2p9">
<span class="pali m-text">Āmantā.</span><br />
</p>
<p id="kv7p7c2p10">
<span class="pali m-text">Phasso kammavipāko, phasso na sukhavedaniyo na dukkhavedaniyo …pe… anārammaṇo;</span><br />
</p>
<p id="kv7p7c2p11">
<span class="pali m-text">natthi tassa āvaṭṭanā …pe… paṇidhīti?</span><br />
</p>
<p id="kv7p7c2p12">
<span class="pali m-text">Na hevaṁ vattabbe …pe….</span><br />
</p>
<p id="kv7p7c3p1">
<span class="pali m-text">Pathavī kammavipākoti?</span><br />
</p>
<p id="kv7p7c3p2">
<span class="pali m-text">Āmantā.</span><br />
</p>
<p id="kv7p7c3p3">
<span class="pali m-text">Pathavī paggahaniggahupagā chedanabhedanupagāti?</span><br />
</p>
<p id="kv7p7c3p4">
<span class="pali m-text">Āmantā.</span><br />
</p>
<p id="kv7p7c3p5">
<span class="pali m-text">Kammavipāko paggahaniggahupago chedanabhedanupagoti?</span><br />
</p>
<p id="kv7p7c3p6">
<span class="pali m-text">Na hevaṁ vattabbe …pe….</span><br />
</p>
<p id="kv7p7c4p1">
<span class="pali m-text">Labbhā pathavī ketuṁ vikketuṁ āṭhapetuṁ ocinituṁ vicinitunti?</span><br />
</p>
<p id="kv7p7c4p2">
<span class="pali m-text">Āmantā.</span><br />
</p>
<p id="kv7p7c4p3">
<span class="pali m-text">Labbhā kammavipāko ketuṁ vikketuṁ āṭhapetuṁ ocinituṁ vicinitunti?</span><br />
</p>
<p id="kv7p7c4p4">
<span class="pali m-text">Na hevaṁ vattabbe …pe….</span><br />
</p>
<p id="kv7p7c5p1">
<span class="pali m-text">Pathavī paresaṁ sādhāraṇāti?</span><br />
</p>
<p id="kv7p7c5p2">
<span class="pali m-text">Āmantā.</span><br />
</p>
<p id="kv7p7c5p3">
<span class="pali m-text">Kammavipāko paresaṁ sādhāraṇoti?</span><br />
</p>
<p id="kv7p7c5p4">
<span class="pali m-text">Na hevaṁ vattabbe …pe….</span><br />
</p>
<p id="kv7p7c6p1">
<span class="pali m-text">Kammavipāko paresaṁ sādhāraṇoti?</span><br />
</p>
<p id="kv7p7c6p2">
<span class="pali m-text">Āmantā.</span><br />
</p>
<p id="kv7p7c6p3">
<span class="pali m-text">Nanu vuttaṁ bhagavatā—</span><br />
</p>
<p id="kv7p7c7p1">
<span class="pali m-text">“Asādhāraṇamaññesaṁ,</span><br />
</p>
<p id="kv7p7c7p2">
<span class="pali m-text">acoraharaṇo nidhi;</span><br />
</p>
<p id="kv7p7c7p3">
<span class="pali m-text">Kayirātha macco puññāni,</span><br />
</p>
<p id="kv7p7c7p4">
<span class="pali m-text">sace sucaritaṁ care”ti.</span><br />
</p>
<p id="kv7p7c8p1">
<span class="pali m-text">Attheva suttantoti?</span><br />
</p>
<p id="kv7p7c8p2">
<span class="pali m-text">Āmantā.</span><br />
</p>
<p id="kv7p7c8p3">
<span class="pali m-text">Tena hi na vattabbaṁ—</span><br />
</p>
<p id="kv7p7c8p4">
<span class="pali m-text">“kammavipāko paresaṁ sādhāraṇo”ti.</span><br />
</p>
<p id="kv7p7c9p1">
<span class="pali m-text">Pathavī kammavipākoti?</span><br />
</p>
<p id="kv7p7c9p2">
<span class="pali m-text">Āmantā.</span><br />
</p>
<p id="kv7p7c9p3">
<span class="pali m-text">Paṭhamaṁ pathavī saṇṭhāti, pacchā sattā uppajjantīti?</span><br />
</p>
<p id="kv7p7c9p4">
<span class="pali m-text">Āmantā.</span><br />
</p>
<p id="kv7p7c9p5">
<span class="pali m-text">Paṭhamaṁ vipāko uppajjati, pacchā vipākapaṭilābhāya kammaṁ karontīti?</span><br />
</p>
<p id="kv7p7c9p6">
<span class="pali m-text">Na hevaṁ vattabbe …pe….</span><br />
</p>
<p id="kv7p7c10p1">
<span class="pali m-text">Pathavī sabbasattānaṁ kammavipākoti?</span><br />
</p>
<p id="kv7p7c10p2">
<span class="pali m-text">Āmantā.</span><br />
</p>
<p id="kv7p7c10p3">
<span class="pali m-text">Sabbe sattā pathaviṁ paribhuñjantīti?</span><br />
</p>
<p id="kv7p7c10p4">
<span class="pali m-text">Na hevaṁ vattabbe …pe…</span><br />
</p>
<p id="kv7p7c10p5">
<span class="pali m-text">sabbe sattā pathaviṁ paribhuñjantīti?</span><br />
</p>
<p id="kv7p7c10p6">
<span class="pali m-text">Āmantā.</span><br />
</p>
<p id="kv7p7c10p7">
<span class="pali m-text">Atthi keci pathaviṁ aparibhuñjitvā parinibbāyantīti?</span><br />
</p>
<p id="kv7p7c10p8">
<span class="pali m-text">Āmantā.</span><br />
</p>
<p id="kv7p7c10p9">
<span class="pali m-text">Atthi keci kammavipākaṁ akhepetvā parinibbāyantīti?</span><br />
</p>
<p id="kv7p7c10p10">
<span class="pali m-text">Na hevaṁ vattabbe …pe….</span><br />
</p>
<p id="kv7p7c11p1">
<span class="pali m-text">Pathavī cakkavattisattassa kammavipākoti?</span><br />
</p>
<p id="kv7p7c11p2">
<span class="pali m-text">Āmantā.</span><br />
</p>
<p id="kv7p7c11p3">
<span class="pali m-text">Aññe sattā pathaviṁ paribhuñjantīti?</span><br />
</p>
<p id="kv7p7c11p4">
<span class="pali m-text">Āmantā.</span><br />
</p>
<p id="kv7p7c11p5">
<span class="pali m-text">Cakkavattisattassa kammavipākaṁ aññe sattā paribhuñjantīti?</span><br />
</p>
<p id="kv7p7c11p6">
<span class="pali m-text">Na hevaṁ vattabbe …pe…</span><br />
</p>
<p id="kv7p7c11p7">
<span class="pali m-text">cakkavattisattassa kammavipākaṁ aññe sattā paribhuñjantīti?</span><br />
</p>
<p id="kv7p7c11p8">
<span class="pali m-text">Āmantā.</span><br />
</p>
<p id="kv7p7c11p9">
<span class="pali m-text">Cakkavattisattassa phassaṁ vedanaṁ saññaṁ cetanaṁ cittaṁ saddhaṁ vīriyaṁ satiṁ samādhiṁ paññaṁ aññe sattā paribhuñjantīti?</span><br />
</p>
<p id="kv7p7c11p10">
<span class="pali m-text">Na hevaṁ vattabbe …pe….</span><br />
</p>
<p id="kv7p7c12p1">
<span class="pali m-text">Na vattabbaṁ—</span><br />
</p>
<p id="kv7p7c12p2">
<span class="pali m-text">“pathavī kammavipāko”ti?</span><br />
</p>
<p id="kv7p7c12p3">
<span class="pali m-text">Āmantā.</span><br />
</p>
<p id="kv7p7c12p4">
<span class="pali m-text">Nanu atthi issariyasaṁvattaniyaṁ kammaṁ adhipaccasaṁvattaniyaṁ kammanti?</span><br />
</p>
<p id="kv7p7c12p5">
<span class="pali m-text">Āmantā.</span><br />
</p>
<p id="kv7p7c12p6">
<span class="pali m-text">Hañci atthi issariyasaṁvattaniyaṁ kammaṁ adhipaccasaṁvattaniyaṁ kammaṁ, tena vata re vattabbe—</span><br />
</p>
<p id="kv7p7c12p7">
<span class="pali m-text">“pathavī kammavipāko”ti.</span><br />
</p>
<p id="kv7p7c12p8">
<span class="pali m-text">Pathavī kammavipākotikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>