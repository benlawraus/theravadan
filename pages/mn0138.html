<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 138 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0138.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 138
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0137.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0139.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 138</span></p>
<section id="uddesavibhangasutta">
<span id="mn138c0p2"></span><h2><span class="pali m-text">Uddesavibhaṅgasutta</span></h2>
<p><span class="sujato m-text">The Analysis of a Recitation Passage</span></p>
<p id="mn138c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn138c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn138c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn138c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn138c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn138c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn138c2p1">
<span class="pali m-text">“uddesavibhaṅgaṁ vo, bhikkhave, desessāmi.</span><br />
<span class="sujato m-text">“Mendicants, I shall teach you the analysis of a recitation passage.</span><br />
</p>
<p id="mn138c2p2">
<span class="pali m-text">Taṁ suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">Listen and apply your mind well, I will speak.”</span><br />
</p>
<p id="mn138c2p3">
<span class="pali m-text">“Evaṁ, bhante”ti kho te bhikkhū bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="mn138c2p4">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn138c3p1">
<span class="pali m-text">“Tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
<span class="sujato m-text">“A mendicant should examine in any such a way that their consciousness is neither scattered and diffused externally nor stuck internally, and they are not anxious because of grasping.</span><br />
</p>
<p id="mn138c3p2">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti.</span><br />
<span class="sujato m-text">When this is the case and they are no longer anxious, there is for them no coming to be of the origin of suffering—of rebirth, old age, and death in the future.”</span><br />
</p>
<p id="mn138c4p1">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn138c4p2">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="mn138c5p1">
<span class="pali m-text">Atha kho tesaṁ bhikkhūnaṁ, acirapakkantassa bhagavato, etadahosi:</span><br />
<span class="sujato m-text">Soon after the Buddha left, those mendicants considered,</span><br />
</p>
<p id="mn138c5p2">
<span class="pali m-text">“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">“The Buddha gave this brief passage for recitation, then entered his dwelling without explaining the meaning in detail.</span><br />
</p>
<p id="mn138c5p3">
<span class="pali m-text">‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
</p>
<p id="mn138c5p4">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti.</span><br />
</p>
<p id="mn138c5p5">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?</span><br />
<span class="sujato m-text">Who can explain in detail the meaning of this brief passage for recitation given by the Buddha?”</span><br />
</p>
<p id="mn138c5p6">
<span class="pali m-text">Atha kho tesaṁ bhikkhūnaṁ etadahosi:</span><br />
<span class="sujato m-text">Then those mendicants thought,</span><br />
</p>
<p id="mn138c5p7">
<span class="pali m-text">“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ;</span><br />
<span class="sujato m-text">“This Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn138c5p8">
<span class="pali m-text">pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">He is capable of explaining in detail the meaning of this brief passage for recitation given by the Buddha.</span><br />
</p>
<p id="mn138c5p9">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti.</span><br />
<span class="sujato m-text">Let’s go to him, and ask him about this matter.”</span><br />
</p>
<p id="mn138c6p1">
<span class="pali m-text">Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.</span><br />
<span class="sujato m-text">Then those mendicants went to Mahākaccāna, and exchanged greetings with him.</span><br />
</p>
<p id="mn138c6p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:</span><br />
<span class="sujato m-text">When the greetings and polite conversation were over, they sat down to one side. They told him what had happened, and said,</span><br />
</p>
<p id="mn138c6p3">
<span class="pali m-text">“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn138c6p4">
<span class="pali m-text">‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
</p>
<p id="mn138c6p5">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti.</span><br />
</p>
<p id="mn138c6p6">
<span class="pali m-text">Tesaṁ no, āvuso kaccāna, amhākaṁ, acirapakkantassa bhagavato, etadahosi:</span><br />
</p>
<p id="mn138c6p7">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn138c6p8">
<span class="pali m-text">“tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya.</span><br />
</p>
<p id="mn138c6p9">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti.</span><br />
</p>
<p id="mn138c6p10">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti.</span><br />
</p>
<p id="mn138c6p11">
<span class="pali m-text">Tesaṁ no, āvuso kaccāna, amhākaṁ etadahosi:</span><br />
</p>
<p id="mn138c6p12">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.</span><br />
</p>
<p id="mn138c6p13">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="mn138c6p14">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti—</span><br />
</p>
<p id="mn138c6p15">
<span class="pali m-text">vibhajatāyasmā mahākaccāno”ti.</span><br />
<span class="sujato m-text">“May Venerable Mahākaccāna please explain this.”</span><br />
</p>
<p id="mn138c7p1">
<span class="pali m-text">“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya,</span><br />
<span class="sujato m-text">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves.</span><br />
</p>
<p id="mn138c7p2">
<span class="pali m-text">evaṁ sampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha.</span><br />
<span class="sujato m-text">Such is the consequence for the venerables. Though you were face to face with the Buddha, you overlooked him, imagining that you should ask me about this matter.</span><br />
</p>
<p id="mn138c7p3">
<span class="pali m-text">So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="sujato m-text">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn138c7p4">
<span class="pali m-text">So ceva panetassa kālo ahosi yaṁ bhagavantaṁyeva etamatthaṁ paṭipuccheyyātha;</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="mn138c7p5">
<span class="pali m-text">yathā vo bhagavā byākareyya tathā naṁ dhāreyyāthā”ti.</span><br />
<span class="sujato m-text">You should have remembered it in line with the Buddha’s answer.”</span><br />
</p>
<p id="mn138c8p1">
<span class="pali m-text">“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="sujato m-text">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn138c8p2">
<span class="pali m-text">So ceva panetassa kālo ahosi yaṁ bhagavantaṁyeva etamatthaṁ paṭipuccheyyāma;</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="mn138c8p3">
<span class="pali m-text">yathā no bhagavā byākareyya tathā naṁ dhāreyyāma.</span><br />
<span class="sujato m-text">We should have remembered it in line with the Buddha’s answer.</span><br />
</p>
<p id="mn138c8p4">
<span class="pali m-text">Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</span><br />
<span class="sujato m-text">Still, Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn138c8p5">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">He is capable of explaining in detail the meaning of this brief passage for recitation given by the Buddha.</span><br />
</p>
<p id="mn138c8p6">
<span class="pali m-text">Vibhajatāyasmā mahākaccāno agaruṁ karitvā”ti.</span><br />
<span class="sujato m-text">Please explain this, if it’s no trouble.”</span><br />
</p>
<p id="mn138c9p1">
<span class="pali m-text">“Tena hāvuso, suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">“Well then, reverends, listen and apply your mind well, I will speak.”</span><br />
</p>
<p id="mn138c9p2">
<span class="pali m-text">“Evamāvuso”ti kho te bhikkhū āyasmato mahākaccānassa paccassosuṁ.</span><br />
<span class="sujato m-text">“Yes, reverend,” they replied.</span><br />
</p>
<p id="mn138c9p3">
<span class="pali m-text">Āyasmā mahākaccāno etadavoca:</span><br />
<span class="sujato m-text">Venerable Mahākaccāna said this:</span><br />
</p>
<p id="mn138c9p4">
<span class="pali m-text">“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">“Reverends, the Buddha gave this brief passage for recitation, then entered his dwelling without explaining the meaning in detail:</span><br />
</p>
<p id="mn138c9p5">
<span class="pali m-text">‘tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya, bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti.</span><br />
<span class="sujato m-text">‘A mendicant should examine in any such a way that their consciousness is neither scattered and diffused externally nor stuck internally, and they are not anxious because of grasping. When this is the case and they are no longer anxious, there is for them no coming to be of the origin of suffering—of rebirth, old age, and death in the future.’</span><br />
</p>
<p id="mn138c9p6">
<span class="pali m-text">Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</span><br />
<span class="sujato m-text">And this is how I understand the detailed meaning of this passage for recitation.</span><br />
</p>
<p id="mn138c10p1">
<span class="pali m-text">Kathañcāvuso, bahiddhā viññāṇaṁ vikkhittaṁ visaṭanti vuccati?</span><br />
<span class="sujato m-text">And how is consciousness scattered and diffused externally?</span><br />
</p>
<p id="mn138c10p2">
<span class="pali m-text">Idhāvuso, bhikkhuno cakkhunā rūpaṁ disvā rūpanimittānusāri viññāṇaṁ hoti rūpanimittassādagadhitaṁ rūpanimittassādavinibandhaṁ rūpanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati.</span><br />
<span class="sujato m-text">Take a mendicant who sees a sight with their eyes. Their consciousness follows after the signs of that sight, tied, attached, and fettered to gratification in its signs. So their consciousness is said to be scattered and diffused externally.</span><br />
</p>
<p id="mn138c10p3">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn138c10p4">
<span class="pali m-text">ghānena gandhaṁ ghāyitvā …</span><br />
<span class="sujato m-text">When they smell an odor with their nose …</span><br />
</p>
<p id="mn138c10p5">
<span class="pali m-text">jivhāya rasaṁ sāyitvā …</span><br />
<span class="sujato m-text">When they taste a flavor with their tongue …</span><br />
</p>
<p id="mn138c10p6">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When they feel a touch with their body …</span><br />
</p>
<p id="mn138c10p7">
<span class="pali m-text">manasā dhammaṁ viññāya dhammanimittānusāri viññāṇaṁ hoti; dhammanimittassādagadhitaṁ dhammanimittassādavinibandhaṁ dhammanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati.</span><br />
<span class="sujato m-text">When they know an idea with their mind, their consciousness follows after the signs of that idea, tied, attached, and fettered to gratification in its signs. So their consciousness is said to be scattered and diffused externally.</span><br />
</p>
<p id="mn138c10p8">
<span class="pali m-text">Evaṁ kho, āvuso, bahiddhā viññāṇaṁ vikkhittaṁ visaṭanti vuccati.</span><br />
<span class="sujato m-text">That’s how consciousness is scattered and diffused externally.</span><br />
</p>
<p id="mn138c11p1">
<span class="pali m-text">Kathañcāvuso, bahiddhā viññāṇaṁ avikkhittaṁ avisaṭanti vuccati?</span><br />
<span class="sujato m-text">And how is consciousness not scattered and diffused externally?</span><br />
</p>
<p id="mn138c11p2">
<span class="pali m-text">Idhāvuso, bhikkhuno cakkhunā rūpaṁ disvā na rūpanimittānusāri viññāṇaṁ hoti, na rūpanimittassādagadhitaṁ na rūpanimittassādavinibandhaṁ na rūpanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati.</span><br />
<span class="sujato m-text">Take a mendicant who sees a sight with their eyes. Their consciousness doesn’t follow after the signs of that sight, and is not tied, attached, and fettered to gratification in its signs. So their consciousness is said to be not scattered and diffused externally.</span><br />
</p>
<p id="mn138c11p3">
<span class="pali m-text">Sotena saddaṁ sutvā …pe…</span><br />
<span class="sujato m-text">When they hear a sound with their ears …</span><br />
</p>
<p id="mn138c11p4">
<span class="pali m-text">ghānena gandhaṁ ghāyitvā …</span><br />
<span class="sujato m-text">When they smell an odor with their nose …</span><br />
</p>
<p id="mn138c11p5">
<span class="pali m-text">jivhāya rasaṁ sāyitvā …</span><br />
<span class="sujato m-text">When they taste a flavor with their tongue …</span><br />
</p>
<p id="mn138c11p6">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">When they feel a touch with their body …</span><br />
</p>
<p id="mn138c11p7">
<span class="pali m-text">manasā dhammaṁ viññāya na dhammanimittānusāri viññāṇaṁ hoti na dhammanimittassādagadhitaṁ na dhammanimittassādavinibandhaṁ na dhammanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati.</span><br />
<span class="sujato m-text">When they know an idea with their mind, their consciousness doesn’t follow after the signs of that idea, and is not tied, attached, and fettered to gratification in its signs. So their consciousness is said to be not scattered and diffused externally.</span><br />
</p>
<p id="mn138c11p8">
<span class="pali m-text">Evaṁ kho, āvuso, bahiddhā viññāṇaṁ avikkhittaṁ avisaṭanti vuccati.</span><br />
<span class="sujato m-text">That’s how consciousness is not scattered and diffused externally.</span><br />
</p>
<p id="mn138c12p1">
<span class="pali m-text">Kathañcāvuso, ajjhattaṁ saṇṭhitanti vuccati?</span><br />
<span class="sujato m-text">And how is their consciousness stuck internally?</span><br />
</p>
<p id="mn138c12p2">
<span class="pali m-text">Idhāvuso, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">Take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn138c12p3">
<span class="pali m-text">Tassa vivekajapītisukhānusāri viññāṇaṁ hoti vivekajapītisukhassādagadhitaṁ vivekajapītisukhassādavinibandhaṁ vivekajapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati.</span><br />
<span class="sujato m-text">Their consciousness follows after that rapture and bliss born of seclusion, tied, attached, and fettered to gratification in that rapture and bliss born of seclusion. So their mind is said to be stuck internally.</span><br />
</p>
<p id="mn138c13p1">
<span class="pali m-text">Puna caparaṁ, āvuso, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.</span><br />
<span class="sujato m-text">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="mn138c13p2">
<span class="pali m-text">Tassa samādhijapītisukhānusāri viññāṇaṁ hoti samādhijapītisukhassādagadhitaṁ samādhijapītisukhassādavinibandhaṁ samādhijapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati.</span><br />
<span class="sujato m-text">Their consciousness follows after that rapture and bliss born of immersion, tied, attached, and fettered to gratification in that rapture and bliss born of immersion. So their mind is said to be stuck internally.</span><br />
</p>
<p id="mn138c14p1">
<span class="pali m-text">Puna caparaṁ, āvuso, bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati.</span><br />
<span class="sujato m-text">Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn138c14p2">
<span class="pali m-text">Tassa upekkhānusāri viññāṇaṁ hoti upekkhāsukhassādagadhitaṁ upekkhāsukhassādavinibandhaṁ upekkhāsukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati.</span><br />
<span class="sujato m-text">Their consciousness follows after that equanimity, tied, attached, and fettered to gratification in that bliss with equanimity. So their mind is said to be stuck internally.</span><br />
</p>
<p id="mn138c15p1">
<span class="pali m-text">Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
<span class="sujato m-text">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness.</span><br />
</p>
<p id="mn138c15p2">
<span class="pali m-text">Tassa adukkhamasukhānusāri viññāṇaṁ hoti adukkhamasukhassādagadhitaṁ adukkhamasukhassādavinibandhaṁ adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati.</span><br />
<span class="sujato m-text">Their consciousness follows after that neutral feeling, tied, attached, and fettered to gratification in that neutral feeling. So their mind is said to be stuck internally.</span><br />
</p>
<p id="mn138c15p3">
<span class="pali m-text">Evaṁ kho, āvuso, ajjhattaṁ saṇṭhitanti vuccati.</span><br />
<span class="sujato m-text">That’s how their consciousness is stuck internally.</span><br />
</p>
<p id="mn138c16p1">
<span class="pali m-text">Kathañcāvuso, ajjhattaṁ asaṇṭhitanti vuccati?</span><br />
<span class="sujato m-text">And how is their consciousness not stuck internally?</span><br />
</p>
<p id="mn138c16p2">
<span class="pali m-text">Idhāvuso, bhikkhu vivicceva kāmehi vivicca akusalehi dhammehi …pe… paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn138c16p3">
<span class="pali m-text">Tassa na vivekajapītisukhānusāri viññāṇaṁ hoti na vivekajapītisukhassādagadhitaṁ na vivekajapītisukhassādavinibandhaṁ na vivekajapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati.</span><br />
<span class="sujato m-text">Their consciousness doesn’t follow after that rapture and bliss born of seclusion, and is not tied, attached, and fettered to gratification in that rapture and bliss born of seclusion. So their mind is said to be not stuck internally.</span><br />
</p>
<p id="mn138c17p1">
<span class="pali m-text">Puna caparaṁ, āvuso, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati.</span><br />
<span class="sujato m-text">Furthermore, they enter the second absorption …</span><br />
</p>
<p id="mn138c17p2">
<span class="pali m-text">Tassa na samādhijapītisukhānusāri viññāṇaṁ hoti na samādhijapītisukhassādagadhitaṁ na samādhijapītisukhassādavinibandhaṁ na samādhijapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati.</span><br />
<span class="sujato m-text">Their consciousness doesn’t follow after that rapture and bliss born of immersion …</span><br />
</p>
<p id="mn138c18p1">
<span class="pali m-text">Puna caparaṁ, āvuso, bhikkhu pītiyā ca virāgā …pe… tatiyaṁ jhānaṁ upasampajja viharati.</span><br />
<span class="sujato m-text">Furthermore, they enter and remain in the third absorption …</span><br />
</p>
<p id="mn138c18p2">
<span class="pali m-text">Tassa na upekkhānusāri viññāṇaṁ hoti na upekkhāsukhassādagadhitaṁ na upekkhāsukhassādavinibandhaṁ na upekkhāsukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati.</span><br />
<span class="sujato m-text">Their consciousness doesn’t follow after that equanimity, and is not tied, attached, and fettered to gratification in that bliss with equanimity. So their mind is said to be not stuck internally.</span><br />
</p>
<p id="mn138c19p1">
<span class="pali m-text">Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
<span class="sujato m-text">Furthermore, they enter and remain in the fourth absorption …</span><br />
</p>
<p id="mn138c19p2">
<span class="pali m-text">Tassa na adukkhamasukhānusāri viññāṇaṁ hoti na adukkhamasukhassādagadhitaṁ na adukkhamasukhassādavinibandhaṁ na adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati.</span><br />
<span class="sujato m-text">Their consciousness doesn’t follow after that neutral feeling, and is not tied, attached, and fettered to gratification in that neutral feeling. So their mind is said to be not stuck internally.</span><br />
</p>
<p id="mn138c19p3">
<span class="pali m-text">Evaṁ kho, āvuso, ajjhattaṁ asaṇṭhitanti vuccati.</span><br />
<span class="sujato m-text">That’s how their consciousness is not stuck internally.</span><br />
</p>
<p id="mn138c20p1">
<span class="pali m-text">Kathañcāvuso, anupādā paritassanā hoti?</span><br />
<span class="sujato m-text">And how are they anxious because of grasping?</span><br />
</p>
<p id="mn138c20p2">
<span class="pali m-text">Idhāvuso, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto</span><br />
<span class="sujato m-text">It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons.</span><br />
</p>
<p id="mn138c20p3">
<span class="pali m-text">rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ.</span><br />
<span class="sujato m-text">They regard form as self, self as having form, form in self, or self in form.</span><br />
</p>
<p id="mn138c20p4">
<span class="pali m-text">Tassa taṁ rūpaṁ vipariṇamati, aññathā hoti.</span><br />
<span class="sujato m-text">But that form of theirs decays and perishes,</span><br />
</p>
<p id="mn138c20p5">
<span class="pali m-text">Tassa rūpavipariṇāmaññathābhāvā rūpavipariṇāmānuparivatti viññāṇaṁ hoti.</span><br />
<span class="sujato m-text">and consciousness latches on to the perishing of form.</span><br />
</p>
<p id="mn138c20p6">
<span class="pali m-text">Tassa rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti.</span><br />
<span class="sujato m-text">Anxieties occupy their mind, born of latching on to the perishing of form, and originating in accordance with natural principles.</span><br />
</p>
<p id="mn138c20p7">
<span class="pali m-text">Cetaso pariyādānā uttāsavā ca hoti vighātavā ca apekkhavā ca anupādāya ca paritassati.</span><br />
<span class="sujato m-text">So they become frightened, worried, concerned, and anxious because of grasping.</span><br />
</p>
<p id="mn138c20p8">
<span class="pali m-text">Vedanaṁ …pe…</span><br />
<span class="sujato m-text">They regard feeling …</span><br />
</p>
<p id="mn138c20p9">
<span class="pali m-text">saññaṁ …</span><br />
<span class="sujato m-text">perception …</span><br />
</p>
<p id="mn138c20p10">
<span class="pali m-text">saṅkhāre …</span><br />
<span class="sujato m-text">choices …</span><br />
</p>
<p id="mn138c20p11">
<span class="pali m-text">viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.</span><br />
<span class="sujato m-text">consciousness as self, self as having consciousness, consciousness in self, or self in consciousness.</span><br />
</p>
<p id="mn138c20p12">
<span class="pali m-text">Tassa taṁ viññāṇaṁ vipariṇamati, aññathā hoti.</span><br />
<span class="sujato m-text">But that consciousness of theirs decays and perishes,</span><br />
</p>
<p id="mn138c20p13">
<span class="pali m-text">Tassa viññāṇavipariṇāmaññathābhāvā viññāṇavipariṇāmānuparivatti viññāṇaṁ hoti.</span><br />
<span class="sujato m-text">and consciousness latches on to the perishing of consciousness.</span><br />
</p>
<p id="mn138c20p14">
<span class="pali m-text">Tassa viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti.</span><br />
<span class="sujato m-text">Anxieties occupy their mind, born of latching on to the perishing of consciousness, and originating in accordance with natural principles.</span><br />
</p>
<p id="mn138c20p15">
<span class="pali m-text">Cetaso pariyādānā uttāsavā ca hoti vighātavā ca apekkhavā ca anupādāya ca paritassati.</span><br />
<span class="sujato m-text">So they become frightened, worried, concerned, and anxious because of grasping.</span><br />
</p>
<p id="mn138c20p16">
<span class="pali m-text">Evaṁ kho, āvuso, anupādā paritassanā hoti.</span><br />
<span class="sujato m-text">That’s how they are anxious because of grasping.</span><br />
</p>
<p id="mn138c21p1">
<span class="pali m-text">Kathañcāvuso, anupādānā aparitassanā hoti?</span><br />
<span class="sujato m-text">And how are they not anxious because of grasping?</span><br />
</p>
<p id="mn138c21p2">
<span class="pali m-text">Idhāvuso, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto</span><br />
<span class="sujato m-text">It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons.</span><br />
</p>
<p id="mn138c21p3">
<span class="pali m-text">na rūpaṁ attato samanupassati na rūpavantaṁ vā attānaṁ na attani vā rūpaṁ na rūpasmiṁ vā attānaṁ.</span><br />
<span class="sujato m-text">They don’t regard form as self, self as having form, form in self, or self in form.</span><br />
</p>
<p id="mn138c21p4">
<span class="pali m-text">Tassa taṁ rūpaṁ vipariṇamati, aññathā hoti.</span><br />
<span class="sujato m-text">When that form of theirs decays and perishes,</span><br />
</p>
<p id="mn138c21p5">
<span class="pali m-text">Tassa rūpavipariṇāmaññathābhāvā na ca rūpavipariṇāmānuparivatti viññāṇaṁ hoti.</span><br />
<span class="sujato m-text">consciousness doesn’t latch on to the perishing of form.</span><br />
</p>
<p id="mn138c21p6">
<span class="pali m-text">Tassa na rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti.</span><br />
<span class="sujato m-text">Anxieties—born of latching on to the perishing of form and originating in accordance with natural principles—don’t occupy their mind.</span><br />
</p>
<p id="mn138c21p7">
<span class="pali m-text">Cetaso pariyādānā na cevuttāsavā hoti na ca vighātavā na ca apekkhavā anupādāya ca na paritassati.</span><br />
<span class="sujato m-text">So they don’t become frightened, worried, concerned, or anxious because of grasping.</span><br />
</p>
<p id="mn138c21p8">
<span class="pali m-text">Na vedanaṁ …</span><br />
<span class="sujato m-text">They don’t regard feeling …</span><br />
</p>
<p id="mn138c21p9">
<span class="pali m-text">na saññaṁ …</span><br />
<span class="sujato m-text">perception …</span><br />
</p>
<p id="mn138c21p10">
<span class="pali m-text">na saṅkhāre …</span><br />
<span class="sujato m-text">choices …</span><br />
</p>
<p id="mn138c21p11">
<span class="pali m-text">na viññāṇaṁ attato samanupassati na viññāṇavantaṁ vā attānaṁ na attani vā viññāṇaṁ na viññāṇasmiṁ vā attānaṁ.</span><br />
<span class="sujato m-text">consciousness as self, self as having consciousness, consciousness in self, or self in consciousness.</span><br />
</p>
<p id="mn138c21p12">
<span class="pali m-text">Tassa taṁ viññāṇaṁ vipariṇamati, aññathā hoti.</span><br />
<span class="sujato m-text">When that consciousness of theirs decays and perishes,</span><br />
</p>
<p id="mn138c21p13">
<span class="pali m-text">Tassa viññāṇavipariṇāmaññathābhāvā na ca viññāṇavipariṇāmānuparivatti viññāṇaṁ hoti.</span><br />
<span class="sujato m-text">consciousness doesn’t latch on to the perishing of consciousness.</span><br />
</p>
<p id="mn138c21p14">
<span class="pali m-text">Tassa na viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti.</span><br />
<span class="sujato m-text">Anxieties—born of latching on to the perishing of consciousness and originating in accordance with natural principles—don’t occupy their mind.</span><br />
</p>
<p id="mn138c21p15">
<span class="pali m-text">Cetaso pariyādānā na cevuttāsavā hoti na ca vighātavā na ca apekkhavā, anupādāya ca na paritassati.</span><br />
<span class="sujato m-text">So they don’t become frightened, worried, concerned, or anxious because of grasping.</span><br />
</p>
<p id="mn138c21p16">
<span class="pali m-text">Evaṁ kho, āvuso, anupādā aparitassanā hoti.</span><br />
<span class="sujato m-text">That’s how they are not anxious because of grasping.</span><br />
</p>
<p id="mn138c22p1">
<span class="pali m-text">Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">The Buddha gave this brief passage for recitation, then entered his dwelling without explaining the meaning in detail:</span><br />
</p>
<p id="mn138c22p2">
<span class="pali m-text">‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
<span class="sujato m-text">‘A mendicant should examine in any such a way that their consciousness is neither scattered and diffused externally nor stuck internally, and they are not anxious because of grasping.</span><br />
</p>
<p id="mn138c22p3">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti.</span><br />
<span class="sujato m-text">When this is the case and they are no longer anxious, there is for them no coming to be of the origin of suffering—of rebirth, old age, and death in the future.’</span><br />
</p>
<p id="mn138c22p4">
<span class="pali m-text">Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</span><br />
<span class="sujato m-text">And this is how I understand the detailed meaning of this passage for recitation.</span><br />
</p>
<p id="mn138c22p5">
<span class="pali m-text">Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha;</span><br />
<span class="sujato m-text">If you wish, you may go to the Buddha and ask him about this.</span><br />
</p>
<p id="mn138c22p6">
<span class="pali m-text">yathā vo bhagavā byākaroti tathā naṁ dhāreyyāthā”ti.</span><br />
<span class="sujato m-text">You should remember it in line with the Buddha’s answer.”</span><br />
</p>
<p id="mn138c23p1">
<span class="pali m-text">Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then those mendicants, approving and agreeing with what Mahākaccāna said, rose from their seats and went to the Buddha, bowed, sat down to one side, and told him what had happened, adding:</span><br />
</p>
<p id="mn138c23p2">
<span class="pali m-text">“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn138c23p3">
<span class="pali m-text">‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
</p>
<p id="mn138c23p4">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti.</span><br />
</p>
<p id="mn138c23p5">
<span class="pali m-text">Tesaṁ no, bhante, amhākaṁ, acirapakkantassa bhagavato, etadahosi:</span><br />
</p>
<p id="mn138c23p6">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span><br />
</p>
<p id="mn138c23p7">
<span class="pali m-text">tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya.</span><br />
</p>
<p id="mn138c23p8">
<span class="pali m-text">Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotīti.</span><br />
</p>
<p id="mn138c23p9">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?</span><br />
</p>
<p id="mn138c23p10">
<span class="pali m-text">Tesaṁ no, bhante, amhākaṁ etadahosi:</span><br />
</p>
<p id="mn138c23p11">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</span><br />
</p>
<p id="mn138c23p12">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="mn138c23p13">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</span><br />
</p>
<p id="mn138c23p14">
<span class="pali m-text">Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha.</span><br />
</p>
<p id="mn138c23p15">
<span class="pali m-text">Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.</span><br />
<span class="sujato m-text">“Mahākaccāna clearly explained the meaning to us in this manner, with these words and phrases.”</span><br />
</p>
<p id="mn138c24p1">
<span class="pali m-text">“Paṇḍito, bhikkhave, mahākaccāno; mahāpañño, bhikkhave, mahākaccāno.</span><br />
<span class="sujato m-text">“Mahākaccāna is astute, mendicants, he has great wisdom.</span><br />
</p>
<p id="mn138c24p2">
<span class="pali m-text">Mañcepi tumhe, bhikkhave, etamatthaṁ paṭipuccheyyātha, ahampi evamevaṁ byākareyyaṁ yathā taṁ mahākaccānena byākataṁ.</span><br />
<span class="sujato m-text">If you came to me and asked this question, I would answer it in exactly the same way as Mahākaccāna.</span><br />
</p>
<p id="mn138c24p3">
<span class="pali m-text">Eso cevetassa attho. Evañca naṁ dhāreyyāthā”ti.</span><br />
<span class="sujato m-text">That is what it means, and that’s how you should remember it.”</span><br />
</p>
<p id="mn138c24p4">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn138c24p5">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants approved what the Buddha said.</span><br />
</p>
<p id="mn138c24p6">
<span class="pali m-text">Uddesavibhaṅgasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0137.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0139.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>