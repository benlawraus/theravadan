<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy01tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy01tz.html" />
  <meta property="og:description" content="Upālivagga 9. Subhaddattheraapadāna “Padumuttaro lokavidū, āhutīnaṁ paṭiggaho; Janataṁ uddharitvāna, nibbāyati mahāyaso. Nibbāyante ca sambuddhe, dasasahassi kampatha; Janakāyo mahā āsi, devā sannipatuṁ tadā. Candanaṁ pūrayitvāna, tagarāmallikāhi ca; Haṭṭho haṭṭhena cittena, āropayiṁ naruttamaṁ. Mama saṅkappamaññāya, satthā loke anuttaro; Nipannakova sambuddho, imā gāthā abhāsatha. ‘Yo me pacchimake kāle, gandhamālena …" />
  <meta name="twitter:description" content="Upālivagga 9. Subhaddattheraapadāna “Padumuttaro lokavidū, āhutīnaṁ paṭiggaho; Janataṁ uddharitvāna, nibbāyati mahāyaso. Nibbāyante ca sambuddhe, dasasahassi kampatha; Janakāyo mahā āsi, devā sannipatuṁ tadā. Candanaṁ pūrayitvāna, tagarāmallikāhi ca; Haṭṭho haṭṭhena cittena, āropayiṁ naruttamaṁ. Mama saṅkappamaññāya, satthā loke anuttaro; Nipannakova sambuddho, imā gāthā abhāsatha. ‘Yo me pacchimake kāle, gandhamālena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="upalivagga">
<h2><a href="#upalivagga">Upālivagga</a></h2>
<section id="subhaddattheraapadana">
<h3><a href="#subhaddattheraapadana">9. Subhaddattheraapadāna</a></h3>
<p id="tha-ap51c1p1">
<span class="m-text m-primary">“Padumuttaro lokavidū,</span><br />
</p>
<p id="tha-ap51c1p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap51c1p3">
<span class="m-text m-primary">Janataṁ uddharitvāna,</span><br />
</p>
<p id="tha-ap51c1p4">
<span class="m-text m-primary">nibbāyati mahāyaso.</span><br />
</p>
<p id="tha-ap51c2p1">
<span class="m-text m-primary">Nibbāyante ca sambuddhe,</span><br />
</p>
<p id="tha-ap51c2p2">
<span class="m-text m-primary">dasasahassi kampatha;</span><br />
</p>
<p id="tha-ap51c2p3">
<span class="m-text m-primary">Janakāyo mahā āsi,</span><br />
</p>
<p id="tha-ap51c2p4">
<span class="m-text m-primary">devā sannipatuṁ tadā.</span><br />
</p>
<p id="tha-ap51c3p1">
<span class="m-text m-primary">Candanaṁ pūrayitvāna,</span><br />
</p>
<p id="tha-ap51c3p2">
<span class="m-text m-primary">tagarāmallikāhi ca;</span><br />
</p>
<p id="tha-ap51c3p3">
<span class="m-text m-primary">Haṭṭho haṭṭhena cittena,</span><br />
</p>
<p id="tha-ap51c3p4">
<span class="m-text m-primary">āropayiṁ naruttamaṁ.</span><br />
</p>
<p id="tha-ap51c4p1">
<span class="m-text m-primary">Mama saṅkappamaññāya,</span><br />
</p>
<p id="tha-ap51c4p2">
<span class="m-text m-primary">satthā loke anuttaro;</span><br />
</p>
<p id="tha-ap51c4p3">
<span class="m-text m-primary">Nipannakova sambuddho,</span><br />
</p>
<p id="tha-ap51c4p4">
<span class="m-text m-primary">imā gāthā abhāsatha.</span><br />
</p>
<p id="tha-ap51c5p1">
<span class="m-text m-primary">‘Yo me pacchimake kāle,</span><br />
</p>
<p id="tha-ap51c5p2">
<span class="m-text m-primary">gandhamālena chādayi;</span><br />
</p>
<p id="tha-ap51c5p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap51c5p4">
<span class="m-text m-primary">suṇātha mama bhāsato.</span><br />
</p>
<p id="tha-ap51c6p1">
<span class="m-text m-primary">Ito cuto ayaṁ poso,</span><br />
</p>
<p id="tha-ap51c6p2">
<span class="m-text m-primary">tusitakāyaṁ gamissati;</span><br />
</p>
<p id="tha-ap51c6p3">
<span class="m-text m-primary">Tattha rajjaṁ karitvāna,</span><br />
</p>
<p id="tha-ap51c6p4">
<span class="m-text m-primary">nimmānaṁ so gamissati.</span><br />
</p>
<p id="tha-ap51c7p1">
<span class="m-text m-primary">Eteneva upāyena,</span><br />
</p>
<p id="tha-ap51c7p2">
<span class="m-text m-primary">datvā mālaṁ varuttamaṁ;</span><br />
</p>
<p id="tha-ap51c7p3">
<span class="m-text m-primary">Sakakammābhiraddho so,</span><br />
</p>
<p id="tha-ap51c7p4">
<span class="m-text m-primary">sampattiṁ anubhossati.</span><br />
</p>
<p id="tha-ap51c8p1">
<span class="m-text m-primary">Punāpi tusite kāye,</span><br />
</p>
<p id="tha-ap51c8p2">
<span class="m-text m-primary">nibbattissatiyaṁ naro;</span><br />
</p>
<p id="tha-ap51c8p3">
<span class="m-text m-primary">Tamhā kāyā cavitvāna,</span><br />
</p>
<p id="tha-ap51c8p4">
<span class="m-text m-primary">manussattaṁ gamissati.</span><br />
</p>
<p id="tha-ap51c9p1">
<span class="m-text m-primary">Sakyaputto mahānāgo,</span><br />
</p>
<p id="tha-ap51c9p2">
<span class="m-text m-primary">aggo loke sadevake;</span><br />
</p>
<p id="tha-ap51c9p3">
<span class="m-text m-primary">Bodhayitvā bahū satte,</span><br />
</p>
<p id="tha-ap51c9p4">
<span class="m-text m-primary">nibbāyissati cakkhumā.</span><br />
</p>
<p id="tha-ap51c10p1">
<span class="m-text m-primary">Tadā sopagato santo,</span><br />
</p>
<p id="tha-ap51c10p2">
<span class="m-text m-primary">sukkamūlena codito;</span><br />
</p>
<p id="tha-ap51c10p3">
<span class="m-text m-primary">Upasaṅkamma sambuddhaṁ,</span><br />
</p>
<p id="tha-ap51c10p4">
<span class="m-text m-primary">pañhaṁ pucchissati tadā.</span><br />
</p>
<p id="tha-ap51c11p1">
<span class="m-text m-primary">Hāsayitvāna sambuddho,</span><br />
</p>
<p id="tha-ap51c11p2">
<span class="m-text m-primary">sabbaññū lokanāyako;</span><br />
</p>
<p id="tha-ap51c11p3">
<span class="m-text m-primary">Puññakammaṁ pariññāya,</span><br />
</p>
<p id="tha-ap51c11p4">
<span class="m-text m-primary">saccāni vivarissati.</span><br />
</p>
<p id="tha-ap51c12p1">
<span class="m-text m-primary">Āraddho ca ayaṁ pañho,</span><br />
</p>
<p id="tha-ap51c12p2">
<span class="m-text m-primary">tuṭṭho ekaggamānaso;</span><br />
</p>
<p id="tha-ap51c12p3">
<span class="m-text m-primary">Satthāraṁ abhivādetvā,</span><br />
</p>
<p id="tha-ap51c12p4">
<span class="m-text m-primary">pabbajjaṁ yācayissati.</span><br />
</p>
<p id="tha-ap51c13p1">
<span class="m-text m-primary">Pasannamānasaṁ disvā,</span><br />
</p>
<p id="tha-ap51c13p2">
<span class="m-text m-primary">sakakammena tositaṁ;</span><br />
</p>
<p id="tha-ap51c13p3">
<span class="m-text m-primary">Pabbājessati so buddho,</span><br />
</p>
<p id="tha-ap51c13p4">
<span class="m-text m-primary">aggamaggassa kovido.</span><br />
</p>
<p id="tha-ap51c14p1">
<span class="m-text m-primary">Vāyamitvānayaṁ poso,</span><br />
</p>
<p id="tha-ap51c14p2">
<span class="m-text m-primary">sammāsambuddhasāsane;</span><br />
</p>
<p id="tha-ap51c14p3">
<span class="m-text m-primary">Sabbāsave pariññāya,</span><br />
</p>
<p id="tha-ap51c14p4">
<span class="m-text m-primary">nibbāyissatināsavo’.</span><br />
</p>
<p id="tha-ap51c15p1">
<span class="m-text m-primary">Pañcamabhāṇavāraṁ.</span><br />
</p>
<p id="tha-ap51c16p1">
<span class="m-text m-primary">Pubbakammena saṁyutto,</span><br />
</p>
<p id="tha-ap51c16p2">
<span class="m-text m-primary">ekaggo susamāhito;</span><br />
</p>
<p id="tha-ap51c16p3">
<span class="m-text m-primary">Buddhassa oraso putto,</span><br />
</p>
<p id="tha-ap51c16p4">
<span class="m-text m-primary">dhammajomhi sunimmito.</span><br />
</p>
<p id="tha-ap51c17p1">
<span class="m-text m-primary">Dhammarājaṁ upagamma,</span><br />
</p>
<p id="tha-ap51c17p2">
<span class="m-text m-primary">apucchiṁ pañhamuttamaṁ;</span><br />
</p>
<p id="tha-ap51c17p3">
<span class="m-text m-primary">Kathayanto ca me pañhaṁ,</span><br />
</p>
<p id="tha-ap51c17p4">
<span class="m-text m-primary">dhammasotaṁ upānayi.</span><br />
</p>
<p id="tha-ap51c18p1">
<span class="m-text m-primary">Tassāhaṁ dhammamaññāya,</span><br />
</p>
<p id="tha-ap51c18p2">
<span class="m-text m-primary">vihāsiṁ sāsane rato;</span><br />
</p>
<p id="tha-ap51c18p3">
<span class="m-text m-primary">Sabbāsave pariññāya,</span><br />
</p>
<p id="tha-ap51c18p4">
<span class="m-text m-primary">viharāmi anāsavo.</span><br />
</p>
<p id="tha-ap51c19p1">
<span class="m-text m-primary">Satasahassito kappe,</span><br />
</p>
<p id="tha-ap51c19p2">
<span class="m-text m-primary">jalajuttamanāyako;</span><br />
</p>
<p id="tha-ap51c19p3">
<span class="m-text m-primary">Nibbāyi anupādāno,</span><br />
</p>
<p id="tha-ap51c19p4">
<span class="m-text m-primary">dīpova telasaṅkhayā.</span><br />
</p>
<p id="tha-ap51c20p1">
<span class="m-text m-primary">Sattayojanikaṁ āsi,</span><br />
</p>
<p id="tha-ap51c20p2">
<span class="m-text m-primary">thūpañca ratanāmayaṁ;</span><br />
</p>
<p id="tha-ap51c20p3">
<span class="m-text m-primary">Dhajaṁ tattha apūjesiṁ,</span><br />
</p>
<p id="tha-ap51c20p4">
<span class="m-text m-primary">sabbabhaddaṁ manoramaṁ.</span><br />
</p>
<p id="tha-ap51c21p1">
<span class="m-text m-primary">Kassapassa ca buddhassa,</span><br />
</p>
<p id="tha-ap51c21p2">
<span class="m-text m-primary">tisso nāmaggasāvako;</span><br />
</p>
<p id="tha-ap51c21p3">
<span class="m-text m-primary">Putto me oraso āsi,</span><br />
</p>
<p id="tha-ap51c21p4">
<span class="m-text m-primary">dāyādo jinasāsane.</span><br />
</p>
<p id="tha-ap51c22p1">
<span class="m-text m-primary">Tassa hīnena manasā,</span><br />
</p>
<p id="tha-ap51c22p2">
<span class="m-text m-primary">vācaṁ bhāsiṁ abhaddakaṁ;</span><br />
</p>
<p id="tha-ap51c22p3">
<span class="m-text m-primary">Tena kammavipākena,</span><br />
</p>
<p id="tha-ap51c22p4">
<span class="m-text m-primary">pacchā me āsi bhaddakaṁ.</span><br />
</p>
<p id="tha-ap51c23p1">
<span class="m-text m-primary">Upavattane sālavane,</span><br />
</p>
<p id="tha-ap51c23p2">
<span class="m-text m-primary">pacchime sayane muni;</span><br />
</p>
<p id="tha-ap51c23p3">
<span class="m-text m-primary">Pabbājesi mahāvīro,</span><br />
</p>
<p id="tha-ap51c23p4">
<span class="m-text m-primary">hito kāruṇiko jino.</span><br />
</p>
<p id="tha-ap51c24p1">
<span class="m-text m-primary">Ajjeva dāni pabbajjā,</span><br />
</p>
<p id="tha-ap51c24p2">
<span class="m-text m-primary">ajjeva upasampadā;</span><br />
</p>
<p id="tha-ap51c24p3">
<span class="m-text m-primary">Ajjeva parinibbānaṁ,</span><br />
</p>
<p id="tha-ap51c24p4">
<span class="m-text m-primary">sammukhā dvipaduttame.</span><br />
</p>
<p id="tha-ap51c25p1">
<span class="m-text m-primary">Paṭisambhidā catasso,</span><br />
</p>
<p id="tha-ap51c25p2">
<span class="m-text m-primary">…pe…</span><br />
</p>
<p id="tha-ap51c25p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap51c26p1">
<span class="m-text m-primary">Itthaṁ sudaṁ āyasmā subhaddo thero imā gāthāyo abhāsitthāti.</span><br />
</p>
<p id="tha-ap51c27p1">
<span class="m-text m-primary">Subhaddattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>