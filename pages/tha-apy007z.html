<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy007z.html" />
  <meta property="og:description" content="Buddhavagga 7 Puṇṇamantāṇiputtattheraapadāna “Ajjhāyako mantadharo, tiṇṇaṁ vedāna pāragū; Purakkhatomhi sissehi, upagacchiṁ naruttamaṁ. Padumuttaro lokavidū, āhutīnaṁ paṭiggaho; Mama kammaṁ pakittesi, saṅkhittena mahāmuni. Tāhaṁ dhammaṁ suṇitvāna, Abhivādetvāna satthuno; Añjaliṁ paggahetvāna, Pakkamiṁ dakkhiṇāmukho. Saṅkhittena suṇitvāna, vitthārena abhāsayiṁ; Sabbe sissā attamanā, sutvāna mama bhāsato; Saka …" />
  <meta name="twitter:description" content="Buddhavagga 7 Puṇṇamantāṇiputtattheraapadāna “Ajjhāyako mantadharo, tiṇṇaṁ vedāna pāragū; Purakkhatomhi sissehi, upagacchiṁ naruttamaṁ. Padumuttaro lokavidū, āhutīnaṁ paṭiggaho; Mama kammaṁ pakittesi, saṅkhittena mahāmuni. Tāhaṁ dhammaṁ suṇitvāna, Abhivādetvāna satthuno; Añjaliṁ paggahetvāna, Pakkamiṁ dakkhiṇāmukho. Saṅkhittena suṇitvāna, vitthārena abhāsayiṁ; Sabbe sissā attamanā, sutvāna mama bhāsato; Saka …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="punnamantaniputtattheraapadana">
<h3><a href="#punnamantaniputtattheraapadana">7 Puṇṇamantāṇiputtattheraapadāna</a></h3>
<p id="tha-ap7c1p1">
<span class="m-text m-primary">“Ajjhāyako mantadharo,</span><br />
</p>
<p id="tha-ap7c1p2">
<span class="m-text m-primary">tiṇṇaṁ vedāna pāragū;</span><br />
</p>
<p id="tha-ap7c1p3">
<span class="m-text m-primary">Purakkhatomhi sissehi,</span><br />
</p>
<p id="tha-ap7c1p4">
<span class="m-text m-primary">upagacchiṁ naruttamaṁ.</span><br />
</p>
<p id="tha-ap7c2p1">
<span class="m-text m-primary">Padumuttaro lokavidū,</span><br />
</p>
<p id="tha-ap7c2p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap7c2p3">
<span class="m-text m-primary">Mama kammaṁ pakittesi,</span><br />
</p>
<p id="tha-ap7c2p4">
<span class="m-text m-primary">saṅkhittena mahāmuni.</span><br />
</p>
<p id="tha-ap7c3p1">
<span class="m-text m-primary">Tāhaṁ dhammaṁ suṇitvāna,</span><br />
</p>
<p id="tha-ap7c3p2">
<span class="m-text m-primary">Abhivādetvāna satthuno;</span><br />
</p>
<p id="tha-ap7c3p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap7c3p4">
<span class="m-text m-primary">Pakkamiṁ dakkhiṇāmukho.</span><br />
</p>
<p id="tha-ap7c4p1">
<span class="m-text m-primary">Saṅkhittena suṇitvāna,</span><br />
</p>
<p id="tha-ap7c4p2">
<span class="m-text m-primary">vitthārena abhāsayiṁ;</span><br />
</p>
<p id="tha-ap7c4p3">
<span class="m-text m-primary">Sabbe sissā attamanā,</span><br />
</p>
<p id="tha-ap7c4p4">
<span class="m-text m-primary">sutvāna mama bhāsato;</span><br />
</p>
<p id="tha-ap7c4p5">
<span class="m-text m-primary">Sakaṁ diṭṭhiṁ vinodetvā,</span><br />
</p>
<p id="tha-ap7c4p6">
<span class="m-text m-primary">buddhe cittaṁ pasādayuṁ.</span><br />
</p>
<p id="tha-ap7c5p1">
<span class="m-text m-primary">Saṅkhittenapi desemi,</span><br />
</p>
<p id="tha-ap7c5p2">
<span class="m-text m-primary">vitthārena tathevahaṁ;</span><br />
</p>
<p id="tha-ap7c5p3">
<span class="m-text m-primary">Abhidhammanayaññūhaṁ,</span><br />
</p>
<p id="tha-ap7c5p4">
<span class="m-text m-primary">kathāvatthuvisuddhiyā;</span><br />
</p>
<p id="tha-ap7c5p5">
<span class="m-text m-primary">Sabbesaṁ viññāpetvāna,</span><br />
</p>
<p id="tha-ap7c5p6">
<span class="m-text m-primary">viharāmi anāsavo.</span><br />
</p>
<p id="tha-ap7c6p1">
<span class="m-text m-primary">Ito pañcasate kappe,</span><br />
</p>
<p id="tha-ap7c6p2">
<span class="m-text m-primary">caturo suppakāsakā;</span><br />
</p>
<p id="tha-ap7c6p3">
<span class="m-text m-primary">Sattaratanasampannā,</span><br />
</p>
<p id="tha-ap7c6p4">
<span class="m-text m-primary">catudīpamhi issarā.</span><br />
</p>
<p id="tha-ap7c7p1">
<span class="m-text m-primary">Paṭisambhidā catasso,</span><br />
</p>
<p id="tha-ap7c7p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap7c7p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap7c7p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap7c8p1">
<span class="m-text m-primary">Itthaṁ sudaṁ āyasmā puṇṇo mantāṇiputto thero imā gāthāyo abhāsitthāti.</span><br />
</p>
<p id="tha-ap7c9p1">
<span class="m-text m-primary">Puṇṇamantāṇiputtattherassāpadānaṁ pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>