<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 115 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny043z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 115" />
  <meta name="twitter:title" content="Majjhima Nikāya 115" />
  <meta property="og:url" content="https://theravadan.org/pages/mny043z.html" />
  <meta property="og:description" content="Middle Discourses 115 Bahudhātukasutta Many Elements Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha addressed the mendicants …" />
  <meta name="twitter:description" content="Middle Discourses 115 Bahudhātukasutta Many Elements Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha addressed the mendicants …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 115
        </h1>
<!-- content -->
<p><span class="m-text">Middle Discourses 115</span></p>
<p id="mn115c0p2">
<span class="m-text m-primary">Bahudhātukasutta</span><br />
<span class="m-text">Many Elements</span><br />
</p>
<p id="mn115c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn115c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn115c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn115c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn115c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn115c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn115c2p1">
<span class="m-text m-primary">“Yāni kānici, bhikkhave, bhayāni uppajjanti sabbāni tāni bālato uppajjanti, no paṇḍitato;</span><br />
<span class="m-text">“Whatever dangers there are, all come from the foolish, not from the astute.</span><br />
</p>
<p id="mn115c2p2">
<span class="m-text m-primary">ye keci upaddavā uppajjanti sabbe te bālato uppajjanti, no paṇḍitato;</span><br />
<span class="m-text">Whatever perils there are, all come from the foolish, not from the astute.</span><br />
</p>
<p id="mn115c2p3">
<span class="m-text m-primary">ye keci upasaggā uppajjanti sabbe te bālato uppajjanti, no paṇḍitato.</span><br />
<span class="m-text">Whatever hazards there are, all come from the foolish, not from the astute.</span><br />
</p>
<p id="mn115c2p4">
<span class="m-text m-primary">Seyyathāpi, bhikkhave, naḷāgārā vā tiṇāgārā vā aggi mutto kūṭāgārānipi dahati ullittāvalittāni nivātāni phusitaggaḷāni pihitavātapānāni;</span><br />
<span class="m-text">It’s like a fire that spreads from a hut made of reeds or grass, and burns down even a bungalow, plastered inside and out, draft-free, with latches fastened and windows shuttered.</span><br />
</p>
<p id="mn115c2p5">
<span class="m-text m-primary">evameva kho, bhikkhave, yāni kānici bhayāni uppajjanti sabbāni tāni bālato uppajjanti, no paṇḍitato;</span><br />
<span class="m-text">In the same way, whatever dangers there are, all come from the foolish, not from the astute.</span><br />
</p>
<p id="mn115c2p6">
<span class="m-text m-primary">ye keci upaddavā uppajjanti sabbe te bālato uppajjanti, no paṇḍitato;</span><br />
<span class="m-text">Whatever perils there are, all come from the foolish, not from the astute.</span><br />
</p>
<p id="mn115c2p7">
<span class="m-text m-primary">ye keci upasaggā uppajjanti sabbe te bālato uppajjanti, no paṇḍitato.</span><br />
<span class="m-text">Whatever hazards there are, all come from the foolish, not from the astute.</span><br />
</p>
<p id="mn115c2p8">
<span class="m-text m-primary">Iti kho, bhikkhave, sappaṭibhayo bālo, appaṭibhayo paṇḍito;</span><br />
<span class="m-text">So, the fool is dangerous, but the astute person is safe.</span><br />
</p>
<p id="mn115c2p9">
<span class="m-text m-primary">saupaddavo bālo, anupaddavo paṇḍito;</span><br />
<span class="m-text">The fool is perilous, but the astute person is not.</span><br />
</p>
<p id="mn115c2p10">
<span class="m-text m-primary">saupasaggo bālo, anupasaggo paṇḍito.</span><br />
<span class="m-text">The fool is hazardous, but the astute person is not.</span><br />
</p>
<p id="mn115c2p11">
<span class="m-text m-primary">Natthi, bhikkhave, paṇḍitato bhayaṁ, natthi paṇḍitato upaddavo, natthi paṇḍitato upasaggo.</span><br />
<span class="m-text">There’s no danger, peril, or hazard that comes from the astute.</span><br />
</p>
<p id="mn115c2p12">
<span class="m-text m-primary">Tasmātiha, bhikkhave, ‘paṇḍitā bhavissāma vīmaṁsakā’ti—</span><br />
<span class="m-text">So you should train like this: ‘We shall be astute, we shall be inquirers.’”</span><br />
</p>
<p id="mn115c2p13">
<span class="m-text m-primary">evañhi vo, bhikkhave, sikkhitabban”ti.</span><br />
</p>
<p id="mn115c3p1">
<span class="m-text m-primary">Evaṁ vutte, āyasmā ānando bhagavantaṁ etadavoca:</span><br />
<span class="m-text">When he said this, Venerable Ānanda said to the Buddha,</span><br />
</p>
<p id="mn115c3p2">
<span class="m-text m-primary">“kittāvatā nu kho, bhante, paṇḍito bhikkhu ‘vīmaṁsako’ti alaṁvacanāyā”ti?</span><br />
<span class="m-text">“Sir, how is a mendicant qualified to be called ‘astute, an inquirer’?”</span><br />
</p>
<p id="mn115c3p3">
<span class="m-text m-primary">“Yato kho, ānanda, bhikkhu dhātukusalo ca hoti, āyatanakusalo ca hoti, paṭiccasamuppādakusalo ca hoti, ṭhānāṭhānakusalo ca hoti—</span><br />
<span class="m-text">“Ānanda, it’s when a mendicant is skilled in the elements, in the sense fields, in dependent origination, and in the possible and the impossible.</span><br />
</p>
<p id="mn115c3p4">
<span class="m-text m-primary">ettāvatā kho, ānanda, paṇḍito bhikkhu ‘vīmaṁsako’ti alaṁvacanāyā”ti.</span><br />
<span class="m-text">That’s how a mendicant is qualified to be called ‘astute, an inquirer’.”</span><br />
</p>
<p id="mn115c4p1">
<span class="m-text m-primary">“Kittāvatā pana, bhante, ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, how is a mendicant qualified to be called ‘skilled in the elements’?”</span><br />
</p>
<p id="mn115c4p2">
<span class="m-text m-primary">“Aṭṭhārasa kho imā, ānanda, dhātuyo—</span><br />
<span class="m-text">“There are, Ānanda, these eighteen elements:</span><br />
</p>
<p id="mn115c4p3">
<span class="m-text m-primary">cakkhudhātu, rūpadhātu, cakkhuviññāṇadhātu;</span><br />
<span class="m-text">the elements of the eye, sights, and eye consciousness;</span><br />
</p>
<p id="mn115c4p4">
<span class="m-text m-primary">sotadhātu, saddadhātu, sotaviññāṇadhātu;</span><br />
<span class="m-text">the ear, sounds, and ear consciousness;</span><br />
</p>
<p id="mn115c4p5">
<span class="m-text m-primary">ghānadhātu, gandhadhātu, ghānaviññāṇadhātu;</span><br />
<span class="m-text">the nose, smells, and nose consciousness;</span><br />
</p>
<p id="mn115c4p6">
<span class="m-text m-primary">jivhādhātu, rasadhātu, jivhāviññāṇadhātu;</span><br />
<span class="m-text">the tongue, tastes, and tongue consciousness;</span><br />
</p>
<p id="mn115c4p7">
<span class="m-text m-primary">kāyadhātu, phoṭṭhabbadhātu, kāyaviññāṇadhātu;</span><br />
<span class="m-text">the body, touches, and body consciousness;</span><br />
</p>
<p id="mn115c4p8">
<span class="m-text m-primary">manodhātu, dhammadhātu, manoviññāṇadhātu.</span><br />
<span class="m-text">the mind, thoughts, and mind consciousness.</span><br />
</p>
<p id="mn115c4p9">
<span class="m-text m-primary">Imā kho, ānanda, aṭṭhārasa dhātuyo yato jānāti passati—</span><br />
<span class="m-text">When a mendicant knows and sees these eighteen elements,</span><br />
</p>
<p id="mn115c4p10">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c5p1">
<span class="m-text m-primary">“Siyā pana, bhante, aññopi pariyāyo, yathā ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, could there be another way in which a mendicant is qualified to be called ‘skilled in the elements’?”</span><br />
</p>
<p id="mn115c5p2">
<span class="m-text m-primary">“Siyā, ānanda.</span><br />
<span class="m-text">“There could, Ānanda.</span><br />
</p>
<p id="mn115c5p3">
<span class="m-text m-primary">Chayimā, ānanda, dhātuyo—</span><br />
<span class="m-text">There are these six elements:</span><br />
</p>
<p id="mn115c5p4">
<span class="m-text m-primary">pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.</span><br />
<span class="m-text">the elements of earth, water, fire, air, space, and consciousness.</span><br />
</p>
<p id="mn115c5p5">
<span class="m-text m-primary">Imā kho, ānanda, cha dhātuyo yato jānāti passati—</span><br />
<span class="m-text">When a mendicant knows and sees these six elements,</span><br />
</p>
<p id="mn115c5p6">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c6p1">
<span class="m-text m-primary">“Siyā pana, bhante, aññopi pariyāyo, yathā ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, could there be another way in which a mendicant is qualified to be called ‘skilled in the elements’?”</span><br />
</p>
<p id="mn115c6p2">
<span class="m-text m-primary">“Siyā, ānanda.</span><br />
<span class="m-text">“There could, Ānanda.</span><br />
</p>
<p id="mn115c6p3">
<span class="m-text m-primary">Chayimā, ānanda, dhātuyo—</span><br />
<span class="m-text">There are these six elements:</span><br />
</p>
<p id="mn115c6p4">
<span class="m-text m-primary">sukhadhātu, dukkhadhātu, somanassadhātu, domanassadhātu, upekkhādhātu, avijjādhātu.</span><br />
<span class="m-text">the elements of pleasure, pain, happiness, sadness, equanimity, and ignorance.</span><br />
</p>
<p id="mn115c6p5">
<span class="m-text m-primary">Imā kho, ānanda, cha dhātuyo yato jānāti passati—</span><br />
<span class="m-text">When a mendicant knows and sees these six elements,</span><br />
</p>
<p id="mn115c6p6">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c7p1">
<span class="m-text m-primary">“Siyā pana, bhante, aññopi pariyāyo, yathā ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, could there be another way in which a mendicant is qualified to be called ‘skilled in the elements’?”</span><br />
</p>
<p id="mn115c7p2">
<span class="m-text m-primary">“Siyā, ānanda.</span><br />
<span class="m-text">“There could, Ānanda.</span><br />
</p>
<p id="mn115c7p3">
<span class="m-text m-primary">Chayimā, ānanda, dhātuyo—</span><br />
<span class="m-text">There are these six elements:</span><br />
</p>
<p id="mn115c7p4">
<span class="m-text m-primary">kāmadhātu, nekkhammadhātu, byāpādadhātu, abyāpādadhātu, vihiṁsādhātu, avihiṁsādhātu.</span><br />
<span class="m-text">the elements of sensuality and renunciation, malice and good will, and cruelty and harmlessness.</span><br />
</p>
<p id="mn115c7p5">
<span class="m-text m-primary">Imā kho, ānanda, cha dhātuyo yato jānāti passati—</span><br />
<span class="m-text">When a mendicant knows and sees these six elements,</span><br />
</p>
<p id="mn115c7p6">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c8p1">
<span class="m-text m-primary">“Siyā pana, bhante, aññopi pariyāyo, yathā ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, could there be another way in which a mendicant is qualified to be called ‘skilled in the elements’?”</span><br />
</p>
<p id="mn115c8p2">
<span class="m-text m-primary">“Siyā, ānanda.</span><br />
<span class="m-text">“There could, Ānanda.</span><br />
</p>
<p id="mn115c8p3">
<span class="m-text m-primary">Tisso imā, ānanda, dhātuyo—</span><br />
<span class="m-text">There are these three elements:</span><br />
</p>
<p id="mn115c8p4">
<span class="m-text m-primary">kāmadhātu, rūpadhātu, arūpadhātu.</span><br />
<span class="m-text">the elements of the sensual realm, the realm of luminous form, and the formless realm.</span><br />
</p>
<p id="mn115c8p5">
<span class="m-text m-primary">Imā kho, ānanda, tisso dhātuyo yato jānāti passati—</span><br />
<span class="m-text">When a mendicant knows and sees these three elements,</span><br />
</p>
<p id="mn115c8p6">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c9p1">
<span class="m-text m-primary">“Siyā pana, bhante, aññopi pariyāyo, yathā ‘dhātukusalo bhikkhū’ti alaṁvacanāyā”ti?</span><br />
<span class="m-text">“But sir, could there be another way in which a mendicant is qualified to be called ‘skilled in the elements’?”</span><br />
</p>
<p id="mn115c9p2">
<span class="m-text m-primary">“Siyā, ānanda.</span><br />
<span class="m-text">“There could, Ānanda.</span><br />
</p>
<p id="mn115c9p3">
<span class="m-text m-primary">Dve imā, ānanda, dhātuyo—</span><br />
<span class="m-text">There are these two elements:</span><br />
</p>
<p id="mn115c9p4">
<span class="m-text m-primary">saṅkhatādhātu, asaṅkhatādhātu.</span><br />
<span class="m-text">the conditioned element and the unconditioned element.</span><br />
</p>
<p id="mn115c9p5">
<span class="m-text m-primary">Imā kho, ānanda, dve dhātuyo yato jānāti passati—</span><br />
<span class="m-text">When a mendicant knows and sees these two elements,</span><br />
</p>
<p id="mn115c9p6">
<span class="m-text m-primary">ettāvatāpi kho, ānanda, ‘dhātukusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the elements’.”</span><br />
</p>
<p id="mn115c10p1">
<span class="m-text m-primary">“Kittāvatā pana, bhante, ‘āyatanakusalo bhikkhū’ti alaṁvacanāyā”ti?</span><br />
<span class="m-text">“But sir, how is a mendicant qualified to be called ‘skilled in the sense fields’?”</span><br />
</p>
<p id="mn115c10p2">
<span class="m-text m-primary">“Cha kho panimāni, ānanda, ajjhattikabāhirāni āyatanāni—</span><br />
<span class="m-text">“There are these six interior and exterior sense fields:</span><br />
</p>
<p id="mn115c10p3">
<span class="m-text m-primary">cakkhu ceva rūpā ca sotañca saddā ca ghānañca gandhā ca jivhā ca rasā ca kāyo ca phoṭṭhabbā ca mano ca dhammā ca.</span><br />
<span class="m-text">the eye and sights, the ear and sounds, the nose and smells, the tongue and tastes, the body and touches, and the mind and thoughts.</span><br />
</p>
<p id="mn115c10p4">
<span class="m-text m-primary">Imāni kho, ānanda, cha ajjhattikabāhirāni āyatanāni yato jānāti passati—</span><br />
<span class="m-text">When a mendicant knows and sees these six interior and exterior sense fields,</span><br />
</p>
<p id="mn115c10p5">
<span class="m-text m-primary">ettāvatā kho, ānanda, ‘āyatanakusalo bhikkhū’ti alaṁvacanāyā”ti.</span><br />
<span class="m-text">they’re qualified to be called ‘skilled in the sense fields’.”</span><br />
</p>
<p id="mn115c11p1">
<span class="m-text m-primary">“Kittāvatā pana, bhante, ‘paṭiccasamuppādakusalo bhikkhū’ti alaṁvacanāyā”ti?</span><br />
<span class="m-text">“But sir, how is a mendicant qualified to be called ‘skilled in dependent origination’?”</span><br />
</p>
<p id="mn115c11p2">
<span class="m-text m-primary">“Idhānanda, bhikkhu evaṁ pajānāti:</span><br />
<span class="m-text">“It’s when a mendicant understands:</span><br />
</p>
<p id="mn115c11p3">
<span class="m-text m-primary">‘imasmiṁ sati idaṁ hoti, imassuppādā idaṁ uppajjati,</span><br />
<span class="m-text">‘When this exists, that is; due to the arising of this, that arises.</span><br />
</p>
<p id="mn115c11p4">
<span class="m-text m-primary">imasmiṁ asati idaṁ na hoti, imassa nirodhā idaṁ nirujjhati, yadidaṁ—</span><br />
<span class="m-text">When this doesn’t exist, that is not; due to the cessation of this, that ceases. That is:</span><br />
</p>
<p id="mn115c11p5">
<span class="m-text m-primary">avijjāpaccayā saṅkhārā,</span><br />
<span class="m-text">ignorance is a condition for choices.</span><br />
</p>
<p id="mn115c11p6">
<span class="m-text m-primary">saṅkhārapaccayā viññāṇaṁ,</span><br />
<span class="m-text">Choices are conditions for consciousness.</span><br />
</p>
<p id="mn115c11p7">
<span class="m-text m-primary">viññāṇapaccayā nāmarūpaṁ,</span><br />
<span class="m-text">Consciousness is a condition for name and form.</span><br />
</p>
<p id="mn115c11p8">
<span class="m-text m-primary">nāmarūpapaccayā saḷāyatanaṁ,</span><br />
<span class="m-text">Name and form are conditions for the six sense fields.</span><br />
</p>
<p id="mn115c11p9">
<span class="m-text m-primary">saḷāyatanapaccayā phasso,</span><br />
<span class="m-text">The six sense fields are conditions for contact.</span><br />
</p>
<p id="mn115c11p10">
<span class="m-text m-primary">phassapaccayā vedanā,</span><br />
<span class="m-text">Contact is a condition for feeling.</span><br />
</p>
<p id="mn115c11p11">
<span class="m-text m-primary">vedanāpaccayā taṇhā,</span><br />
<span class="m-text">Feeling is a condition for craving.</span><br />
</p>
<p id="mn115c11p12">
<span class="m-text m-primary">taṇhāpaccayā upādānaṁ,</span><br />
<span class="m-text">Craving is a condition for grasping.</span><br />
</p>
<p id="mn115c11p13">
<span class="m-text m-primary">upādānapaccayā bhavo,</span><br />
<span class="m-text">Grasping is a condition for continued existence.</span><br />
</p>
<p id="mn115c11p14">
<span class="m-text m-primary">bhavapaccayā jāti,</span><br />
<span class="m-text">Continued existence is a condition for rebirth.</span><br />
</p>
<p id="mn115c11p15">
<span class="m-text m-primary">jātipaccayā jarāmaraṇaṁ sokaparidevadukkhadomanassūpāyāsā sambhavanti.</span><br />
<span class="m-text">Rebirth is a condition for old age and death, sorrow, lamentation, pain, sadness, and distress to come to be.</span><br />
</p>
<p id="mn115c11p16">
<span class="m-text m-primary">Evametassa kevalassa dukkhakkhandhassa samudayo hoti.</span><br />
<span class="m-text">That is how this entire mass of suffering originates.</span><br />
</p>
<p id="mn115c11p17">
<span class="m-text m-primary">Avijjāya tveva asesavirāganirodhā saṅkhāranirodho,</span><br />
<span class="m-text">When ignorance fades away and ceases with nothing left over, choices cease.</span><br />
</p>
<p id="mn115c11p18">
<span class="m-text m-primary">saṅkhāranirodhā viññāṇanirodho,</span><br />
<span class="m-text">When choices cease, consciousness ceases.</span><br />
</p>
<p id="mn115c11p19">
<span class="m-text m-primary">viññāṇanirodhā nāmarūpanirodho,</span><br />
<span class="m-text">When consciousness ceases, name and form cease.</span><br />
</p>
<p id="mn115c11p20">
<span class="m-text m-primary">nāmarūpanirodhā saḷāyatananirodho,</span><br />
<span class="m-text">When name and form cease, the six sense fields cease.</span><br />
</p>
<p id="mn115c11p21">
<span class="m-text m-primary">saḷāyatananirodhā phassanirodho,</span><br />
<span class="m-text">When the six sense fields cease, contact ceases.</span><br />
</p>
<p id="mn115c11p22">
<span class="m-text m-primary">phassanirodhā vedanānirodho,</span><br />
<span class="m-text">When contact ceases, feeling ceases.</span><br />
</p>
<p id="mn115c11p23">
<span class="m-text m-primary">vedanānirodhā taṇhānirodho,</span><br />
<span class="m-text">When feeling ceases, craving ceases.</span><br />
</p>
<p id="mn115c11p24">
<span class="m-text m-primary">taṇhānirodhā upādānanirodho,</span><br />
<span class="m-text">When craving ceases, grasping ceases.</span><br />
</p>
<p id="mn115c11p25">
<span class="m-text m-primary">upādānanirodhā bhavanirodho,</span><br />
<span class="m-text">When grasping ceases, continued existence ceases.</span><br />
</p>
<p id="mn115c11p26">
<span class="m-text m-primary">bhavanirodhā jātinirodho,</span><br />
<span class="m-text">When continued existence ceases, rebirth ceases.</span><br />
</p>
<p id="mn115c11p27">
<span class="m-text m-primary">jātinirodhā jarāmaraṇaṁ sokaparidevadukkhadomanassūpāyāsā nirujjhanti.</span><br />
<span class="m-text">When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="mn115c11p28">
<span class="m-text m-primary">Evametassa kevalassa dukkhakkhandhassa nirodho hoti’.</span><br />
<span class="m-text">That is how this entire mass of suffering ceases.’</span><br />
</p>
<p id="mn115c11p29">
<span class="m-text m-primary">Ettāvatā kho, ānanda, ‘paṭiccasamuppādakusalo bhikkhū’ti alaṁvacanāyā”ti.</span><br />
<span class="m-text">That’s how a mendicant is qualified to be called ‘skilled in dependent origination’.”</span><br />
</p>
<p id="mn115c12p1">
<span class="m-text m-primary">“Kittāvatā pana, bhante, ‘ṭhānāṭhānakusalo bhikkhū’ti alaṁvacanāyā”ti?</span><br />
<span class="m-text">“But sir, how is a mendicant qualified to be called ‘skilled in the possible and impossible’?”</span><br />
</p>
<p id="mn115c12p2">
<span class="m-text m-primary">“Idhānanda, bhikkhu ‘aṭṭhānametaṁ anavakāso yaṁ diṭṭhisampanno puggalo kañci saṅkhāraṁ niccato upagaccheyya, netaṁ ṭhānaṁ vijjatī’ti pajānāti;</span><br />
<span class="m-text">“It’s when a mendicant understands: ‘It’s impossible for a person accomplished in view to take any condition as permanent. That is not possible.</span><br />
</p>
<p id="mn115c12p3">
<span class="m-text m-primary">‘ṭhānañca kho etaṁ vijjati yaṁ puthujjano kañci saṅkhāraṁ niccato upagaccheyya, ṭhānametaṁ vijjatī’ti pajānāti;</span><br />
<span class="m-text">But it’s possible for an ordinary person to take some condition as permanent. That is possible.’</span><br />
</p>
<p id="mn115c12p4">
<span class="m-text m-primary">‘aṭṭhānametaṁ anavakāso yaṁ diṭṭhisampanno puggalo kañci saṅkhāraṁ sukhato upagaccheyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a person accomplished in view to take any condition as pleasant.</span><br />
</p>
<p id="mn115c12p5">
<span class="m-text m-primary">‘ṭhānañca kho etaṁ vijjati yaṁ puthujjano kañci saṅkhāraṁ sukhato upagaccheyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to take some condition as pleasant.’</span><br />
</p>
<p id="mn115c12p6">
<span class="m-text m-primary">‘Aṭṭhānametaṁ anavakāso yaṁ diṭṭhisampanno puggalo kañci dhammaṁ attato upagaccheyya, netaṁ ṭhānaṁ vijjatī’ti pajānāti,</span><br />
<span class="m-text">They understand: ‘It’s impossible for a person accomplished in view to take anything as self.</span><br />
</p>
<p id="mn115c12p7">
<span class="m-text m-primary">‘ṭhānañca kho etaṁ vijjati yaṁ puthujjano kañci dhammaṁ attato upagaccheyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to take something as self.’</span><br />
</p>
<p id="mn115c13p1">
<span class="m-text m-primary">‘Aṭṭhānametaṁ anavakāso yaṁ diṭṭhisampanno puggalo mātaraṁ jīvitā voropeyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a person accomplished in view to murder their mother.</span><br />
</p>
<p id="mn115c13p2">
<span class="m-text m-primary">‘ṭhānañca kho etaṁ vijjati yaṁ puthujjano mātaraṁ jīvitā voropeyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to murder their mother.’</span><br />
</p>
<p id="mn115c13p3">
<span class="m-text m-primary">‘Aṭṭhānametaṁ anavakāso yaṁ diṭṭhisampanno puggalo pitaraṁ jīvitā voropeyya …pe…</span><br />
<span class="m-text">They understand: ‘It’s impossible for a person accomplished in view to murder their father … or murder a perfected one.</span><br />
</p>
<p id="mn115c13p4">
<span class="m-text m-primary">arahantaṁ jīvitā voropeyya, ṭhānametaṁ vijjatī’ti pajānāti;</span><br />
<span class="m-text">But it’s possible for an ordinary person to murder their father … or a perfected one.’</span><br />
</p>
<p id="mn115c13p5">
<span class="m-text m-primary">‘aṭṭhānametaṁ anavakāso yaṁ diṭṭhisampanno puggalo duṭṭhacitto tathāgatassa lohitaṁ uppādeyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a person accomplished in view to injure a Realized One with malicious intent.</span><br />
</p>
<p id="mn115c13p6">
<span class="m-text m-primary">‘ṭhānañca kho etaṁ vijjati yaṁ puthujjano duṭṭhacitto tathāgatassa lohitaṁ uppādeyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to injure a Realized One with malicious intent.’</span><br />
</p>
<p id="mn115c13p7">
<span class="m-text m-primary">‘Aṭṭhānametaṁ anavakāso yaṁ diṭṭhisampanno puggalo saṅghaṁ bhindeyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a person accomplished in view to cause a schism in the Saṅgha.</span><br />
</p>
<p id="mn115c13p8">
<span class="m-text m-primary">‘ṭhānañca kho etaṁ vijjati yaṁ puthujjano saṅghaṁ bhindeyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to cause a schism in the Saṅgha.’</span><br />
</p>
<p id="mn115c13p9">
<span class="m-text m-primary">‘Aṭṭhānametaṁ anavakāso yaṁ diṭṭhisampanno puggalo aññaṁ satthāraṁ uddiseyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a person accomplished in view to acknowledge another teacher.</span><br />
</p>
<p id="mn115c13p10">
<span class="m-text m-primary">‘ṭhānañca kho etaṁ vijjati yaṁ puthujjano aññaṁ satthāraṁ uddiseyya, ṭhānametaṁ vijjatī’ti pajānāti.</span><br />
<span class="m-text">But it’s possible for an ordinary person to acknowledge another teacher.’</span><br />
</p>
<p id="mn115c14p1">
<span class="m-text m-primary">‘Aṭṭhānametaṁ anavakāso yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for two perfected ones, fully awakened Buddhas to arise in the same solar system at the same time.</span><br />
</p>
<p id="mn115c14p2">
<span class="m-text m-primary">‘ṭhānañca kho etaṁ vijjati yaṁ ekissā lokadhātuyā eko arahaṁ sammāsambuddho uppajjeyya, ṭhānametaṁ vijjatī’ti pajānāti.</span><br />
<span class="m-text">But it is possible for just one perfected one, a fully awakened Buddha, to arise in one solar system.’</span><br />
</p>
<p id="mn115c14p3">
<span class="m-text m-primary">‘Aṭṭhānametaṁ anavakāso yaṁ ekissā lokadhātuyā dve rājāno cakkavattino apubbaṁ acarimaṁ uppajjeyyuṁ, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for two wheel-turning monarchs to arise in the same solar system at the same time.</span><br />
</p>
<p id="mn115c14p4">
<span class="m-text m-primary">‘ṭhānañca kho etaṁ vijjati yaṁ ekissā lokadhātuyā eko rājā cakkavattī uppajjeyya, ṭhānametaṁ vijjatī’ti pajānāti.</span><br />
<span class="m-text">But it is possible for just one wheel-turning monarch to arise in one solar system.’</span><br />
</p>
<p id="mn115c15p1">
<span class="m-text m-primary">‘Aṭṭhānametaṁ anavakāso yaṁ itthī arahaṁ assa sammāsambuddho, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a woman to be a perfected one, a fully awakened Buddha.</span><br />
</p>
<p id="mn115c15p2">
<span class="m-text m-primary">‘ṭhānañca kho etaṁ vijjati yaṁ puriso arahaṁ assa sammāsambuddho, ṭhānametaṁ vijjatī’ti pajānāti.</span><br />
<span class="m-text">But it is possible for a man to be a perfected one, a fully awakened Buddha.’</span><br />
</p>
<p id="mn115c15p3">
<span class="m-text m-primary">‘Aṭṭhānametaṁ anavakāso yaṁ itthī rājā assa cakkavattī, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a woman to be a wheel-turning monarch.</span><br />
</p>
<p id="mn115c15p4">
<span class="m-text m-primary">‘ṭhānañca kho etaṁ vijjati yaṁ puriso rājā assa cakkavattī, ṭhānametaṁ vijjatī’ti pajānāti.</span><br />
<span class="m-text">But it is possible for a man to be a wheel-turning monarch.’</span><br />
</p>
<p id="mn115c15p5">
<span class="m-text m-primary">‘Aṭṭhānametaṁ anavakāso yaṁ itthī sakkattaṁ kareyya … mārattaṁ kareyya … brahmattaṁ kareyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a woman to perform the role of Sakka, Māra, or Brahmā.</span><br />
</p>
<p id="mn115c15p6">
<span class="m-text m-primary">‘ṭhānañca kho etaṁ vijjati yaṁ puriso sakkattaṁ kareyya … mārattaṁ kareyya … brahmattaṁ kareyya, ṭhānametaṁ vijjatī’ti pajānāti.</span><br />
<span class="m-text">But it is possible for a man to perform the role of Sakka, Māra, or Brahmā.’</span><br />
</p>
<p id="mn115c16p1">
<span class="m-text m-primary">‘Aṭṭhānametaṁ anavakāso yaṁ kāyaduccaritassa iṭṭho kanto manāpo vipāko nibbatteyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for a likable, desirable, agreeable result to come from bad conduct of body, speech, and mind.</span><br />
</p>
<p id="mn115c16p2">
<span class="m-text m-primary">‘ṭhānañca kho etaṁ vijjati yaṁ kāyaduccaritassa aniṭṭho akanto amanāpo vipāko nibbatteyya, ṭhānametaṁ vijjatī’ti pajānāti.</span><br />
<span class="m-text">But it is possible for an unlikable, undesirable, disagreeable result to come from bad conduct of body, speech, and mind.’</span><br />
</p>
<p id="mn115c16p3">
<span class="m-text m-primary">‘Aṭṭhānametaṁ anavakāso yaṁ vacīduccaritassa …pe…</span><br />
</p>
<p id="mn115c16p4">
<span class="m-text m-primary">yaṁ manoduccaritassa iṭṭho kanto manāpo vipāko nibbatteyya, netaṁ ṭhānaṁ vijjatī’ti pajānāti;</span><br />
</p>
<p id="mn115c16p5">
<span class="m-text m-primary">ṭhānañca kho etaṁ vijjati yaṁ vacīduccaritassa …pe…</span><br />
</p>
<p id="mn115c16p6">
<span class="m-text m-primary">yaṁ manoduccaritassa aniṭṭho akanto amanāpo vipāko nibbatteyya, ṭhānametaṁ vijjatīti pajānāti.</span><br />
</p>
<p id="mn115c17p1">
<span class="m-text m-primary">‘Aṭṭhānametaṁ anavakāso yaṁ kāyasucaritassa aniṭṭho akanto amanāpo vipāko nibbatteyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible for an unlikable, undesirable, disagreeable result to come from good conduct of body, speech, and mind.</span><br />
</p>
<p id="mn115c17p2">
<span class="m-text m-primary">‘ṭhānañca kho etaṁ vijjati yaṁ kāyasucaritassa iṭṭho kanto manāpo vipāko nibbatteyya, ṭhānametaṁ vijjatī’ti pajānāti.</span><br />
<span class="m-text">But it is possible for a likable, desirable, agreeable result to come from good conduct of body, speech, and mind.’</span><br />
</p>
<p id="mn115c17p3">
<span class="m-text m-primary">‘Aṭṭhānametaṁ anavakāso yaṁ vacīsucaritassa …pe…</span><br />
</p>
<p id="mn115c17p4">
<span class="m-text m-primary">yaṁ manosucaritassa aniṭṭho akanto amanāpo vipāko nibbatteyya, netaṁ ṭhānaṁ vijjatī’ti pajānāti;</span><br />
</p>
<p id="mn115c17p5">
<span class="m-text m-primary">‘ṭhānañca kho etaṁ vijjati yaṁ vacīsucaritassa …pe…</span><br />
</p>
<p id="mn115c17p6">
<span class="m-text m-primary">yaṁ manosucaritassa iṭṭho kanto manāpo vipāko nibbatteyya, ṭhānametaṁ vijjatī’ti pajānāti.</span><br />
</p>
<p id="mn115c18p1">
<span class="m-text m-primary">‘Aṭṭhānametaṁ anavakāso yaṁ kāyaduccaritasamaṅgī taṁnidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible that someone who has engaged in bad conduct of body, speech, and mind, could for that reason alone, when their body breaks up, after death, be reborn in a good place, a heavenly realm.</span><br />
</p>
<p id="mn115c18p2">
<span class="m-text m-primary">‘ṭhānañca kho etaṁ vijjati yaṁ kāyaduccaritasamaṅgī taṁnidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, ṭhānametaṁ vijjatī’ti pajānāti.</span><br />
<span class="m-text">But it is possible that someone who has engaged in bad conduct of body, speech, and mind could, for that reason alone, when their body breaks up, after death, be reborn in a place of loss, a bad place, the underworld, hell.’</span><br />
</p>
<p id="mn115c19p1">
<span class="m-text m-primary">‘Aṭṭhānametaṁ anavakāso yaṁ vacīduccaritasamaṅgī …pe…</span><br />
</p>
<p id="mn115c19p2">
<span class="m-text m-primary">yaṁ manoduccaritasamaṅgī taṁnidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, netaṁ ṭhānaṁ vijjatī’ti pajānāti;</span><br />
</p>
<p id="mn115c19p3">
<span class="m-text m-primary">‘ṭhānañca kho etaṁ vijjati yaṁ vacīduccaritasamaṅgī …pe…</span><br />
</p>
<p id="mn115c19p4">
<span class="m-text m-primary">yaṁ manoduccaritasamaṅgī taṁnidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, ṭhānametaṁ vijjatī’ti pajānāti.</span><br />
</p>
<p id="mn115c19p5">
<span class="m-text m-primary">‘Aṭṭhānametaṁ anavakāso yaṁ kāyasucaritasamaṅgī taṁnidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, netaṁ ṭhānaṁ vijjatī’ti pajānāti;</span><br />
<span class="m-text">They understand: ‘It’s impossible that someone who has engaged in good conduct of body, speech, and mind could, for that reason alone, when their body breaks up, after death, be reborn in a place of loss, the underworld, a lower realm, hell.</span><br />
</p>
<p id="mn115c19p6">
<span class="m-text m-primary">‘ṭhānañca kho etaṁ vijjati yaṁ kāyasucaritasamaṅgī taṁnidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, ṭhānametaṁ vijjatī’ti pajānāti.</span><br />
<span class="m-text">But it is possible that someone who has engaged in good conduct of body, speech, and mind could, for that reason alone, when their body breaks up, after death, be reborn in a good place, a heavenly realm.’</span><br />
</p>
<p id="mn115c19p7">
<span class="m-text m-primary">‘Aṭṭhānametaṁ anavakāso yaṁ vacīsucaritasamaṅgī …pe…</span><br />
</p>
<p id="mn115c19p8">
<span class="m-text m-primary">yaṁ manosucaritasamaṅgī taṁnidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, netaṁ ṭhānaṁ vijjatī’ti pajānāti;</span><br />
</p>
<p id="mn115c19p9">
<span class="m-text m-primary">‘ṭhānañca kho etaṁ vijjati yaṁ vacīsucaritasamaṅgī …pe…</span><br />
</p>
<p id="mn115c19p10">
<span class="m-text m-primary">yaṁ manosucaritasamaṅgī taṁnidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, ṭhānametaṁ vijjatī’ti pajānāti.</span><br />
</p>
<p id="mn115c19p11">
<span class="m-text m-primary">Ettāvatā kho, ānanda, ‘ṭhānāṭhānakusalo bhikkhū’ti alaṁvacanāyā”ti.</span><br />
<span class="m-text">That’s how a mendicant is qualified to be called ‘skilled in the possible and impossible’.”</span><br />
</p>
<p id="mn115c20p1">
<span class="m-text m-primary">Evaṁ vutte, āyasmā ānando bhagavantaṁ etadavoca:</span><br />
<span class="m-text">When he said this, Venerable Ānanda said to the Buddha,</span><br />
</p>
<p id="mn115c20p2">
<span class="m-text m-primary">“acchariyaṁ, bhante, abbhutaṁ, bhante.</span><br />
<span class="m-text">“It’s incredible, sir, it’s amazing!</span><br />
</p>
<p id="mn115c20p3">
<span class="m-text m-primary">Konāmo ayaṁ, bhante, dhammapariyāyo”ti?</span><br />
<span class="m-text">What is the name of this exposition of the teaching?”</span><br />
</p>
<p id="mn115c20p4">
<span class="m-text m-primary">“Tasmātiha tvaṁ, ānanda, imaṁ dhammapariyāyaṁ ‘bahudhātuko’tipi naṁ dhārehi, ‘catuparivaṭṭo’tipi naṁ dhārehi, ‘dhammādāso’tipi naṁ dhārehi, ‘amatadundubhī’tipi naṁ dhārehi, ‘anuttaro saṅgāmavijayo’tipi naṁ dhārehī”ti.</span><br />
<span class="m-text">“In that case, Ānanda, you may remember this exposition of the teaching as ‘The Many Elements’, or else ‘The Four Cycles’, or else ‘The Mirror of the Teaching’, or else ‘The Drum of the Deathless’, or else ‘The Supreme Victory in Battle’.”</span><br />
</p>
<p id="mn115c20p5">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn115c20p6">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn115c20p7">
<span class="m-text m-primary">Bahudhātukasuttaṁ niṭṭhitaṁ pañcamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>