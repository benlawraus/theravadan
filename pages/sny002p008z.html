<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn2 &raquo; Saṁyutta Nikāya 2 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny002p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 2" />
  <meta name="twitter:title" content="Saṁyutta Nikāya 2" />
  <meta property="og:url" content="https://theravadan.org/pages/sny002p008z.html" />
  <meta property="og:description" content="Linked Discourses 2 1. Paṭhamavagga Chapter One 8. Tāyanasutta 8. With Tāyana Sāvatthinidānaṁ. At Sāvatthī. Atha kho tāyano devaputto purāṇatitthakaro abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Then, late at night, the glorious god Tāyana, formerly a …" />
  <meta name="twitter:description" content="Linked Discourses 2 1. Paṭhamavagga Chapter One 8. Tāyanasutta 8. With Tāyana Sāvatthinidānaṁ. At Sāvatthī. Atha kho tāyano devaputto purāṇatitthakaro abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Then, late at night, the glorious god Tāyana, formerly a …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn2-index.html">sn2</a> &raquo;
          </span>
          Saṁyutta Nikāya 2
        </h1>
<!-- content -->
<p><span class="m-text">Linked Discourses 2</span></p>
<section id="pathamavagga">
<h2><a href="#pathamavagga">1. Paṭhamavagga</a></h2>
<p><span class="m-text">Chapter One</span></p>
<section id="tayanasutta">
<h3><a href="#tayanasutta">8. Tāyanasutta</a></h3>
<p><span class="m-text">8. With Tāyana</span></p>
<p id="sn2p8c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn2p8c1p2">
<span class="m-text m-primary">Atha kho tāyano devaputto purāṇatitthakaro abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.</span><br />
<span class="m-text">Then, late at night, the glorious god Tāyana, formerly a religious founder, lighting up the entire Jeta’s Grove, went up to the Buddha, bowed, stood to one side,</span><br />
</p>
<p id="sn2p8c1p3">
<span class="m-text m-primary">Ekamantaṁ ṭhito kho tāyano devaputto bhagavato santike imā gāthāyo abhāsi:</span><br />
<span class="m-text">and recited these verses in the Buddha’s presence:</span><br />
</p>
<p id="sn2p8c2p1">
<span class="m-text m-primary">“Chinda sotaṁ parakkamma,</span><br />
<span class="m-text">“Strive and cut the stream!</span><br />
</p>
<p id="sn2p8c2p2">
<span class="m-text m-primary">kāme panuda brāhmaṇa;</span><br />
<span class="m-text">Dispel sensual pleasures, brahmin.</span><br />
</p>
<p id="sn2p8c2p3">
<span class="m-text m-primary">Nappahāya munī kāme,</span><br />
<span class="m-text">A sage who doesn’t give up sensual pleasures</span><br />
</p>
<p id="sn2p8c2p4">
<span class="m-text m-primary">nekattamupapajjati.</span><br />
<span class="m-text">is not reborn in a unified state.</span><br />
</p>
<p id="sn2p8c3p1">
<span class="m-text m-primary">Kayirā ce kayirāthenaṁ,</span><br />
<span class="m-text">If one is to do what should be done,</span><br />
</p>
<p id="sn2p8c3p2">
<span class="m-text m-primary">daḷhamenaṁ parakkame;</span><br />
<span class="m-text">one should staunchly strive.</span><br />
</p>
<p id="sn2p8c3p3">
<span class="m-text m-primary">Sithilo hi paribbājo,</span><br />
<span class="m-text">For the life gone forth when laxly led</span><br />
</p>
<p id="sn2p8c3p4">
<span class="m-text m-primary">bhiyyo ākirate rajaṁ.</span><br />
<span class="m-text">just stirs up dust all the more.</span><br />
</p>
<p id="sn2p8c4p1">
<span class="m-text m-primary">Akataṁ dukkaṭaṁ seyyo,</span><br />
<span class="m-text">A bad deed is better left undone,</span><br />
</p>
<p id="sn2p8c4p2">
<span class="m-text m-primary">pacchā tapati dukkaṭaṁ;</span><br />
<span class="m-text">for it will plague you later on.</span><br />
</p>
<p id="sn2p8c4p3">
<span class="m-text m-primary">Katañca sukataṁ seyyo,</span><br />
<span class="m-text">A good deed is better done,</span><br />
</p>
<p id="sn2p8c4p4">
<span class="m-text m-primary">yaṁ katvā nānutappati.</span><br />
<span class="m-text">one that does not plague you.</span><br />
</p>
<p id="sn2p8c5p1">
<span class="m-text m-primary">Kuso yathā duggahito,</span><br />
<span class="m-text">When kusa grass is wrongly grasped</span><br />
</p>
<p id="sn2p8c5p2">
<span class="m-text m-primary">hatthamevānukantati;</span><br />
<span class="m-text">it only cuts the hand.</span><br />
</p>
<p id="sn2p8c5p3">
<span class="m-text m-primary">Sāmaññaṁ dupparāmaṭṭhaṁ,</span><br />
<span class="m-text">So too, the ascetic life, when wrongly taken,</span><br />
</p>
<p id="sn2p8c5p4">
<span class="m-text m-primary">nirayāyūpakaḍḍhati.</span><br />
<span class="m-text">drags you to hell.</span><br />
</p>
<p id="sn2p8c6p1">
<span class="m-text m-primary">Yaṁ kiñci sithilaṁ kammaṁ,</span><br />
<span class="m-text">Any lax act,</span><br />
</p>
<p id="sn2p8c6p2">
<span class="m-text m-primary">saṅkiliṭṭhañca yaṁ vataṁ;</span><br />
<span class="m-text">any corrupt observance,</span><br />
</p>
<p id="sn2p8c6p3">
<span class="m-text m-primary">Saṅkassaraṁ brahmacariyaṁ,</span><br />
<span class="m-text">or suspicious spiritual life,</span><br />
</p>
<p id="sn2p8c6p4">
<span class="m-text m-primary">na taṁ hoti mahapphalan”ti.</span><br />
<span class="m-text">is not very fruitful.”</span><br />
</p>
<p id="sn2p8c7p1">
<span class="m-text m-primary">Idamavoca tāyano devaputto;</span><br />
<span class="m-text">That’s what the god Tāyana said.</span><br />
</p>
<p id="sn2p8c7p2">
<span class="m-text m-primary">idaṁ vatvā bhagavantaṁ abhivādetvā padakkhiṇaṁ katvā tatthevantaradhāyīti.</span><br />
<span class="m-text">Then he bowed and respectfully circled the Buddha, keeping him on his right side, before vanishing right there.</span><br />
</p>
<p id="sn2p8c8p1">
<span class="m-text m-primary">Atha kho bhagavā tassā rattiyā accayena bhikkhū āmantesi:</span><br />
<span class="m-text">Then, when the night had passed, the Buddha told the mendicants all that had happened.</span><br />
</p>
<p id="sn2p8c8p2">
<span class="m-text m-primary">“imaṁ, bhikkhave, rattiṁ tāyano nāma devaputto purāṇatitthakaro abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi.</span><br />
<span class="m-text">“Mendicants, tonight, the glorious god Tāyana, formerly a religious founder, lighting up the entire Jeta’s Grove, came to me, bowed, stood to one side,</span><br />
</p>
<p id="sn2p8c8p3">
<span class="m-text m-primary">Ekamantaṁ ṭhito kho, bhikkhave, tāyano devaputto mama santike imā gāthāyo abhāsi:</span><br />
<span class="m-text">and recited these verses in my presence.” The Buddha repeated the verses in full, adding:</span><br />
</p>
<p id="sn2p8c9p1">
<span class="m-text m-primary">‘Chinda sotaṁ parakkamma,</span><br />
</p>
<p id="sn2p8c9p2">
<span class="m-text m-primary">kāme panuda brāhmaṇa;</span><br />
</p>
<p id="sn2p8c9p3">
<span class="m-text m-primary">Nappahāya munī kāme,</span><br />
</p>
<p id="sn2p8c9p4">
<span class="m-text m-primary">nekattamupapajjati.</span><br />
</p>
<p id="sn2p8c10p1">
<span class="m-text m-primary">Kayirā ce kayirāthenaṁ,</span><br />
</p>
<p id="sn2p8c10p2">
<span class="m-text m-primary">daḷhamenaṁ parakkame;</span><br />
</p>
<p id="sn2p8c10p3">
<span class="m-text m-primary">Sithilo hi paribbājo,</span><br />
</p>
<p id="sn2p8c10p4">
<span class="m-text m-primary">bhiyyo ākirate rajaṁ.</span><br />
</p>
<p id="sn2p8c11p1">
<span class="m-text m-primary">Akataṁ dukkaṭaṁ seyyo,</span><br />
</p>
<p id="sn2p8c11p2">
<span class="m-text m-primary">pacchā tapati dukkaṭaṁ;</span><br />
</p>
<p id="sn2p8c11p3">
<span class="m-text m-primary">Katañca sukataṁ seyyo,</span><br />
</p>
<p id="sn2p8c11p4">
<span class="m-text m-primary">yaṁ katvā nānutappati.</span><br />
</p>
<p id="sn2p8c12p1">
<span class="m-text m-primary">Kuso yathā duggahito,</span><br />
</p>
<p id="sn2p8c12p2">
<span class="m-text m-primary">hatthamevānukantati;</span><br />
</p>
<p id="sn2p8c12p3">
<span class="m-text m-primary">Sāmaññaṁ dupparāmaṭṭhaṁ,</span><br />
</p>
<p id="sn2p8c12p4">
<span class="m-text m-primary">nirayāyūpakaḍḍhati.</span><br />
</p>
<p id="sn2p8c13p1">
<span class="m-text m-primary">Yaṁ kiñci sithilaṁ kammaṁ,</span><br />
</p>
<p id="sn2p8c13p2">
<span class="m-text m-primary">saṅkiliṭṭhañca yaṁ vataṁ;</span><br />
</p>
<p id="sn2p8c13p3">
<span class="m-text m-primary">Saṅkassaraṁ brahmacariyaṁ,</span><br />
</p>
<p id="sn2p8c13p4">
<span class="m-text m-primary">na taṁ hoti mahapphalan’ti.</span><br />
</p>
<p id="sn2p8c14p1">
<span class="m-text m-primary">Idamavoca, bhikkhave, tāyano devaputto, idaṁ vatvā maṁ abhivādetvā padakkhiṇaṁ katvā tatthevantaradhāyi.</span><br />
<span class="m-text">“That’s what the god Tāyana said. Then he bowed and respectfully circled me, keeping me on his right side, before vanishing right there.</span><br />
</p>
<p id="sn2p8c14p2">
<span class="m-text m-primary">Uggaṇhātha, bhikkhave, tāyanagāthā;</span><br />
<span class="m-text">Mendicants, learn the verses of Tāyana!</span><br />
</p>
<p id="sn2p8c14p3">
<span class="m-text m-primary">pariyāpuṇātha, bhikkhave, tāyanagāthā;</span><br />
<span class="m-text">Memorize the verses of Tāyana!</span><br />
</p>
<p id="sn2p8c14p4">
<span class="m-text m-primary">dhāretha, bhikkhave, tāyanagāthā.</span><br />
<span class="m-text">Remember the verses of Tāyana!</span><br />
</p>
<p id="sn2p8c14p5">
<span class="m-text m-primary">Atthasaṁhitā, bhikkhave, tāyanagāthā ādibrahmacariyikā”ti.</span><br />
<span class="m-text">These verses are beneficial and relate to the fundamentals of the spiritual life.”</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>