<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/vvy01ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="/pages/vvy01ez.html" />
  <meta property="og:description" content="Itthivimāna Mañjiṭṭhakavagga 2. Pabhassaravimānavatthu “Pabhassaravaravaṇṇanibhe, Surattavatthavasane; Mahiddhike candanaruciragatte, Kā tvaṁ subhe devate vandase mamaṁ. Pallaṅko ca te mahaggho, Nānāratanacittito ruciro; Yattha tvaṁ nisinnā virocasi, Devarājāriva nandane vane. Kiṁ tvaṁ pure sucaritamācarī bhadde, Kissa kammassa vipākaṁ; Anubhosi devalokasmiṁ, Devate pucchitācikkha; Kissa kammassidaṁ phalan”ti. “Piṇḍāya te carantassa …" />
  <meta name="twitter:description" content="Itthivimāna Mañjiṭṭhakavagga 2. Pabhassaravimānavatthu “Pabhassaravaravaṇṇanibhe, Surattavatthavasane; Mahiddhike candanaruciragatte, Kā tvaṁ subhe devate vandase mamaṁ. Pallaṅko ca te mahaggho, Nānāratanacittito ruciro; Yattha tvaṁ nisinnā virocasi, Devarājāriva nandane vane. Kiṁ tvaṁ pure sucaritamācarī bhadde, Kissa kammassa vipākaṁ; Anubhosi devalokasmiṁ, Devate pucchitācikkha; Kissa kammassidaṁ phalan”ti. “Piṇḍāya te carantassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="manjitthakavagga">
<h3><a href="#manjitthakavagga">Mañjiṭṭhakavagga</a></h3>
<section id="pabhassaravimanavatthu">
<h4><a href="#pabhassaravimanavatthu">2. Pabhassaravimānavatthu</a></h4>
<p id="vv40c1p1">
<span class="pali m-text">“Pabhassaravaravaṇṇanibhe,</span><br />
</p>
<p id="vv40c1p2">
<span class="pali m-text">Surattavatthavasane;</span><br />
</p>
<p id="vv40c1p3">
<span class="pali m-text">Mahiddhike candanaruciragatte,</span><br />
</p>
<p id="vv40c1p4">
<span class="pali m-text">Kā tvaṁ subhe devate vandase mamaṁ.</span><br />
</p>
<p id="vv40c2p1">
<span class="pali m-text">Pallaṅko ca te mahaggho,</span><br />
</p>
<p id="vv40c2p2">
<span class="pali m-text">Nānāratanacittito ruciro;</span><br />
</p>
<p id="vv40c2p3">
<span class="pali m-text">Yattha tvaṁ nisinnā virocasi,</span><br />
</p>
<p id="vv40c2p4">
<span class="pali m-text">Devarājāriva nandane vane.</span><br />
</p>
<p id="vv40c3p1">
<span class="pali m-text">Kiṁ tvaṁ pure sucaritamācarī bhadde,</span><br />
</p>
<p id="vv40c3p2">
<span class="pali m-text">Kissa kammassa vipākaṁ;</span><br />
</p>
<p id="vv40c3p3">
<span class="pali m-text">Anubhosi devalokasmiṁ,</span><br />
</p>
<p id="vv40c3p4">
<span class="pali m-text">Devate pucchitācikkha;</span><br />
</p>
<p id="vv40c3p5">
<span class="pali m-text">Kissa kammassidaṁ phalan”ti.</span><br />
</p>
<p id="vv40c4p1">
<span class="pali m-text">“Piṇḍāya te carantassa,</span><br />
</p>
<p id="vv40c4p2">
<span class="pali m-text">Mālaṁ phāṇitañca adadaṁ bhante;</span><br />
</p>
<p id="vv40c4p3">
<span class="pali m-text">Tassa kammassidaṁ vipākaṁ,</span><br />
</p>
<p id="vv40c4p4">
<span class="pali m-text">Anubhomi devalokasmiṁ.</span><br />
</p>
<p id="vv40c5p1">
<span class="pali m-text">Hoti ca me anutāpo,</span><br />
</p>
<p id="vv40c5p2">
<span class="pali m-text">Aparaddhaṁ dukkhitañca me bhante;</span><br />
</p>
<p id="vv40c5p3">
<span class="pali m-text">Sāhaṁ dhammaṁ nāssosiṁ,</span><br />
</p>
<p id="vv40c5p4">
<span class="pali m-text">Sudesitaṁ dhammarājena.</span><br />
</p>
<p id="vv40c6p1">
<span class="pali m-text">Taṁ taṁ vadāmi bhaddante,</span><br />
</p>
<p id="vv40c6p2">
<span class="pali m-text">‘Yassa me anukampiyo koci;</span><br />
</p>
<p id="vv40c6p3">
<span class="pali m-text">Dhammesu taṁ samādapetha’,</span><br />
</p>
<p id="vv40c6p4">
<span class="pali m-text">Sudesitaṁ dhammarājena.</span><br />
</p>
<p id="vv40c7p1">
<span class="pali m-text">Yesaṁ atthi saddhā buddhe,</span><br />
</p>
<p id="vv40c7p2">
<span class="pali m-text">dhamme ca saṅgharatane;</span><br />
</p>
<p id="vv40c7p3">
<span class="pali m-text">Te maṁ ativirocanti,</span><br />
</p>
<p id="vv40c7p4">
<span class="pali m-text">āyunā yasasā siriyā.</span><br />
</p>
<p id="vv40c8p1">
<span class="pali m-text">Patāpena vaṇṇena uttaritarā,</span><br />
</p>
<p id="vv40c8p2">
<span class="pali m-text">Aññe mahiddhikatarā mayā devā”ti.</span><br />
</p>
<p id="vv40c9p1">
<span class="pali m-text">Pabhassaravimānaṁ dutiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>