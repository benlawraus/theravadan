<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv20 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kv0020p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-kv-index.html">kv</a> &raquo;
            <a href="../pages/abhidhamma-kv-kv20-index.html">kv20</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/kv0019p0008.html">Previous</a></div>
<div class="m-col-t-6 m-text-right">
<a href="../pages/kv0020p0002.html">Next</a></div>
</div>
<p id="kv20p1c0p2">
<span class="pali m-text">Niggahapaṇṇāsaka</span><br />
</p>
<p id="kv20p1c0p3">
<span class="pali m-text">Vīsatimavagga</span><br />
</p>
<section id="asanciccakatha">
<span id="kv20p1c0p4"></span><h2><span class="pali m-text">Asañciccakathā</span></h2>
<p id="kv20p1c1p1">
<span class="pali m-text">Asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c1p2">
<span class="pali m-text">Āmantā.</span><br />
</p>
<p id="kv20p1c1p3">
<span class="pali m-text">Asañcicca pāṇaṁ hantvā pāṇātipātī hotīti?</span><br />
</p>
<p id="kv20p1c1p4">
<span class="pali m-text">Na hevaṁ vattabbe …pe…</span><br />
</p>
<p id="kv20p1c1p5">
<span class="pali m-text">asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c1p6">
<span class="pali m-text">Āmantā.</span><br />
</p>
<p id="kv20p1c1p7">
<span class="pali m-text">Asañcicca adinnaṁ ādiyitvā …pe…</span><br />
</p>
<p id="kv20p1c1p8">
<span class="pali m-text">musā bhaṇitvā musāvādī hotīti?</span><br />
</p>
<p id="kv20p1c1p9">
<span class="pali m-text">Na hevaṁ vattabbe …pe….</span><br />
</p>
<p id="kv20p1c2p1">
<span class="pali m-text">Asañcicca pāṇaṁ hantvā pāṇātipātī na hotīti?</span><br />
</p>
<p id="kv20p1c2p2">
<span class="pali m-text">Āmantā.</span><br />
</p>
<p id="kv20p1c2p3">
<span class="pali m-text">Asañcicca mātaraṁ jīvitā voropetvā ānantariko na hotīti?</span><br />
</p>
<p id="kv20p1c2p4">
<span class="pali m-text">Na hevaṁ vattabbe …pe…</span><br />
</p>
<p id="kv20p1c2p5">
<span class="pali m-text">asañcicca adinnaṁ ādiyitvā …pe…</span><br />
</p>
<p id="kv20p1c2p6">
<span class="pali m-text">musā bhaṇitvā musāvādī na hotīti?</span><br />
</p>
<p id="kv20p1c2p7">
<span class="pali m-text">Āmantā.</span><br />
</p>
<p id="kv20p1c2p8">
<span class="pali m-text">Asañcicca mātaraṁ jīvitā voropetvā ānantariko na hotīti?</span><br />
</p>
<p id="kv20p1c2p9">
<span class="pali m-text">Na hevaṁ vattabbe …pe….</span><br />
</p>
<p id="kv20p1c3p1">
<span class="pali m-text">Asañcicca mātaraṁ jīvitā voropetvā ānantariko hotīti?</span><br />
</p>
<p id="kv20p1c3p2">
<span class="pali m-text">Āmantā.</span><br />
</p>
<p id="kv20p1c3p3">
<span class="pali m-text">“Asañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p4">
<span class="pali m-text">attheva suttantoti?</span><br />
</p>
<p id="kv20p1c3p5">
<span class="pali m-text">Natthi.</span><br />
</p>
<p id="kv20p1c3p6">
<span class="pali m-text">“Sañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p7">
<span class="pali m-text">attheva suttantoti?</span><br />
</p>
<p id="kv20p1c3p8">
<span class="pali m-text">Āmantā.</span><br />
</p>
<p id="kv20p1c3p9">
<span class="pali m-text">Hañci “sañcicca mātaraṁ jīvitā voropetvā ānantariko hotī”ti—</span><br />
</p>
<p id="kv20p1c3p10">
<span class="pali m-text">attheva suttanto, no ca vata re vattabbe—</span><br />
</p>
<p id="kv20p1c3p11">
<span class="pali m-text">“asañcicca mātaraṁ jīvitā voropetvā ānantariko hotī”ti.</span><br />
</p>
<p id="kv20p1c4p1">
<span class="pali m-text">Na vattabbaṁ—</span><br />
</p>
<p id="kv20p1c4p2">
<span class="pali m-text">“mātughātako ānantariko”ti?</span><br />
</p>
<p id="kv20p1c4p3">
<span class="pali m-text">Āmantā.</span><br />
</p>
<p id="kv20p1c4p4">
<span class="pali m-text">Nanu mātā jīvitā voropitāti?</span><br />
</p>
<p id="kv20p1c4p5">
<span class="pali m-text">Āmantā.</span><br />
</p>
<p id="kv20p1c4p6">
<span class="pali m-text">Hañci mātā jīvitā voropitā, tena vata re vattabbe—</span><br />
</p>
<p id="kv20p1c4p7">
<span class="pali m-text">“mātughātako ānantariko”ti.</span><br />
</p>
<p id="kv20p1c5p1">
<span class="pali m-text">Na vattabbaṁ—</span><br />
</p>
<p id="kv20p1c5p2">
<span class="pali m-text">“pitughātako ānantariko”ti?</span><br />
</p>
<p id="kv20p1c5p3">
<span class="pali m-text">Āmantā.</span><br />
</p>
<p id="kv20p1c5p4">
<span class="pali m-text">Nanu pitā jīvitā voropitoti?</span><br />
</p>
<p id="kv20p1c5p5">
<span class="pali m-text">Āmantā.</span><br />
</p>
<p id="kv20p1c5p6">
<span class="pali m-text">Hañci pitā jīvitā voropito, tena vata re vattabbe—</span><br />
</p>
<p id="kv20p1c5p7">
<span class="pali m-text">“pitughātako ānantariko”ti.</span><br />
</p>
<p id="kv20p1c6p1">
<span class="pali m-text">Na vattabbaṁ—</span><br />
</p>
<p id="kv20p1c6p2">
<span class="pali m-text">“arahantaghātako ānantariko”ti?</span><br />
</p>
<p id="kv20p1c6p3">
<span class="pali m-text">Āmantā.</span><br />
</p>
<p id="kv20p1c6p4">
<span class="pali m-text">Nanu arahā jīvitā voropitoti?</span><br />
</p>
<p id="kv20p1c6p5">
<span class="pali m-text">Āmantā.</span><br />
</p>
<p id="kv20p1c6p6">
<span class="pali m-text">Hañci arahā jīvitā voropito, tena vata re vattabbe—</span><br />
</p>
<p id="kv20p1c6p7">
<span class="pali m-text">“arahantaghātako ānantariko”ti.</span><br />
</p>
<p id="kv20p1c7p1">
<span class="pali m-text">Na vattabbaṁ—</span><br />
</p>
<p id="kv20p1c7p2">
<span class="pali m-text">“ruhiruppādako ānantariko”ti?</span><br />
</p>
<p id="kv20p1c7p3">
<span class="pali m-text">Āmantā.</span><br />
</p>
<p id="kv20p1c7p4">
<span class="pali m-text">Nanu tathāgatassa lohitaṁ uppāditanti?</span><br />
</p>
<p id="kv20p1c7p5">
<span class="pali m-text">Āmantā.</span><br />
</p>
<p id="kv20p1c7p6">
<span class="pali m-text">Hañci tathāgatassa lohitaṁ uppāditaṁ, tena vata re vattabbe—</span><br />
</p>
<p id="kv20p1c7p7">
<span class="pali m-text">“ruhiruppādako ānantariko”ti.</span><br />
</p>
<p id="kv20p1c8p1">
<span class="pali m-text">Saṅghabhedako ānantarikoti?</span><br />
</p>
<p id="kv20p1c8p2">
<span class="pali m-text">Āmantā.</span><br />
</p>
<p id="kv20p1c8p3">
<span class="pali m-text">Sabbe saṅghabhedakā ānantarikāti?</span><br />
</p>
<p id="kv20p1c8p4">
<span class="pali m-text">Na hevaṁ vattabbe …pe…</span><br />
</p>
<p id="kv20p1c8p5">
<span class="pali m-text">sabbe saṅghabhedakā ānantarikāti?</span><br />
</p>
<p id="kv20p1c8p6">
<span class="pali m-text">Āmantā.</span><br />
</p>
<p id="kv20p1c8p7">
<span class="pali m-text">Dhammasaññī saṅghabhedako ānantarikoti?</span><br />
</p>
<p id="kv20p1c8p8">
<span class="pali m-text">Na hevaṁ vattabbe …pe….</span><br />
</p>
<p id="kv20p1c9p1">
<span class="pali m-text">Dhammasaññī saṅghabhedako ānantarikoti?</span><br />
</p>
<p id="kv20p1c9p2">
<span class="pali m-text">Āmantā.</span><br />
</p>
<p id="kv20p1c9p3">
<span class="pali m-text">Nanu vuttaṁ bhagavatā—</span><br />
</p>
<p id="kv20p1c9p4">
<span class="pali m-text">“atthupāli, saṅghabhedako āpāyiko nerayiko kappaṭṭho atekiccho;</span><br />
</p>
<p id="kv20p1c9p5">
<span class="pali m-text">atthupāli, saṅghabhedako na āpāyiko na nerayiko na kappaṭṭho na atekiccho”ti.</span><br />
</p>
<p id="kv20p1c9p6">
<span class="pali m-text">Attheva suttantoti?</span><br />
</p>
<p id="kv20p1c9p7">
<span class="pali m-text">Āmantā.</span><br />
</p>
<p id="kv20p1c9p8">
<span class="pali m-text">Tena hi na vattabbaṁ—</span><br />
</p>
<p id="kv20p1c9p9">
<span class="pali m-text">“dhammasaññī saṅghabhedako ānantariko”ti.</span><br />
</p>
<p id="kv20p1c10p1">
<span class="pali m-text">Na vattabbaṁ—</span><br />
</p>
<p id="kv20p1c10p2">
<span class="pali m-text">“dhammasaññī saṅghabhedako ānantariko”ti?</span><br />
</p>
<p id="kv20p1c10p3">
<span class="pali m-text">Āmantā.</span><br />
</p>
<p id="kv20p1c10p4">
<span class="pali m-text">Nanu vuttaṁ bhagavatā—</span><br />
</p>
<p id="kv20p1c11p1">
<span class="pali m-text">“Āpāyiko nerayiko,</span><br />
</p>
<p id="kv20p1c11p2">
<span class="pali m-text">Kappaṭṭho saṅghabhedako;</span><br />
</p>
<p id="kv20p1c11p3">
<span class="pali m-text">Vaggarato adhammaṭṭho,</span><br />
</p>
<p id="kv20p1c11p4">
<span class="pali m-text">Yogakkhemā padhaṁsati;</span><br />
</p>
<p id="kv20p1c11p5">
<span class="pali m-text">Saṅghaṁ samaggaṁ bhetvāna,</span><br />
</p>
<p id="kv20p1c11p6">
<span class="pali m-text">Kappaṁ nirayamhi paccatī”ti.</span><br />
</p>
<p id="kv20p1c12p1">
<span class="pali m-text">Attheva suttantoti?</span><br />
</p>
<p id="kv20p1c12p2">
<span class="pali m-text">Āmantā.</span><br />
</p>
<p id="kv20p1c12p3">
<span class="pali m-text">Tena hi saṅghabhedako ānantarikoti.</span><br />
</p>
<p id="kv20p1c12p4">
<span class="pali m-text">Asañciccakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/kv0019p0008.html">Previous</a></div>
<div class="m-col-t-6 m-text-right">
<a href="../pages/kv0020p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>