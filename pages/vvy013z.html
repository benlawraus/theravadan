<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy013z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy013z.html" />
  <meta property="og:description" content="Itthivimāna Pāricchattakavagga 3. Pallaṅkavimānavatthu “Pallaṅkaseṭṭhe maṇisoṇṇacitte, Pupphābhikiṇṇe sayane uḷāre; Tatthacchasi devi mahānubhāve, Uccāvacā iddhi vikubbamānā. Imā ca te accharāyo samantato, Naccanti gāyanti pamodayanti; Deviddhipattāsi mahānubhāve, Manussabhūtā kimakāsi puññaṁ; Kenāsi evaṁ jalitānubhāvā, Vaṇṇo ca te sabbadisā pabhāsatī”ti. “Ahaṁ manussesu manussabhūtā, Aḍḍhe …" />
  <meta name="twitter:description" content="Itthivimāna Pāricchattakavagga 3. Pallaṅkavimānavatthu “Pallaṅkaseṭṭhe maṇisoṇṇacitte, Pupphābhikiṇṇe sayane uḷāre; Tatthacchasi devi mahānubhāve, Uccāvacā iddhi vikubbamānā. Imā ca te accharāyo samantato, Naccanti gāyanti pamodayanti; Deviddhipattāsi mahānubhāve, Manussabhūtā kimakāsi puññaṁ; Kenāsi evaṁ jalitānubhāvā, Vaṇṇo ca te sabbadisā pabhāsatī”ti. “Ahaṁ manussesu manussabhūtā, Aḍḍhe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="pallankavimanavatthu">
<h4><a href="#pallankavimanavatthu">3. Pallaṅkavimānavatthu</a></h4>
<p id="vv31c1p1">
<span class="m-text m-primary">“Pallaṅkaseṭṭhe maṇisoṇṇacitte,</span><br />
</p>
<p id="vv31c1p2">
<span class="m-text m-primary">Pupphābhikiṇṇe sayane uḷāre;</span><br />
</p>
<p id="vv31c1p3">
<span class="m-text m-primary">Tatthacchasi devi mahānubhāve,</span><br />
</p>
<p id="vv31c1p4">
<span class="m-text m-primary">Uccāvacā iddhi vikubbamānā.</span><br />
</p>
<p id="vv31c2p1">
<span class="m-text m-primary">Imā ca te accharāyo samantato,</span><br />
</p>
<p id="vv31c2p2">
<span class="m-text m-primary">Naccanti gāyanti pamodayanti;</span><br />
</p>
<p id="vv31c2p3">
<span class="m-text m-primary">Deviddhipattāsi mahānubhāve,</span><br />
</p>
<p id="vv31c2p4">
<span class="m-text m-primary">Manussabhūtā kimakāsi puññaṁ;</span><br />
</p>
<p id="vv31c2p5">
<span class="m-text m-primary">Kenāsi evaṁ jalitānubhāvā,</span><br />
</p>
<p id="vv31c2p6">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="vv31c3p1">
<span class="m-text m-primary">“Ahaṁ manussesu manussabhūtā,</span><br />
</p>
<p id="vv31c3p2">
<span class="m-text m-primary">Aḍḍhe kule suṇisā ahosiṁ;</span><br />
</p>
<p id="vv31c3p3">
<span class="m-text m-primary">Akkodhanā bhattuvasānuvattinī,</span><br />
</p>
<p id="vv31c3p4">
<span class="m-text m-primary">Uposathe appamattā ahosiṁ.</span><br />
</p>
<p id="vv31c4p1">
<span class="m-text m-primary">Manussabhūtā daharā apāpikā,</span><br />
</p>
<p id="vv31c4p2">
<span class="m-text m-primary">Pasannacittā patimābhirādhayiṁ;</span><br />
</p>
<p id="vv31c4p3">
<span class="m-text m-primary">Divā ca ratto ca manāpacārinī,</span><br />
</p>
<p id="vv31c4p4">
<span class="m-text m-primary">Ahaṁ pure sīlavatī ahosiṁ.</span><br />
</p>
<p id="vv31c5p1">
<span class="m-text m-primary">Pāṇātipātā viratā acorikā,</span><br />
</p>
<p id="vv31c5p2">
<span class="m-text m-primary">Saṁsuddhakāyā sucibrahmacārinī;</span><br />
</p>
<p id="vv31c5p3">
<span class="m-text m-primary">Amajjapā no ca musā abhāṇiṁ,</span><br />
</p>
<p id="vv31c5p4">
<span class="m-text m-primary">Sikkhāpadesu paripūrakārinī.</span><br />
</p>
<p id="vv31c6p1">
<span class="m-text m-primary">Cātuddasiṁ pañcadasiṁ,</span><br />
</p>
<p id="vv31c6p2">
<span class="m-text m-primary">yā ca pakkhassa aṭṭhamī;</span><br />
</p>
<p id="vv31c6p3">
<span class="m-text m-primary">Pāṭihāriyapakkhañca,</span><br />
</p>
<p id="vv31c6p4">
<span class="m-text m-primary">pasannamānasā ahaṁ.</span><br />
</p>
<p id="vv31c7p1">
<span class="m-text m-primary">Aṭṭhaṅgupetaṁ anudhammacārinī,</span><br />
</p>
<p id="vv31c7p2">
<span class="m-text m-primary">Uposathaṁ pītimanā upāvasiṁ;</span><br />
</p>
<p id="vv31c7p3">
<span class="m-text m-primary">Imañca ariyaṁ aṭṭhaṅgavarehupetaṁ,</span><br />
</p>
<p id="vv31c7p4">
<span class="m-text m-primary">Samādiyitvā kusalaṁ sukhudrayaṁ;</span><br />
</p>
<p id="vv31c7p5">
<span class="m-text m-primary">Patimhi kalyāṇī vasānuvattinī,</span><br />
</p>
<p id="vv31c7p6">
<span class="m-text m-primary">Ahosiṁ pubbe sugatassa sāvikā.</span><br />
</p>
<p id="vv31c8p1">
<span class="m-text m-primary">Etādisaṁ kusalaṁ jīvaloke,</span><br />
</p>
<p id="vv31c8p2">
<span class="m-text m-primary">Kammaṁ karitvāna visesabhāginī;</span><br />
</p>
<p id="vv31c8p3">
<span class="m-text m-primary">Kāyassa bhedā abhisamparāyaṁ,</span><br />
</p>
<p id="vv31c8p4">
<span class="m-text m-primary">Deviddhipattā sugatimhi āgatā.</span><br />
</p>
<p id="vv31c9p1">
<span class="m-text m-primary">Vimānapāsādavare manorame,</span><br />
</p>
<p id="vv31c9p2">
<span class="m-text m-primary">Parivāritā accharāsaṅgaṇena;</span><br />
</p>
<p id="vv31c9p3">
<span class="m-text m-primary">Sayaṁpabhā devagaṇā ramenti maṁ,</span><br />
</p>
<p id="vv31c9p4">
<span class="m-text m-primary">Dīghāyukiṁ devavimānamāgatan”ti.</span><br />
</p>
<p id="vv31c10p1">
<span class="m-text m-primary">Pallaṅkavimānaṁ tatiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>