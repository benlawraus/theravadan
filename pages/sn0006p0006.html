<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn6 &raquo; Saṁyutta Nikāya 6.6 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0006p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn6-index.html">sn6</a> &raquo;
          </span>
          Saṁyutta Nikāya 6.6
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0006p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0006p0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 6.6</span></p>
<p id="sn6p6c0p2">
<span class="pali m-text">1. Paṭhamavagga</span><br />
<span class="sujato m-text">1. The Appeal</span><br />
</p>
<section id="brahmalokasutta">
<span id="sn6p6c0p3"></span><h2><span class="pali m-text">Brahmalokasutta</span></h2>
<p><span class="sujato m-text">The Negligent Brahmā</span></p>
<p id="sn6p6c1p1">
<span class="pali m-text">Sāvatthinidānaṁ.</span><br />
<span class="sujato m-text">At Sāvatthī.</span><br />
</p>
<p id="sn6p6c1p2">
<span class="pali m-text">Tena kho pana samayena bhagavā divāvihāragato hoti paṭisallīno.</span><br />
<span class="sujato m-text">Now at that time the Buddha had gone into retreat for the day’s meditation.</span><br />
</p>
<p id="sn6p6c1p3">
<span class="pali m-text">Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṁsu; upasaṅkamitvā paccekaṁ dvārabāhaṁ upanissāya aṭṭhaṁsu. Atha kho subrahmā paccekabrahmā suddhāvāsaṁ paccekabrahmānaṁ etadavoca:</span><br />
<span class="sujato m-text">Then the independent brahmās Subrahmā and Suddhāvāsa went to the Buddha and stationed themselves one by each door-post. But Subrahmā said to Suddhāvāsa,</span><br />
</p>
<p id="sn6p6c1p4">
<span class="pali m-text">“akālo kho tāva, mārisa, bhagavantaṁ payirupāsituṁ;</span><br />
<span class="sujato m-text">“Good sir, it’s the wrong time to pay homage to the Buddha.</span><br />
</p>
<p id="sn6p6c1p5">
<span class="pali m-text">divāvihāragato bhagavā paṭisallīno ca.</span><br />
<span class="sujato m-text">He has gone into retreat for the day’s meditation.</span><br />
</p>
<p id="sn6p6c1p6">
<span class="pali m-text">Asuko ca brahmaloko iddho ceva phīto ca, brahmā ca tatra pamādavihāraṁ viharati.</span><br />
<span class="sujato m-text">But such and such Brahmā realm is successful and prosperous, while the Brahmā living there is negligent.</span><br />
</p>
<p id="sn6p6c1p7">
<span class="pali m-text">Āyāma, mārisa, yena so brahmaloko tenupasaṅkamissāma; upasaṅkamitvā taṁ brahmānaṁ saṁvejeyyāmā”ti.</span><br />
<span class="sujato m-text">Come, let’s go to that Brahmā realm and inspire awe in that Brahmā!”</span><br />
</p>
<p id="sn6p6c1p8">
<span class="pali m-text">“Evaṁ, mārisā”ti kho suddhāvāso paccekabrahmā subrahmuno paccekabrahmuno paccassosi.</span><br />
<span class="sujato m-text">“Yes, good sir,” replied Suddhāvāsa.</span><br />
</p>
<p id="sn6p6c2p1">
<span class="pali m-text">Atha kho subrahmā ca paccekabrahmā suddhāvāso ca paccekabrahmā—seyyathāpi nāma balavā puriso …pe… evameva—bhagavato purato antarahitā tasmiṁ brahmaloke pāturahesuṁ.</span><br />
<span class="sujato m-text">Then, as easily as a strong person would extend or contract their arm, they vanished from in front of the Buddha and appeared in that Brahmā realm.</span><br />
</p>
<p id="sn6p6c2p2">
<span class="pali m-text">Addasā kho so brahmā te brahmāno dūratova āgacchante. Disvāna te brahmāno etadavoca:</span><br />
<span class="sujato m-text">That Brahmā saw those Brahmās coming off in the distance and said to them,</span><br />
</p>
<p id="sn6p6c2p3">
<span class="pali m-text">“handa kuto nu tumhe, mārisā, āgacchathā”ti?</span><br />
<span class="sujato m-text">“Well now, good sirs, where have you come from?”</span><br />
</p>
<p id="sn6p6c2p4">
<span class="pali m-text">“Āgatā kho mayaṁ, mārisa, amha tassa bhagavato santikā arahato sammāsambuddhassa.</span><br />
<span class="sujato m-text">“Good sir, we’ve come from the presence of the Blessed One, the perfected one, the fully awakened Buddha.</span><br />
</p>
<p id="sn6p6c2p5">
<span class="pali m-text">Gaccheyyāsi pana tvaṁ, mārisa, tassa bhagavato upaṭṭhānaṁ arahato sammāsambuddhassā”ti?</span><br />
<span class="sujato m-text">Shouldn’t you go to attend on that Blessed One?”</span><br />
</p>
<p id="sn6p6c3p1">
<span class="pali m-text">Evaṁ vutto, kho so brahmā taṁ vacanaṁ anadhivāsento sahassakkhattuṁ attānaṁ abhinimminitvā subrahmānaṁ paccekabrahmānaṁ etadavoca:</span><br />
<span class="sujato m-text">When they had spoken, that Brahmā refused to accept their advice. He multiplied himself a thousand times and said to Subrahmā,</span><br />
</p>
<p id="sn6p6c3p2">
<span class="pali m-text">“passasi me no tvaṁ, mārisa, evarūpaṁ iddhānubhāvan”ti?</span><br />
<span class="sujato m-text">“Good sir, can’t you see that I have such psychic power?”</span><br />
</p>
<p id="sn6p6c3p3">
<span class="pali m-text">“Passāmi kho tyāhaṁ, mārisa, evarūpaṁ iddhānubhāvan”ti.</span><br />
<span class="sujato m-text">“I see that, good sir.”</span><br />
</p>
<p id="sn6p6c3p4">
<span class="pali m-text">“So khvāhaṁ, mārisa, evaṁmahiddhiko evaṁmahānubhāvo kassa aññassa samaṇassa vā brāhmaṇassa vā upaṭṭhānaṁ gamissāmī”ti?</span><br />
<span class="sujato m-text">“Since I have such psychic power and might, what other ascetic or brahmin should I go to and attend upon?”</span><br />
</p>
<p id="sn6p6c4p1">
<span class="pali m-text">Atha kho subrahmā paccekabrahmā dvisahassakkhattuṁ attānaṁ abhinimminitvā taṁ brahmānaṁ etadavoca:</span><br />
<span class="sujato m-text">Then Subrahmā multiplied himself two thousand times and said to that Brahmā,</span><br />
</p>
<p id="sn6p6c4p2">
<span class="pali m-text">“passasi me no tvaṁ, mārisa, evarūpaṁ iddhānubhāvan”ti?</span><br />
<span class="sujato m-text">“Good sir, can’t you see that I have such psychic power?”</span><br />
</p>
<p id="sn6p6c4p3">
<span class="pali m-text">“Passāmi kho tyāhaṁ, mārisa, evarūpaṁ iddhānubhāvan”ti.</span><br />
<span class="sujato m-text">“I see that, good sir.”</span><br />
</p>
<p id="sn6p6c4p4">
<span class="pali m-text">“Tayā ca kho, mārisa, mayā ca sveva bhagavā mahiddhikataro ceva mahānubhāvataro ca.</span><br />
<span class="sujato m-text">“That Buddha has even more psychic power and might than you or me.</span><br />
</p>
<p id="sn6p6c4p5">
<span class="pali m-text">Gaccheyyāsi tvaṁ, mārisa, tassa bhagavato upaṭṭhānaṁ arahato sammāsambuddhassā”ti?</span><br />
<span class="sujato m-text">Shouldn’t you go to attend on that Blessed One?”</span><br />
</p>
<p id="sn6p6c4p6">
<span class="pali m-text">Atha kho so brahmā subrahmānaṁ paccekabrahmānaṁ gāthāya ajjhabhāsi:</span><br />
<span class="sujato m-text">Then that Brahmā addressed Subrahmā in verse:</span><br />
</p>
<p id="sn6p6c5p1">
<span class="pali m-text">“Tayo supaṇṇā caturo ca haṁsā,</span><br />
<span class="sujato m-text">“There are three hundreds of phoenixes, &lt;j&gt;four of swans, and five of eagles.</span><br />
</p>
<p id="sn6p6c5p2">
<span class="pali m-text">Byagghīnisā pañcasatā ca jhāyino;</span><br />
<span class="sujato m-text">This palace belongs to him who practiced absorption.</span><br />
</p>
<p id="sn6p6c5p3">
<span class="pali m-text">Tayidaṁ vimānaṁ jalate ca brahme,</span><br />
<span class="sujato m-text">It shines, Brahmā,</span><br />
</p>
<p id="sn6p6c5p4">
<span class="pali m-text">Obhāsayaṁ uttarassaṁ disāyan”ti.</span><br />
<span class="sujato m-text">lighting up the northern quarter!”</span><br />
</p>
<p id="sn6p6c6p1">
<span class="pali m-text">“Kiñcāpi te taṁ jalate vimānaṁ,</span><br />
<span class="sujato m-text">“So what if your palace shines,</span><br />
</p>
<p id="sn6p6c6p2">
<span class="pali m-text">Obhāsayaṁ uttarassaṁ disāyaṁ;</span><br />
<span class="sujato m-text">lighting up the northern quarter?</span><br />
</p>
<p id="sn6p6c6p3">
<span class="pali m-text">Rūpe raṇaṁ disvā sadā pavedhitaṁ,</span><br />
<span class="sujato m-text">A clever person who has seen the deficiency in form,</span><br />
</p>
<p id="sn6p6c6p4">
<span class="pali m-text">Tasmā na rūpe ramatī sumedho”ti.</span><br />
<span class="sujato m-text">its chronic trembling, takes no pleasure in it.”</span><br />
</p>
<p id="sn6p6c7p1">
<span class="pali m-text">Atha kho subrahmā ca paccekabrahmā suddhāvāso ca paccekabrahmā taṁ brahmānaṁ saṁvejetvā tatthevantaradhāyiṁsu.</span><br />
<span class="sujato m-text">Then after inspiring awe in that Brahmā, the independent brahmās Subrahmā and Suddhāvāsa vanished right there.</span><br />
</p>
<p id="sn6p6c7p2">
<span class="pali m-text">Agamāsi ca kho so brahmā aparena samayena bhagavato upaṭṭhānaṁ arahato sammāsambuddhassāti.</span><br />
<span class="sujato m-text">And after some time that Brahmā went to attend on the Buddha.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0006p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0006p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>