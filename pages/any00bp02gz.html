<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00bp02gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://www.theravadan.org/pages/any00bp02gz.html" />
  <meta property="og:description" content="Translators: sujato Numbered Discourses 10 7. Yamakavagga 7. Pairs 70. Dutiyakathāvatthusutta 70. Topics of Discussion (2nd) Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sambahulā bhikkhū pacchābhattaṁ pi …" />
  <meta name="twitter:description" content="Translators: sujato Numbered Discourses 10 7. Yamakavagga 7. Pairs 70. Dutiyakathāvatthusutta 70. Topics of Discussion (2nd) Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sambahulā bhikkhū pacchābhattaṁ pi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 10</span></p>
<section id="yamakavagga">
<h2><a href="#yamakavagga">7. Yamakavagga</a></h2>
<p><span class="m-text">7. Pairs</span></p>
<section id="dutiyakathavatthusutta">
<h3><a href="#dutiyakathavatthusutta">70. Dutiyakathāvatthusutta</a></h3>
<p><span class="m-text">70. Topics of Discussion (2nd)</span></p>
<p id="an10p70c1p1">
<span class="m-text m-primary">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an10p70c1p2">
<span class="m-text m-primary">Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ tiracchānakathaṁ anuyuttā viharanti, seyyathidaṁ—</span><br />
<span class="m-text">Now at that time, after the meal, on return from almsround, several mendicants sat together in the assembly hall.</span><br />
</p>
<p id="an10p70c1p3">
<span class="m-text m-primary">rājakathaṁ corakathaṁ mahāmattakathaṁ …pe… itibhavābhavakathaṁ iti vāti.</span><br />
<span class="m-text">They engaged in all kinds of unworthy talk, such as talk about kings, bandits, and ministers; talk about armies, threats, and wars; talk about food, drink, clothes, and beds; talk about garlands and fragrances; talk about family, vehicles, villages, towns, cities, and nations; talk about women and heroes; street talk and well talk; talk about the departed; miscellaneous talk; tales of land and sea; and talk about being reborn in this or that state of existence.</span><br />
</p>
<p id="an10p70c2p1">
<span class="m-text m-primary">“Dasayimāni, bhikkhave, pāsaṁsāni ṭhānāni.</span><br />
<span class="m-text">“Mendicants, there are ten grounds for praise.</span><br />
</p>
<p id="an10p70c2p2">
<span class="m-text m-primary">Katamāni dasa?</span><br />
<span class="m-text">What ten?</span><br />
</p>
<p id="an10p70c2p3">
<span class="m-text m-primary">Idha, bhikkhave, bhikkhu attanā ca appiccho hoti, appicchakathañca bhikkhūnaṁ kattā hoti.</span><br />
<span class="m-text">It’s when a mendicant personally has few wishes, and speaks to the mendicants on having few wishes.</span><br />
</p>
<p id="an10p70c2p4">
<span class="m-text m-primary">‘Appiccho bhikkhu appicchakathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c3p1">
<span class="m-text m-primary">Attanā ca santuṭṭho hoti, santuṭṭhikathañca bhikkhūnaṁ kattā hoti.</span><br />
<span class="m-text">A mendicant personally is content, and speaks to the mendicants on contentment.</span><br />
</p>
<p id="an10p70c3p2">
<span class="m-text m-primary">‘Santuṭṭho bhikkhu santuṭṭhikathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c4p1">
<span class="m-text m-primary">Attanā ca pavivitto hoti, pavivekakathañca bhikkhūnaṁ kattā hoti.</span><br />
<span class="m-text">A mendicant personally is secluded, and speaks to the mendicants on seclusion.</span><br />
</p>
<p id="an10p70c4p2">
<span class="m-text m-primary">‘Pavivitto bhikkhu pavivekakathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c5p1">
<span class="m-text m-primary">Attanā ca asaṁsaṭṭho hoti, asaṁsaṭṭhakathañca bhikkhūnaṁ kattā hoti.</span><br />
<span class="m-text">A mendicant personally doesn’t mix closely with others, and speaks to the mendicants on not mixing closely with others.</span><br />
</p>
<p id="an10p70c5p2">
<span class="m-text m-primary">‘Asaṁsaṭṭho bhikkhu asaṁsaṭṭhakathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c6p1">
<span class="m-text m-primary">Attanā ca āraddhavīriyo hoti, vīriyārambhakathañca bhikkhūnaṁ kattā hoti.</span><br />
<span class="m-text">A mendicant personally is energetic, and speaks to the mendicants on being energetic.</span><br />
</p>
<p id="an10p70c6p2">
<span class="m-text m-primary">‘Āraddhavīriyo bhikkhu vīriyārambhakathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c7p1">
<span class="m-text m-primary">Attanā ca sīlasampanno hoti, sīlasampadākathañca bhikkhūnaṁ kattā hoti.</span><br />
<span class="m-text">A mendicant personally is accomplished in ethics, and speaks to the mendicants on being accomplished in ethics.</span><br />
</p>
<p id="an10p70c7p2">
<span class="m-text m-primary">‘Sīlasampanno bhikkhu sīlasampadākathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c8p1">
<span class="m-text m-primary">Attanā ca samādhisampanno hoti, samādhisampadākathañca bhikkhūnaṁ kattā hoti.</span><br />
<span class="m-text">A mendicant personally is accomplished in immersion, and speaks to the mendicants on being accomplished in immersion.</span><br />
</p>
<p id="an10p70c8p2">
<span class="m-text m-primary">‘Samādhisampanno bhikkhu samādhisampadākathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c9p1">
<span class="m-text m-primary">Attanā ca paññāsampanno hoti, paññāsampadākathañca bhikkhūnaṁ kattā hoti.</span><br />
<span class="m-text">A mendicant personally is accomplished in wisdom, and speaks to the mendicants on being accomplished in wisdom.</span><br />
</p>
<p id="an10p70c9p2">
<span class="m-text m-primary">‘Paññāsampanno bhikkhu paññāsampadākathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c10p1">
<span class="m-text m-primary">Attanā ca vimuttisampanno hoti, vimuttisampadākathañca bhikkhūnaṁ kattā hoti.</span><br />
<span class="m-text">A mendicant personally is accomplished in freedom, and speaks to the mendicants on being accomplished in freedom.</span><br />
</p>
<p id="an10p70c10p2">
<span class="m-text m-primary">‘Vimuttisampanno bhikkhu vimuttisampadākathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c11p1">
<span class="m-text m-primary">Attanā ca vimuttiñāṇadassanasampanno hoti, vimuttiñāṇadassanasampadākathañca bhikkhūnaṁ kattā hoti.</span><br />
<span class="m-text">A mendicant personally is accomplished in the knowledge and vision of freedom, and speaks to the mendicants on being accomplished in the knowledge and vision of freedom.</span><br />
</p>
<p id="an10p70c11p2">
<span class="m-text m-primary">‘Vimuttiñāṇadassanasampanno bhikkhu vimuttiñāṇadassanasampadākathañca bhikkhūnaṁ kattā’ti pāsaṁsametaṁ ṭhānaṁ.</span><br />
<span class="m-text">This is a ground for praise.</span><br />
</p>
<p id="an10p70c12p1">
<span class="m-text m-primary">Imāni kho, bhikkhave, dasa pāsaṁsāni ṭhānānī”ti.</span><br />
<span class="m-text">These are the ten grounds for praise.”</span><br />
</p>
<p id="an10p70c12p2">
<span class="m-text m-primary">Dasamaṁ.</span><br />
</p>
<p id="an10p70c12p3">
<span class="m-text m-primary">Yamakavaggo dutiyo.</span><br />
</p>
<p id="an10p70c13p0">
<span class="m-text m-primary">Tassuddānaṁ</span><br />
</p>
<p id="an10p70c13p1">
<span class="m-text m-primary">Avijjā taṇhā niṭṭhā ca,</span><br />
</p>
<p id="an10p70c13p2">
<span class="m-text m-primary">avecca dve sukhāni ca;</span><br />
</p>
<p id="an10p70c13p3">
<span class="m-text m-primary">Naḷakapāne dve vuttā,</span><br />
</p>
<p id="an10p70c13p4">
<span class="m-text m-primary">kathāvatthūpare duveti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>