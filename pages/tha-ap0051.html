<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0051.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0050.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0052.html">Next</a></div>
</div>
<p id="tha-ap51c0p2">
<span class="pali m-text">Upālivagga</span><br />
</p>
<section id="subhaddattheraapadana">
<span id="tha-ap51c0p3"></span><h2><span class="pali m-text">Subhaddattheraapadāna</span></h2>
<p id="tha-ap51c1p1">
<span class="pali m-text">“Padumuttaro lokavidū,</span><br />
</p>
<p id="tha-ap51c1p2">
<span class="pali m-text">āhutīnaṁ paṭiggaho;</span><br />
</p>
<p id="tha-ap51c1p3">
<span class="pali m-text">Janataṁ uddharitvāna,</span><br />
</p>
<p id="tha-ap51c1p4">
<span class="pali m-text">nibbāyati mahāyaso.</span><br />
</p>
<p id="tha-ap51c2p1">
<span class="pali m-text">Nibbāyante ca sambuddhe,</span><br />
</p>
<p id="tha-ap51c2p2">
<span class="pali m-text">dasasahassi kampatha;</span><br />
</p>
<p id="tha-ap51c2p3">
<span class="pali m-text">Janakāyo mahā āsi,</span><br />
</p>
<p id="tha-ap51c2p4">
<span class="pali m-text">devā sannipatuṁ tadā.</span><br />
</p>
<p id="tha-ap51c3p1">
<span class="pali m-text">Candanaṁ pūrayitvāna,</span><br />
</p>
<p id="tha-ap51c3p2">
<span class="pali m-text">tagarāmallikāhi ca;</span><br />
</p>
<p id="tha-ap51c3p3">
<span class="pali m-text">Haṭṭho haṭṭhena cittena,</span><br />
</p>
<p id="tha-ap51c3p4">
<span class="pali m-text">āropayiṁ naruttamaṁ.</span><br />
</p>
<p id="tha-ap51c4p1">
<span class="pali m-text">Mama saṅkappamaññāya,</span><br />
</p>
<p id="tha-ap51c4p2">
<span class="pali m-text">satthā loke anuttaro;</span><br />
</p>
<p id="tha-ap51c4p3">
<span class="pali m-text">Nipannakova sambuddho,</span><br />
</p>
<p id="tha-ap51c4p4">
<span class="pali m-text">imā gāthā abhāsatha.</span><br />
</p>
<p id="tha-ap51c5p1">
<span class="pali m-text">‘Yo me pacchimake kāle,</span><br />
</p>
<p id="tha-ap51c5p2">
<span class="pali m-text">gandhamālena chādayi;</span><br />
</p>
<p id="tha-ap51c5p3">
<span class="pali m-text">Tamahaṁ kittayissāmi,</span><br />
</p>
<p id="tha-ap51c5p4">
<span class="pali m-text">suṇātha mama bhāsato.</span><br />
</p>
<p id="tha-ap51c6p1">
<span class="pali m-text">Ito cuto ayaṁ poso,</span><br />
</p>
<p id="tha-ap51c6p2">
<span class="pali m-text">tusitakāyaṁ gamissati;</span><br />
</p>
<p id="tha-ap51c6p3">
<span class="pali m-text">Tattha rajjaṁ karitvāna,</span><br />
</p>
<p id="tha-ap51c6p4">
<span class="pali m-text">nimmānaṁ so gamissati.</span><br />
</p>
<p id="tha-ap51c7p1">
<span class="pali m-text">Eteneva upāyena,</span><br />
</p>
<p id="tha-ap51c7p2">
<span class="pali m-text">datvā mālaṁ varuttamaṁ;</span><br />
</p>
<p id="tha-ap51c7p3">
<span class="pali m-text">Sakakammābhiraddho so,</span><br />
</p>
<p id="tha-ap51c7p4">
<span class="pali m-text">sampattiṁ anubhossati.</span><br />
</p>
<p id="tha-ap51c8p1">
<span class="pali m-text">Punāpi tusite kāye,</span><br />
</p>
<p id="tha-ap51c8p2">
<span class="pali m-text">nibbattissatiyaṁ naro;</span><br />
</p>
<p id="tha-ap51c8p3">
<span class="pali m-text">Tamhā kāyā cavitvāna,</span><br />
</p>
<p id="tha-ap51c8p4">
<span class="pali m-text">manussattaṁ gamissati.</span><br />
</p>
<p id="tha-ap51c9p1">
<span class="pali m-text">Sakyaputto mahānāgo,</span><br />
</p>
<p id="tha-ap51c9p2">
<span class="pali m-text">aggo loke sadevake;</span><br />
</p>
<p id="tha-ap51c9p3">
<span class="pali m-text">Bodhayitvā bahū satte,</span><br />
</p>
<p id="tha-ap51c9p4">
<span class="pali m-text">nibbāyissati cakkhumā.</span><br />
</p>
<p id="tha-ap51c10p1">
<span class="pali m-text">Tadā sopagato santo,</span><br />
</p>
<p id="tha-ap51c10p2">
<span class="pali m-text">sukkamūlena codito;</span><br />
</p>
<p id="tha-ap51c10p3">
<span class="pali m-text">Upasaṅkamma sambuddhaṁ,</span><br />
</p>
<p id="tha-ap51c10p4">
<span class="pali m-text">pañhaṁ pucchissati tadā.</span><br />
</p>
<p id="tha-ap51c11p1">
<span class="pali m-text">Hāsayitvāna sambuddho,</span><br />
</p>
<p id="tha-ap51c11p2">
<span class="pali m-text">sabbaññū lokanāyako;</span><br />
</p>
<p id="tha-ap51c11p3">
<span class="pali m-text">Puññakammaṁ pariññāya,</span><br />
</p>
<p id="tha-ap51c11p4">
<span class="pali m-text">saccāni vivarissati.</span><br />
</p>
<p id="tha-ap51c12p1">
<span class="pali m-text">Āraddho ca ayaṁ pañho,</span><br />
</p>
<p id="tha-ap51c12p2">
<span class="pali m-text">tuṭṭho ekaggamānaso;</span><br />
</p>
<p id="tha-ap51c12p3">
<span class="pali m-text">Satthāraṁ abhivādetvā,</span><br />
</p>
<p id="tha-ap51c12p4">
<span class="pali m-text">pabbajjaṁ yācayissati.</span><br />
</p>
<p id="tha-ap51c13p1">
<span class="pali m-text">Pasannamānasaṁ disvā,</span><br />
</p>
<p id="tha-ap51c13p2">
<span class="pali m-text">sakakammena tositaṁ;</span><br />
</p>
<p id="tha-ap51c13p3">
<span class="pali m-text">Pabbājessati so buddho,</span><br />
</p>
<p id="tha-ap51c13p4">
<span class="pali m-text">aggamaggassa kovido.</span><br />
</p>
<p id="tha-ap51c14p1">
<span class="pali m-text">Vāyamitvānayaṁ poso,</span><br />
</p>
<p id="tha-ap51c14p2">
<span class="pali m-text">sammāsambuddhasāsane;</span><br />
</p>
<p id="tha-ap51c14p3">
<span class="pali m-text">Sabbāsave pariññāya,</span><br />
</p>
<p id="tha-ap51c14p4">
<span class="pali m-text">nibbāyissatināsavo’.</span><br />
</p>
<p id="tha-ap51c15p1">
<span class="pali m-text">Pañcamabhāṇavāraṁ.</span><br />
</p>
<p id="tha-ap51c16p1">
<span class="pali m-text">Pubbakammena saṁyutto,</span><br />
</p>
<p id="tha-ap51c16p2">
<span class="pali m-text">ekaggo susamāhito;</span><br />
</p>
<p id="tha-ap51c16p3">
<span class="pali m-text">Buddhassa oraso putto,</span><br />
</p>
<p id="tha-ap51c16p4">
<span class="pali m-text">dhammajomhi sunimmito.</span><br />
</p>
<p id="tha-ap51c17p1">
<span class="pali m-text">Dhammarājaṁ upagamma,</span><br />
</p>
<p id="tha-ap51c17p2">
<span class="pali m-text">apucchiṁ pañhamuttamaṁ;</span><br />
</p>
<p id="tha-ap51c17p3">
<span class="pali m-text">Kathayanto ca me pañhaṁ,</span><br />
</p>
<p id="tha-ap51c17p4">
<span class="pali m-text">dhammasotaṁ upānayi.</span><br />
</p>
<p id="tha-ap51c18p1">
<span class="pali m-text">Tassāhaṁ dhammamaññāya,</span><br />
</p>
<p id="tha-ap51c18p2">
<span class="pali m-text">vihāsiṁ sāsane rato;</span><br />
</p>
<p id="tha-ap51c18p3">
<span class="pali m-text">Sabbāsave pariññāya,</span><br />
</p>
<p id="tha-ap51c18p4">
<span class="pali m-text">viharāmi anāsavo.</span><br />
</p>
<p id="tha-ap51c19p1">
<span class="pali m-text">Satasahassito kappe,</span><br />
</p>
<p id="tha-ap51c19p2">
<span class="pali m-text">jalajuttamanāyako;</span><br />
</p>
<p id="tha-ap51c19p3">
<span class="pali m-text">Nibbāyi anupādāno,</span><br />
</p>
<p id="tha-ap51c19p4">
<span class="pali m-text">dīpova telasaṅkhayā.</span><br />
</p>
<p id="tha-ap51c20p1">
<span class="pali m-text">Sattayojanikaṁ āsi,</span><br />
</p>
<p id="tha-ap51c20p2">
<span class="pali m-text">thūpañca ratanāmayaṁ;</span><br />
</p>
<p id="tha-ap51c20p3">
<span class="pali m-text">Dhajaṁ tattha apūjesiṁ,</span><br />
</p>
<p id="tha-ap51c20p4">
<span class="pali m-text">sabbabhaddaṁ manoramaṁ.</span><br />
</p>
<p id="tha-ap51c21p1">
<span class="pali m-text">Kassapassa ca buddhassa,</span><br />
</p>
<p id="tha-ap51c21p2">
<span class="pali m-text">tisso nāmaggasāvako;</span><br />
</p>
<p id="tha-ap51c21p3">
<span class="pali m-text">Putto me oraso āsi,</span><br />
</p>
<p id="tha-ap51c21p4">
<span class="pali m-text">dāyādo jinasāsane.</span><br />
</p>
<p id="tha-ap51c22p1">
<span class="pali m-text">Tassa hīnena manasā,</span><br />
</p>
<p id="tha-ap51c22p2">
<span class="pali m-text">vācaṁ bhāsiṁ abhaddakaṁ;</span><br />
</p>
<p id="tha-ap51c22p3">
<span class="pali m-text">Tena kammavipākena,</span><br />
</p>
<p id="tha-ap51c22p4">
<span class="pali m-text">pacchā me āsi bhaddakaṁ.</span><br />
</p>
<p id="tha-ap51c23p1">
<span class="pali m-text">Upavattane sālavane,</span><br />
</p>
<p id="tha-ap51c23p2">
<span class="pali m-text">pacchime sayane muni;</span><br />
</p>
<p id="tha-ap51c23p3">
<span class="pali m-text">Pabbājesi mahāvīro,</span><br />
</p>
<p id="tha-ap51c23p4">
<span class="pali m-text">hito kāruṇiko jino.</span><br />
</p>
<p id="tha-ap51c24p1">
<span class="pali m-text">Ajjeva dāni pabbajjā,</span><br />
</p>
<p id="tha-ap51c24p2">
<span class="pali m-text">ajjeva upasampadā;</span><br />
</p>
<p id="tha-ap51c24p3">
<span class="pali m-text">Ajjeva parinibbānaṁ,</span><br />
</p>
<p id="tha-ap51c24p4">
<span class="pali m-text">sammukhā dvipaduttame.</span><br />
</p>
<p id="tha-ap51c25p1">
<span class="pali m-text">Paṭisambhidā catasso,</span><br />
</p>
<p id="tha-ap51c25p2">
<span class="pali m-text">…pe…</span><br />
</p>
<p id="tha-ap51c25p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap51c26p1">
<span class="pali m-text">Itthaṁ sudaṁ āyasmā subhaddo thero imā gāthāyo abhāsitthāti.</span><br />
</p>
<p id="tha-ap51c27p1">
<span class="pali m-text">Subhaddattherassāpadānaṁ navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0050.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0052.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>