<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 145 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny055z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 145" />
  <meta name="twitter:title" content="Majjhima Nikāya 145" />
  <meta property="og:url" content="https://www.theravadan.org/pages/mny055z.html" />
  <meta property="og:description" content="Translators: sujato Middle Discourses 145 Puṇṇovādasutta Advice to Puṇṇa Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā puṇṇo sāyanhasamaya …" />
  <meta name="twitter:description" content="Translators: sujato Middle Discourses 145 Puṇṇovādasutta Advice to Puṇṇa Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā puṇṇo sāyanhasamaya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 145
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 145</span></p>
<p id="mn145c0p2">
<span class="m-text m-primary">Puṇṇovādasutta</span><br />
<span class="m-text">Advice to Puṇṇa</span><br />
</p>
<p id="mn145c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn145c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn145c1p3">
<span class="m-text m-primary">Atha kho āyasmā puṇṇo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā puṇṇo bhagavantaṁ etadavoca:</span><br />
<span class="m-text">Then in the late afternoon, Venerable Puṇṇa came out of retreat and went to the Buddha. He bowed, sat down to one side, and said to the Buddha,</span><br />
</p>
<p id="mn145c2p1">
<span class="m-text m-primary">“sādhu maṁ, bhante, bhagavā saṅkhittena ovādena ovadatu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti.</span><br />
<span class="m-text">“Sir, may the Buddha please teach me Dhamma in brief. When I’ve heard it, I’ll live alone, withdrawn, diligent, keen, and resolute.”</span><br />
</p>
<p id="mn145c2p2">
<span class="m-text m-primary">“Tena hi, puṇṇa, suṇāhi, sādhukaṁ manasi karohi; bhāsissāmī”ti.</span><br />
<span class="m-text">“Well then, Puṇṇa, listen and pay close attention, I will speak.”</span><br />
</p>
<p id="mn145c2p3">
<span class="m-text m-primary">“Evaṁ, bhante”ti kho āyasmā puṇṇo bhagavato paccassosi.</span><br />
<span class="m-text">“Yes, sir,” replied Puṇṇa.</span><br />
</p>
<p id="mn145c2p4">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn145c3p1">
<span class="m-text m-primary">“Santi kho, puṇṇa, cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="m-text">“Puṇṇa, there are sights known by the eye that are likable, desirable, agreeable, pleasant, sensual, and arousing.</span><br />
</p>
<p id="mn145c3p2">
<span class="m-text m-primary">Tañce bhikkhu abhinandati abhivadati ajjhosāya tiṭṭhati.</span><br />
<span class="m-text">If a mendicant approves, welcomes, and keeps clinging to them,</span><br />
</p>
<p id="mn145c3p3">
<span class="m-text m-primary">Tassa taṁ abhinandato abhivadato ajjhosāya tiṭṭhato uppajjati nandī.</span><br />
<span class="m-text">this gives rise to relishing.</span><br />
</p>
<p id="mn145c3p4">
<span class="m-text m-primary">‘Nandīsamudayā dukkhasamudayo, puṇṇā’ti vadāmi.</span><br />
<span class="m-text">Relishing is the origin of suffering, I say.</span><br />
</p>
<p id="mn145c3p5">
<span class="m-text m-primary">Santi kho, puṇṇa, sotaviññeyyā saddā …</span><br />
<span class="m-text">There are sounds known by the ear …</span><br />
</p>
<p id="mn145c3p6">
<span class="m-text m-primary">ghānaviññeyyā gandhā …</span><br />
<span class="m-text">smells known by the nose …</span><br />
</p>
<p id="mn145c3p7">
<span class="m-text m-primary">jivhāviññeyyā rasā …</span><br />
<span class="m-text">tastes known by the tongue …</span><br />
</p>
<p id="mn145c3p8">
<span class="m-text m-primary">kāyaviññeyyā phoṭṭhabbā …</span><br />
<span class="m-text">touches known by the body …</span><br />
</p>
<p id="mn145c3p9">
<span class="m-text m-primary">manoviññeyyā dhammā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="m-text">thoughts known by the mind that are likable, desirable, agreeable, pleasant, sensual, and arousing.</span><br />
</p>
<p id="mn145c3p10">
<span class="m-text m-primary">Tañce bhikkhu abhinandati abhivadati ajjhosāya tiṭṭhati.</span><br />
<span class="m-text">If a mendicant approves, welcomes, and keeps clinging to them,</span><br />
</p>
<p id="mn145c3p11">
<span class="m-text m-primary">Tassa taṁ abhinandato abhivadato ajjhosāya tiṭṭhato uppajjati nandī.</span><br />
<span class="m-text">this gives rise to relishing.</span><br />
</p>
<p id="mn145c3p12">
<span class="m-text m-primary">‘Nandīsamudayā dukkhasamudayo, puṇṇā’ti vadāmi.</span><br />
<span class="m-text">Relishing is the origin of suffering, I say.</span><br />
</p>
<p id="mn145c4p1">
<span class="m-text m-primary">Santi ca kho, puṇṇa, cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="m-text">There are sights known by the eye that are likable, desirable, agreeable, pleasant, sensual, and arousing.</span><br />
</p>
<p id="mn145c4p2">
<span class="m-text m-primary">Tañce bhikkhu nābhinandati nābhivadati nājjhosāya tiṭṭhati.</span><br />
<span class="m-text">If a mendicant doesn’t approve, welcome, and keep clinging to them,</span><br />
</p>
<p id="mn145c4p3">
<span class="m-text m-primary">Tassa taṁ anabhinandato anabhivadato anajjhosāya tiṭṭhato nandī nirujjhati.</span><br />
<span class="m-text">relishing ceases.</span><br />
</p>
<p id="mn145c4p4">
<span class="m-text m-primary">‘Nandīnirodhā dukkhanirodho, puṇṇā’ti vadāmi.</span><br />
<span class="m-text">When relishing ceases, suffering ceases, I say.</span><br />
</p>
<p id="mn145c4p5">
<span class="m-text m-primary">Santi ca kho, puṇṇa, sotaviññeyyā saddā …</span><br />
<span class="m-text">There are sounds known by the ear …</span><br />
</p>
<p id="mn145c4p6">
<span class="m-text m-primary">ghānaviññeyyā gandhā …</span><br />
<span class="m-text">smells known by the nose …</span><br />
</p>
<p id="mn145c4p7">
<span class="m-text m-primary">jivhāviññeyyā rasā …</span><br />
<span class="m-text">tastes known by the tongue …</span><br />
</p>
<p id="mn145c4p8">
<span class="m-text m-primary">kāyaviññeyyā phoṭṭhabbā …</span><br />
<span class="m-text">touches known by the body …</span><br />
</p>
<p id="mn145c4p9">
<span class="m-text m-primary">manoviññeyyā dhammā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="m-text">thoughts known by the mind that are likable, desirable, agreeable, pleasant, sensual, and arousing.</span><br />
</p>
<p id="mn145c4p10">
<span class="m-text m-primary">Tañce bhikkhu nābhinandati nābhivadati nājjhosāya tiṭṭhati.</span><br />
<span class="m-text">If a mendicant doesn’t approve, welcome, and keep clinging to them,</span><br />
</p>
<p id="mn145c4p11">
<span class="m-text m-primary">Tassa taṁ anabhinandato anabhivadato anajjhosāya tiṭṭhato nandī nirujjhati.</span><br />
<span class="m-text">relishing ceases.</span><br />
</p>
<p id="mn145c4p12">
<span class="m-text m-primary">‘Nandīnirodhā dukkhanirodho, puṇṇā’ti vadāmi.</span><br />
<span class="m-text">When relishing ceases, suffering ceases, I say.</span><br />
</p>
<p id="mn145c5p1">
<span class="m-text m-primary">Iminā ca tvaṁ, puṇṇa, mayā saṅkhittena ovādena ovadito katarasmiṁ janapade viharissasī”ti?</span><br />
<span class="m-text">Puṇṇa, now that I’ve given you this brief advice, what country will you live in?”</span><br />
</p>
<p id="mn145c5p2">
<span class="m-text m-primary">“Imināhaṁ, bhante, bhagavatā saṅkhittena ovādena ovadito, atthi sunāparanto nāma janapado, tatthāhaṁ viharissāmī”ti.</span><br />
<span class="m-text">“Sir, there’s a country named Sunāparanta. I shall live there.”</span><br />
</p>
<p id="mn145c5p3">
<span class="m-text m-primary">“Caṇḍā kho, puṇṇa, sunāparantakā manussā;</span><br />
<span class="m-text">“The people of Sunāparanta are wild and rough, Puṇṇa.</span><br />
</p>
<p id="mn145c5p4">
<span class="m-text m-primary">pharusā kho, puṇṇa, sunāparantakā manussā.</span><br />
</p>
<p id="mn145c5p5">
<span class="m-text m-primary">Sace taṁ, puṇṇa, sunāparantakā manussā akkosissanti paribhāsissanti, tattha te, puṇṇa, kinti bhavissatī”ti?</span><br />
<span class="m-text">If they abuse and insult you, what will you think of them?”</span><br />
</p>
<p id="mn145c5p6">
<span class="m-text m-primary">“Sace maṁ, bhante, sunāparantakā manussā akkosissanti paribhāsissanti, tattha me evaṁ bhavissati:</span><br />
<span class="m-text">“If they abuse and insult me, I will think:</span><br />
</p>
<p id="mn145c5p7">
<span class="m-text m-primary">‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime pāṇinā pahāraṁ dentī’ti.</span><br />
<span class="m-text">‘These people of Sunāparanta are gracious, truly gracious, since they don’t hit me with their fists.’</span><br />
</p>
<p id="mn145c5p8">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p9">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c5p10">
<span class="m-text m-primary">“Sace pana te, puṇṇa, sunāparantakā manussā pāṇinā pahāraṁ dassanti, tattha pana te, puṇṇa, kinti bhavissatī”ti?</span><br />
<span class="m-text">“But if they do hit you with their fists, what will you think of them then?”</span><br />
</p>
<p id="mn145c5p11">
<span class="m-text m-primary">“Sace me, bhante, sunāparantakā manussā pāṇinā pahāraṁ dassanti, tattha me evaṁ bhavissati:</span><br />
<span class="m-text">“If they hit me with their fists, I’ll think:</span><br />
</p>
<p id="mn145c5p12">
<span class="m-text m-primary">‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime leḍḍunā pahāraṁ dentī’ti.</span><br />
<span class="m-text">‘These people of Sunāparanta are gracious, truly gracious, since they don’t throw stones at me.’</span><br />
</p>
<p id="mn145c5p13">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p14">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c5p15">
<span class="m-text m-primary">“Sace pana te, puṇṇa, sunāparantakā manussā leḍḍunā pahāraṁ dassanti, tattha pana te, puṇṇa, kinti bhavissatī”ti?</span><br />
<span class="m-text">“But if they do throw stones at you, what will you think of them then?”</span><br />
</p>
<p id="mn145c5p16">
<span class="m-text m-primary">“Sace me, bhante, sunāparantakā manussā leḍḍunā pahāraṁ dassanti, tattha me evaṁ bhavissati:</span><br />
<span class="m-text">“If they throw stones at me, I’ll think:</span><br />
</p>
<p id="mn145c5p17">
<span class="m-text m-primary">‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime daṇḍena pahāraṁ dentī’ti.</span><br />
<span class="m-text">‘These people of Sunāparanta are gracious, truly gracious, since they don’t beat me with a club.’</span><br />
</p>
<p id="mn145c5p18">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p19">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c5p20">
<span class="m-text m-primary">“Sace pana te, puṇṇa, sunāparantakā manussā daṇḍena pahāraṁ dassanti, tattha pana te, puṇṇa, kinti bhavissatī”ti?</span><br />
<span class="m-text">“But if they do beat you with a club, what will you think of them then?”</span><br />
</p>
<p id="mn145c5p21">
<span class="m-text m-primary">“Sace me, bhante, sunāparantakā manussā daṇḍena pahāraṁ dassanti, tattha me evaṁ bhavissati:</span><br />
<span class="m-text">“If they beat me with a club, I’ll think:</span><br />
</p>
<p id="mn145c5p22">
<span class="m-text m-primary">‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime satthena pahāraṁ dentī’ti.</span><br />
<span class="m-text">‘These people of Sunāparanta are gracious, truly gracious, since they don’t stab me with a knife.’</span><br />
</p>
<p id="mn145c5p23">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p24">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c5p25">
<span class="m-text m-primary">“Sace pana te, puṇṇa, sunāparantakā manussā satthena pahāraṁ dassanti, tattha pana te, puṇṇa, kinti bhavissatī”ti?</span><br />
<span class="m-text">“But if they do stab you with a knife, what will you think of them then?”</span><br />
</p>
<p id="mn145c5p26">
<span class="m-text m-primary">“Sace me, bhante, sunāparantakā manussā satthena pahāraṁ dassanti, tattha me evaṁ bhavissati:</span><br />
<span class="m-text">“If they stab me with a knife, I’ll think:</span><br />
</p>
<p id="mn145c5p27">
<span class="m-text m-primary">‘bhaddakā vatime sunāparantakā manussā, subhaddakā vatime sunāparantakā manussā, yaṁ maṁ nayime tiṇhena satthena jīvitā voropentī’ti.</span><br />
<span class="m-text">‘These people of Sunāparanta are gracious, truly gracious, since they don’t take my life with a sharp knife.’</span><br />
</p>
<p id="mn145c5p28">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p29">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c5p30">
<span class="m-text m-primary">“Sace pana taṁ, puṇṇa, sunāparantakā manussā tiṇhena satthena jīvitā voropessanti, tattha pana te, puṇṇa, kinti bhavissatī”ti?</span><br />
<span class="m-text">“But if they do take your life with a sharp knife, what will you think of them then?”</span><br />
</p>
<p id="mn145c5p31">
<span class="m-text m-primary">“Sace maṁ, bhante, sunāparantakā manussā tiṇhena satthena jīvitā voropessanti, tattha me evaṁ bhavissati:</span><br />
<span class="m-text">“If they take my life with a sharp knife, I’ll think:</span><br />
</p>
<p id="mn145c5p32">
<span class="m-text m-primary">‘santi kho bhagavato sāvakā kāye ca jīvite ca aṭṭīyamānā harāyamānā jigucchamānā satthahārakaṁ pariyesanti. Taṁ me idaṁ apariyiṭṭhaṁyeva satthahārakaṁ laddhan’ti.</span><br />
<span class="m-text">‘There are disciples of the Buddha who looked for someone to assist with slitting their wrists because they were horrified, repelled, and disgusted with the body and with life. And I have found this without looking!’</span><br />
</p>
<p id="mn145c5p33">
<span class="m-text m-primary">Evamettha, bhagavā, bhavissati;</span><br />
<span class="m-text">That’s what I’ll think, Blessed One.</span><br />
</p>
<p id="mn145c5p34">
<span class="m-text m-primary">evamettha, sugata, bhavissatī”ti.</span><br />
<span class="m-text">That’s what I’ll think, Holy One.”</span><br />
</p>
<p id="mn145c6p1">
<span class="m-text m-primary">“Sādhu sādhu, puṇṇa.</span><br />
<span class="m-text">“Good, good Puṇṇa!</span><br />
</p>
<p id="mn145c6p2">
<span class="m-text m-primary">Sakkhissasi kho tvaṁ, puṇṇa, iminā damūpasamena samannāgato sunāparantasmiṁ janapade viharituṁ.</span><br />
<span class="m-text">Having such self-control and peacefulness, you will be quite capable of living in Sunāparanta.</span><br />
</p>
<p id="mn145c6p3">
<span class="m-text m-primary">Yassadāni tvaṁ, puṇṇa, kālaṁ maññasī”ti.</span><br />
<span class="m-text">Now, Puṇṇa, go at your convenience.”</span><br />
</p>
<p id="mn145c7p1">
<span class="m-text m-primary">Atha kho āyasmā puṇṇo bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā senāsanaṁ saṁsāmetvā pattacīvaramādāya yena sunāparanto janapado tena cārikaṁ pakkāmi.</span><br />
<span class="m-text">And then Puṇṇa welcomed and agreed with the Buddha’s words. He got up from his seat, bowed, and respectfully circled the Buddha, keeping him on his right. Then he set his lodgings in order and, taking his bowl and robe, set out for Sunāparanta.</span><br />
</p>
<p id="mn145c7p2">
<span class="m-text m-primary">Anupubbena cārikaṁ caramāno yena sunāparanto janapado tadavasari.</span><br />
<span class="m-text">Traveling stage by stage, he arrived at Sunāparanta,</span><br />
</p>
<p id="mn145c7p3">
<span class="m-text m-primary">Tatra sudaṁ āyasmā puṇṇo sunāparantasmiṁ janapade viharati.</span><br />
<span class="m-text">and stayed there.</span><br />
</p>
<p id="mn145c7p4">
<span class="m-text m-primary">Atha kho āyasmā puṇṇo tenevantaravassena pañcamattāni upāsakasatāni paṭivedesi, tenevantaravassena pañcamattāni upāsikasatāni paṭivedesi, tenevantaravassena tisso vijjā sacchākāsi.</span><br />
<span class="m-text">Within that rainy season he confirmed around five hundred male and five hundred female lay followers. And within that same rainy season he realized the three knowledges.</span><br />
</p>
<p id="mn145c7p5">
<span class="m-text m-primary">Atha kho āyasmā puṇṇo aparena samayena parinibbāyi.</span><br />
<span class="m-text">Some time later he became fully extinguished.</span><br />
</p>
<p id="mn145c8p1">
<span class="m-text m-primary">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="m-text">Then several mendicants went up to the Buddha, bowed, sat down to one side, and said to him,</span><br />
</p>
<p id="mn145c8p2">
<span class="m-text m-primary">“yo so, bhante, puṇṇo nāma kulaputto bhagavatā saṅkhittena ovādena ovadito so kālaṅkato.</span><br />
<span class="m-text">“Sir, the gentleman named Puṇṇa, who was advised in brief by the Buddha, has passed away.</span><br />
</p>
<p id="mn145c8p3">
<span class="m-text m-primary">Tassa kā gati, ko abhisamparāyo”ti?</span><br />
<span class="m-text">Where has he been reborn in his next life?”</span><br />
</p>
<p id="mn145c8p4">
<span class="m-text m-primary">“Paṇḍito, bhikkhave, puṇṇo kulaputto paccapādi dhammassānudhammaṁ, na ca maṁ dhammādhikaraṇaṁ viheṭhesi.</span><br />
<span class="m-text">“Mendicants, Puṇṇa was astute. He practiced in line with the teachings, and did not trouble me about the teachings.</span><br />
</p>
<p id="mn145c8p5">
<span class="m-text m-primary">Parinibbuto, bhikkhave, puṇṇo kulaputto”ti.</span><br />
<span class="m-text">Puṇṇa has become completely extinguished.”</span><br />
</p>
<p id="mn145c8p6">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn145c8p7">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn145c8p8">
<span class="m-text m-primary">Puṇṇovādasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>