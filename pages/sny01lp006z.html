<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn46 &raquo; Saṁyutta Nikāya 46 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01lp006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 46" />
  <meta name="twitter:title" content="Saṁyutta Nikāya 46" />
  <meta property="og:url" content="https://theravadan.org/pages/sny01lp006z.html" />
  <meta property="og:description" content="Linked Discourses 46 1. Pabbatavagga 1. Mountains 6. Kuṇḍaliyasutta 6. Kuṇḍaliya Ekaṁ samayaṁ bhagavā sākete viharati añjanavane migadāye. At one time the Buddha was staying near Sāketa in the deer part at the Añjana Wood. Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhi …" />
  <meta name="twitter:description" content="Linked Discourses 46 1. Pabbatavagga 1. Mountains 6. Kuṇḍaliyasutta 6. Kuṇḍaliya Ekaṁ samayaṁ bhagavā sākete viharati añjanavane migadāye. At one time the Buddha was staying near Sāketa in the deer part at the Añjana Wood. Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn46-index.html">sn46</a> &raquo;
          </span>
          Saṁyutta Nikāya 46
        </h1>
<!-- content -->
<p><span class="m-text">Linked Discourses 46</span></p>
<section id="pabbatavagga">
<h2><a href="#pabbatavagga">1. Pabbatavagga</a></h2>
<p><span class="m-text">1. Mountains</span></p>
<section id="kundaliyasutta">
<h3><a href="#kundaliyasutta">6. Kuṇḍaliyasutta</a></h3>
<p><span class="m-text">6. Kuṇḍaliya</span></p>
<p id="sn46p6c1p1">
<span class="m-text m-primary">Ekaṁ samayaṁ bhagavā sākete viharati añjanavane migadāye.</span><br />
<span class="m-text">At one time the Buddha was staying near Sāketa in the deer part at the Añjana Wood.</span><br />
</p>
<p id="sn46p6c1p2">
<span class="m-text m-primary">Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then the wanderer Kuṇḍaliya went up to the Buddha, and exchanged greetings with him.</span><br />
</p>
<p id="sn46p6c1p3">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kuṇḍaliyo paribbājako bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="sn46p6c1p4">
<span class="m-text m-primary">“ahamasmi, bho gotama, ārāmanissayī parisāvacaro.</span><br />
<span class="m-text">“Master Gotama, I like to hang around the monasteries and visit the assemblies.</span><br />
</p>
<p id="sn46p6c1p5">
<span class="m-text m-primary">Tassa mayhaṁ, bho gotama, pacchābhattaṁ bhuttapātarāsassa ayamācāro hoti—</span><br />
<span class="m-text">When I’ve finished breakfast, it’s my habit to</span><br />
</p>
<p id="sn46p6c1p6">
<span class="m-text m-primary">ārāmena ārāmaṁ uyyānena uyyānaṁ anucaṅkamāmi anuvicarāmi.</span><br />
<span class="m-text">wander from monastery to monastery, from park to park.</span><br />
</p>
<p id="sn46p6c1p7">
<span class="m-text m-primary">So tattha passāmi eke samaṇabrāhmaṇe itivādappamokkhānisaṁsañceva kathaṁ kathente upārambhānisaṁsañca:</span><br />
<span class="m-text">There I see some ascetics and brahmins speaking for the sake of winning debates and finding fault.</span><br />
</p>
<p id="sn46p6c1p8">
<span class="m-text m-primary">‘bhavaṁ pana gotamo kimānisaṁso viharatī’”ti?</span><br />
<span class="m-text">But what benefit does Master Gotama live for?”</span><br />
</p>
<p id="sn46p6c1p9">
<span class="m-text m-primary">“Vijjāvimuttiphalānisaṁso kho, kuṇḍaliya, tathāgato viharatī”ti.</span><br />
<span class="m-text">“The benefit the Realized One lives for, Kuṇḍaliya, is the fruit of knowledge and freedom.”</span><br />
</p>
<p id="sn46p6c2p1">
<span class="m-text m-primary">“Katame pana, bho gotama, dhammā bhāvitā bahulīkatā vijjāvimuttiṁ paripūrentī”ti?</span><br />
<span class="m-text">“But what things must be developed and cultivated in order to fulfill knowledge and freedom?”</span><br />
</p>
<p id="sn46p6c2p2">
<span class="m-text m-primary">“Satta kho, kuṇḍaliya, bojjhaṅgā bhāvitā bahulīkatā vijjāvimuttiṁ paripūrentī”ti.</span><br />
<span class="m-text">“The seven awakening factors.”</span><br />
</p>
<p id="sn46p6c2p3">
<span class="m-text m-primary">“Katame pana, bho gotama, dhammā bhāvitā bahulīkatā satta bojjhaṅge paripūrentī”ti?</span><br />
<span class="m-text">“But what things must be developed and cultivated in order to fulfill the seven awakening factors?”</span><br />
</p>
<p id="sn46p6c2p4">
<span class="m-text m-primary">“Cattāro kho, kuṇḍaliya, satipaṭṭhānā bhāvitā bahulīkatā satta bojjhaṅge paripūrentī”ti.</span><br />
<span class="m-text">“The four kinds of mindfulness meditation.”</span><br />
</p>
<p id="sn46p6c2p5">
<span class="m-text m-primary">“Katame pana, bho gotama, dhammā bhāvitā, bahulīkatā cattāro satipaṭṭhāne paripūrentī”ti?</span><br />
<span class="m-text">“But what things must be developed and cultivated in order to fulfill the four kinds of mindfulness meditation?”</span><br />
</p>
<p id="sn46p6c2p6">
<span class="m-text m-primary">“Tīṇi kho, kuṇḍaliya, sucaritāni bhāvitāni bahulīkatāni cattāro satipaṭṭhāne paripūrentī”ti.</span><br />
<span class="m-text">“The three kinds of good conduct.”</span><br />
</p>
<p id="sn46p6c2p7">
<span class="m-text m-primary">“Katame pana, bho gotama, dhammā bhāvitā bahulīkatā tīṇi sucaritāni paripūrentī”ti?</span><br />
<span class="m-text">“But what things must be developed and cultivated in order to fulfill the three kinds of good conduct?”</span><br />
</p>
<p id="sn46p6c2p8">
<span class="m-text m-primary">“Indriyasaṁvaro kho, kuṇḍaliya, bhāvito bahulīkato tīṇi sucaritāni paripūretīti.</span><br />
<span class="m-text">“Sense restraint.</span><br />
</p>
<p id="sn46p6c3p1">
<span class="m-text m-primary">Kathaṁ bhāvito ca, kuṇḍaliya, indriyasaṁvaro kathaṁ bahulīkato tīṇi sucaritāni paripūretīti?</span><br />
<span class="m-text">And Kuṇḍaliya, how is sense restraint developed and cultivated so as to fulfill the three kinds of good conduct?</span><br />
</p>
<p id="sn46p6c3p2">
<span class="m-text m-primary">Idha, kuṇḍaliya, bhikkhu cakkhunā rūpaṁ disvā manāpaṁ nābhijjhati nābhihaṁsati, na rāgaṁ janeti.</span><br />
<span class="m-text">A mendicant sees an agreeable sight with their eye. They don’t desire it or enjoy it, and they don’t give rise to greed.</span><br />
</p>
<p id="sn46p6c3p3">
<span class="m-text m-primary">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">Their mind and body are steady internally, well settled and well freed.</span><br />
</p>
<p id="sn46p6c3p4">
<span class="m-text m-primary">Cakkhunā kho paneva rūpaṁ disvā amanāpaṁ na maṅku hoti appatiṭṭhitacitto adīnamānaso abyāpannacetaso.</span><br />
<span class="m-text">But if they see a disagreeable sight they’re not dismayed; their mind isn’t hardened, dejected, or full of ill will.</span><br />
</p>
<p id="sn46p6c3p5">
<span class="m-text m-primary">Tassa ṭhito ca kāyo hoti ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">Their mind and body are steady internally, well settled and well freed.</span><br />
</p>
<p id="sn46p6c4p1">
<span class="m-text m-primary">Puna caparaṁ, kuṇḍaliya, bhikkhu sotena saddaṁ sutvā …pe…</span><br />
<span class="m-text">Furthermore, a mendicant hears an agreeable sound with the ear …</span><br />
</p>
<p id="sn46p6c4p2">
<span class="m-text m-primary">ghānena gandhaṁ ghāyitvā …pe…</span><br />
<span class="m-text">smells an agreeable odor with the nose …</span><br />
</p>
<p id="sn46p6c4p3">
<span class="m-text m-primary">jivhāya rasaṁ sāyitvā …pe…</span><br />
<span class="m-text">tastes an agreeable flavor with the tongue …</span><br />
</p>
<p id="sn46p6c4p4">
<span class="m-text m-primary">kāyena phoṭṭhabbaṁ phusitvā …pe…</span><br />
<span class="m-text">feels an agreeable touch with the body …</span><br />
</p>
<p id="sn46p6c4p5">
<span class="m-text m-primary">manasā dhammaṁ viññāya manāpaṁ nābhijjhati nābhihaṁsati, na rāgaṁ janeti.</span><br />
<span class="m-text">knows an agreeable thought with their mind. They don’t desire it or enjoy it, and they don’t give rise to greed.</span><br />
</p>
<p id="sn46p6c4p6">
<span class="m-text m-primary">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">Their mind and body are steady internally, well settled and well freed.</span><br />
</p>
<p id="sn46p6c4p7">
<span class="m-text m-primary">Manasā kho paneva dhammaṁ viññāya amanāpaṁ na maṅku hoti appatiṭṭhitacitto adīnamānaso abyāpannacetaso.</span><br />
<span class="m-text">But if they know a disagreeable thought they’re not dismayed; their mind isn’t hardened, dejected, or full of ill will.</span><br />
</p>
<p id="sn46p6c4p8">
<span class="m-text m-primary">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">Their mind and body are steady internally, well settled and well freed.</span><br />
</p>
<p id="sn46p6c5p1">
<span class="m-text m-primary">Yato kho, kuṇḍaliya, bhikkhuno cakkhunā rūpaṁ disvā manāpāmanāpesu rūpesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">When a mendicant’s mind and body are steady internally, they’re well settled and well freed when it comes to both agreeable and disagreeable sights,</span><br />
</p>
<p id="sn46p6c5p2">
<span class="m-text m-primary">Sotena saddaṁ sutvā …pe…</span><br />
<span class="m-text">sounds,</span><br />
</p>
<p id="sn46p6c5p3">
<span class="m-text m-primary">ghānena gandhaṁ ghāyitvā …pe…</span><br />
<span class="m-text">smells,</span><br />
</p>
<p id="sn46p6c5p4">
<span class="m-text m-primary">jivhāya rasaṁ sāyitvā …pe…</span><br />
<span class="m-text">tastes,</span><br />
</p>
<p id="sn46p6c5p5">
<span class="m-text m-primary">kāyena phoṭṭhabbaṁ phusitvā …pe…</span><br />
<span class="m-text">touches,</span><br />
</p>
<p id="sn46p6c5p6">
<span class="m-text m-primary">manasā dhammaṁ viññāya manāpāmanāpesu dhammesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="m-text">and thoughts.</span><br />
</p>
<p id="sn46p6c5p7">
<span class="m-text m-primary">Evaṁ bhāvito kho, kuṇḍaliya, indriyasaṁvaro evaṁ bahulīkato tīṇi sucaritāni paripūreti.</span><br />
<span class="m-text">That’s how sense restraint is developed and cultivated so as to fulfill the three kinds of good conduct.</span><br />
</p>
<p id="sn46p6c6p1">
<span class="m-text m-primary">Kathaṁ bhāvitāni ca, kuṇḍaliya, tīṇi sucaritāni kathaṁ bahulīkatāni cattāro satipaṭṭhāne paripūrenti?</span><br />
<span class="m-text">And how are the three kinds of good conduct developed and cultivated so as to fulfill the four kinds of mindfulness meditation?</span><br />
</p>
<p id="sn46p6c6p2">
<span class="m-text m-primary">Idha, kuṇḍaliya, bhikkhu kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti.</span><br />
<span class="m-text">A mendicant gives up bad conduct by way of body, speech, and mind, and develops good conduct by way of body, speech, and mind.</span><br />
</p>
<p id="sn46p6c6p3">
<span class="m-text m-primary">Evaṁ bhāvitāni kho, kuṇḍaliya, tīṇi sucaritāni evaṁ bahulīkatāni cattāro satipaṭṭhāne paripūrenti.</span><br />
<span class="m-text">That’s how the three kinds of good conduct are developed and cultivated so as to fulfill the four kinds of mindfulness meditation.</span><br />
</p>
<p id="sn46p6c7p1">
<span class="m-text m-primary">Kathaṁ bhāvitā ca, kuṇḍaliya, cattāro satipaṭṭhānā kathaṁ bahulīkatā satta bojjhaṅge paripūrenti?</span><br />
<span class="m-text">And how are the four kinds of mindfulness meditation developed and cultivated so as to fulfill the seven awakening factors?</span><br />
</p>
<p id="sn46p6c7p2">
<span class="m-text m-primary">Idha, kuṇḍaliya, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="m-text">A mendicant meditates by observing an aspect of the body—keen, aware, and mindful, rid of desire and aversion for the world.</span><br />
</p>
<p id="sn46p6c7p3">
<span class="m-text m-primary">vedanāsu …pe…</span><br />
<span class="m-text">They meditate observing an aspect of feelings …</span><br />
</p>
<p id="sn46p6c7p4">
<span class="m-text m-primary">citte …pe…</span><br />
<span class="m-text">mind …</span><br />
</p>
<p id="sn46p6c7p5">
<span class="m-text m-primary">dhammesu dhammānupassī viharati ātāpī sampajāno satimā, vineyya loke abhijjhādomanassaṁ.</span><br />
<span class="m-text">principles—keen, aware, and mindful, rid of desire and aversion for the world.</span><br />
</p>
<p id="sn46p6c7p6">
<span class="m-text m-primary">Evaṁ bhāvitā kho, kuṇḍaliya, cattāro satipaṭṭhānā evaṁ bahulīkatā satta bojjhaṅge paripūrenti.</span><br />
<span class="m-text">That’s how the four kinds of mindfulness meditation are developed and cultivated so as to fulfill the seven awakening factors.</span><br />
</p>
<p id="sn46p6c8p1">
<span class="m-text m-primary">Kathaṁ bhāvitā ca, kuṇḍaliya, satta bojjhaṅgā kathaṁ bahulīkatā vijjāvimuttiṁ paripūrenti?</span><br />
<span class="m-text">And how are the seven awakening factors developed and cultivated so as to fulfill knowledge and freedom?</span><br />
</p>
<p id="sn46p6c8p2">
<span class="m-text m-primary">Idha, kuṇḍaliya, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe…</span><br />
<span class="m-text">A mendicant develops the awakening factors of mindfulness, investigation of principles, energy, rapture, tranquility, immersion,</span><br />
</p>
<p id="sn46p6c8p3">
<span class="m-text m-primary">upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.</span><br />
<span class="m-text">and equanimity, which rely on seclusion, fading away, and cessation, and ripen as letting go.</span><br />
</p>
<p id="sn46p6c8p4">
<span class="m-text m-primary">Evaṁ bhāvitā kho, kuṇḍaliya, satta bojjhaṅgā evaṁ bahulīkatā vijjāvimuttiṁ paripūrentī”ti.</span><br />
<span class="m-text">That’s how the seven awakening factors are developed and cultivated so as to fulfill knowledge and freedom.”</span><br />
</p>
<p id="sn46p6c9p1">
<span class="m-text m-primary">Evaṁ vutte, kuṇḍaliyo paribbājako bhagavantaṁ etadavoca:</span><br />
<span class="m-text">When he said this, the wanderer Kuṇḍaliya said to the Buddha,</span><br />
</p>
<p id="sn46p6c9p2">
<span class="m-text m-primary">“abhikkantaṁ, bho gotama, abhikkantaṁ, bho gotama.</span><br />
<span class="m-text">“Excellent, Master Gotama! Excellent!</span><br />
</p>
<p id="sn46p6c9p3">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways.</span><br />
</p>
<p id="sn46p6c9p4">
<span class="m-text m-primary">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="sn46p6c9p5">
<span class="m-text m-primary">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="sn46p6c9p6">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>