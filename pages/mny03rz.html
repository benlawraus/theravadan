<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 106 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny03rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 106" />
  <meta name="twitter:title" content="Majjhima Nikāya 106" />
  <meta property="og:url" content="https://theravadan.org/pages/mny03rz.html" />
  <meta property="og:description" content="Middle Discourses 106 Āneñjasappāyasutta Conducive to the Imperturbable Evaṁ me sutaṁ— So I have heard. ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo. At one time the Buddha was staying in the land of the Kurus, near the Kuru town named Kammāsadamma. Tatra kho bhagavā bhikkhū āmantesi: There the …" />
  <meta name="twitter:description" content="Middle Discourses 106 Āneñjasappāyasutta Conducive to the Imperturbable Evaṁ me sutaṁ— So I have heard. ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo. At one time the Buddha was staying in the land of the Kurus, near the Kuru town named Kammāsadamma. Tatra kho bhagavā bhikkhū āmantesi: There the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 106
        </h1>
<!-- content -->
<p><span class="m-text">Middle Discourses 106</span></p>
<p id="mn106c0p2">
<span class="m-text m-primary">Āneñjasappāyasutta</span><br />
<span class="m-text">Conducive to the Imperturbable</span><br />
</p>
<p id="mn106c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn106c1p2">
<span class="m-text m-primary">ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo.</span><br />
<span class="m-text">At one time the Buddha was staying in the land of the Kurus, near the Kuru town named Kammāsadamma.</span><br />
</p>
<p id="mn106c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn106c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn106c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn106c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn106c2p1">
<span class="m-text m-primary">“Aniccā, bhikkhave, kāmā tucchā musā mosadhammā.</span><br />
<span class="m-text">“Mendicants, sensual pleasures are impermanent, hollow, false, and deceptive,</span><br />
</p>
<p id="mn106c2p2">
<span class="m-text m-primary">Māyākatametaṁ, bhikkhave, bālalāpanaṁ.</span><br />
<span class="m-text">made by illusion, cooed over by fools.</span><br />
</p>
<p id="mn106c2p3">
<span class="m-text m-primary">Ye ca diṭṭhadhammikā kāmā, ye ca samparāyikā kāmā;</span><br />
<span class="m-text">Sensual pleasures in this life and in lives to come,</span><br />
</p>
<p id="mn106c2p4">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā—</span><br />
<span class="m-text">sensual perceptions in this life and in lives to come;</span><br />
</p>
<p id="mn106c2p5">
<span class="m-text m-primary">ubhayametaṁ māradheyyaṁ, mārassesa visayo, mārassesa nivāpo, mārassesa gocaro.</span><br />
<span class="m-text">both of these are Māra’s domain, Māra’s realm, and Māra’s territory.</span><br />
</p>
<p id="mn106c2p6">
<span class="m-text m-primary">Etthete pāpakā akusalā mānasā abhijjhāpi byāpādāpi sārambhāpi saṁvattanti.</span><br />
<span class="m-text">They conduce to bad, unskillful qualities such as desire, ill will, and aggression.</span><br />
</p>
<p id="mn106c2p7">
<span class="m-text m-primary">Teva ariyasāvakassa idhamanusikkhato antarāyāya sambhavanti.</span><br />
<span class="m-text">And they create an obstacle for a noble disciple training here.</span><br />
</p>
<p id="mn106c3p1">
<span class="m-text m-primary">Tatra, bhikkhave, ariyasāvako iti paṭisañcikkhati:</span><br />
<span class="m-text">A noble disciple reflects on this:</span><br />
</p>
<p id="mn106c3p2">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c3p3">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā—</span><br />
<span class="m-text">sensual perceptions in this life and in lives to come;</span><br />
</p>
<p id="mn106c3p4">
<span class="m-text m-primary">ubhayametaṁ māradheyyaṁ, mārassesa visayo, mārassesa nivāpo, mārassesa gocaro.</span><br />
<span class="m-text">both of these are Māra’s domain, Māra’s realm, and Māra’s territory.</span><br />
</p>
<p id="mn106c3p5">
<span class="m-text m-primary">Etthete pāpakā akusalā mānasā abhijjhāpi byāpādāpi sārambhāpi saṁvattanti,</span><br />
<span class="m-text">They conduce to bad, unskillful qualities such as desire, ill will, and aggression.</span><br />
</p>
<p id="mn106c3p6">
<span class="m-text m-primary">teva ariyasāvakassa idhamanusikkhato antarāyāya sambhavanti.</span><br />
<span class="m-text">And they create an obstacle for a noble disciple training here.</span><br />
</p>
<p id="mn106c3p7">
<span class="m-text m-primary">Yannūnāhaṁ vipulena mahaggatena cetasā vihareyyaṁ abhibhuyya lokaṁ adhiṭṭhāya manasā.</span><br />
<span class="m-text">Why don’t I meditate with an abundant, expansive heart, having mastered the world and stabilized the mind?</span><br />
</p>
<p id="mn106c3p8">
<span class="m-text m-primary">Vipulena hi me mahaggatena cetasā viharato abhibhuyya lokaṁ adhiṭṭhāya manasā ye pāpakā akusalā mānasā abhijjhāpi byāpādāpi sārambhāpi te na bhavissanti.</span><br />
<span class="m-text">Then I will have no more bad, unskillful qualities such as desire, ill will, and aggression.</span><br />
</p>
<p id="mn106c3p9">
<span class="m-text m-primary">Tesaṁ pahānā aparittañca me cittaṁ bhavissati appamāṇaṁ subhāvitan’ti.</span><br />
<span class="m-text">And by giving them up my mind, no longer limited, will become limitless and well developed.’</span><br />
</p>
<p id="mn106c3p10">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c3p11">
<span class="m-text m-primary">Sampasāde sati etarahi vā āneñjaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the imperturbable now, or are freed by wisdom.</span><br />
</p>
<p id="mn106c3p12">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa āneñjūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the imperturbable.</span><br />
</p>
<p id="mn106c3p13">
<span class="m-text m-primary">Ayaṁ, bhikkhave, paṭhamā āneñjasappāyā paṭipadā akkhāyati.</span><br />
<span class="m-text">This is said to be the first way of practice suitable for attaining the imperturbable.</span><br />
</p>
<p id="mn106c4p1">
<span class="m-text m-primary">Puna caparaṁ, bhikkhave, ariyasāvako iti paṭisañcikkhati:</span><br />
<span class="m-text">Furthermore, a noble disciple reflects:</span><br />
</p>
<p id="mn106c4p2">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c4p3">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā;</span><br />
<span class="m-text">sensual perceptions in this life and in lives to come;</span><br />
</p>
<p id="mn106c4p4">
<span class="m-text m-primary">yaṁ kiñci rūpaṁ sabbaṁ rūpaṁ cattāri ca mahābhūtāni, catunnañca mahābhūtānaṁ upādāyarūpan’ti.</span><br />
<span class="m-text">whatever is form, all form is the four primary elements, or form derived from the four primary elements.’</span><br />
</p>
<p id="mn106c4p5">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c4p6">
<span class="m-text m-primary">Sampasāde sati etarahi vā āneñjaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the imperturbable now, or are freed by wisdom.</span><br />
</p>
<p id="mn106c4p7">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa āneñjūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the imperturbable.</span><br />
</p>
<p id="mn106c4p8">
<span class="m-text m-primary">Ayaṁ, bhikkhave, dutiyā āneñjasappāyā paṭipadā akkhāyati.</span><br />
<span class="m-text">This is said to be the second way of practice suitable for attaining the imperturbable.</span><br />
</p>
<p id="mn106c5p1">
<span class="m-text m-primary">Puna caparaṁ, bhikkhave, ariyasāvako iti paṭisañcikkhati:</span><br />
<span class="m-text">Furthermore, a noble disciple reflects:</span><br />
</p>
<p id="mn106c5p2">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c5p3">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā;</span><br />
<span class="m-text">sensual perceptions in this life and in lives to come,</span><br />
</p>
<p id="mn106c5p4">
<span class="m-text m-primary">ye ca diṭṭhadhammikā rūpā, ye ca samparāyikā rūpā;</span><br />
<span class="m-text">visions in this life and in lives to come,</span><br />
</p>
<p id="mn106c5p5">
<span class="m-text m-primary">yā ca diṭṭhadhammikā rūpasaññā, yā ca samparāyikā rūpasaññā—</span><br />
<span class="m-text">perceptions of visions in this life and in lives to come;</span><br />
</p>
<p id="mn106c5p6">
<span class="m-text m-primary">ubhayametaṁ aniccaṁ.</span><br />
<span class="m-text">all of these are impermanent.</span><br />
</p>
<p id="mn106c5p7">
<span class="m-text m-primary">Yadaniccaṁ taṁ nālaṁ abhinandituṁ, nālaṁ abhivadituṁ, nālaṁ ajjhositun’ti.</span><br />
<span class="m-text">And what’s impermanent is not worth approving, welcoming, or clinging to.’</span><br />
</p>
<p id="mn106c5p8">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c5p9">
<span class="m-text m-primary">Sampasāde sati etarahi vā āneñjaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the imperturbable now, or are freed by wisdom.</span><br />
</p>
<p id="mn106c5p10">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa āneñjūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the imperturbable.</span><br />
</p>
<p id="mn106c5p11">
<span class="m-text m-primary">Ayaṁ, bhikkhave, tatiyā āneñjasappāyā paṭipadā akkhāyati.</span><br />
<span class="m-text">This is said to be the third way of practice suitable for attaining the imperturbable.</span><br />
</p>
<p id="mn106c6p1">
<span class="m-text m-primary">Puna caparaṁ, bhikkhave, ariyasāvako iti paṭisañcikkhati:</span><br />
<span class="m-text">Furthermore, a noble disciple reflects:</span><br />
</p>
<p id="mn106c6p2">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c6p3">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā;</span><br />
<span class="m-text">sensual perceptions in this life and in lives to come,</span><br />
</p>
<p id="mn106c6p4">
<span class="m-text m-primary">ye ca diṭṭhadhammikā rūpā, ye ca samparāyikā rūpā;</span><br />
<span class="m-text">visions in this life and in lives to come,</span><br />
</p>
<p id="mn106c6p5">
<span class="m-text m-primary">yā ca diṭṭhadhammikā rūpasaññā, yā ca samparāyikā rūpasaññā;</span><br />
<span class="m-text">perceptions of visions in this life and in lives to come,</span><br />
</p>
<p id="mn106c6p6">
<span class="m-text m-primary">yā ca āneñjasaññā—</span><br />
<span class="m-text">and perceptions of the imperturbable;</span><br />
</p>
<p id="mn106c6p7">
<span class="m-text m-primary">sabbā saññā.</span><br />
<span class="m-text">all are perceptions.</span><br />
</p>
<p id="mn106c6p8">
<span class="m-text m-primary">Yatthetā aparisesā nirujjhanti etaṁ santaṁ etaṁ paṇītaṁ—</span><br />
<span class="m-text">Where they cease without anything left over, that is peaceful, that is sublime,</span><br />
</p>
<p id="mn106c6p9">
<span class="m-text m-primary">yadidaṁ ākiñcaññāyatanan’ti.</span><br />
<span class="m-text">namely the dimension of nothingness.’</span><br />
</p>
<p id="mn106c6p10">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c6p11">
<span class="m-text m-primary">Sampasāde sati etarahi vā ākiñcaññāyatanaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the dimension of nothingness now, or are freed by wisdom.</span><br />
</p>
<p id="mn106c6p12">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa ākiñcaññāyatanūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the dimension of nothingness.</span><br />
</p>
<p id="mn106c6p13">
<span class="m-text m-primary">Ayaṁ, bhikkhave, paṭhamā ākiñcaññāyatanasappāyā paṭipadā akkhāyati.</span><br />
<span class="m-text">This is said to be the first way of practice suitable for attaining the dimension of nothingness.</span><br />
</p>
<p id="mn106c7p1">
<span class="m-text m-primary">Puna caparaṁ, bhikkhave, ariyasāvako araññagato vā rukkhamūlagato vā suññāgāragato vā iti paṭisañcikkhati:</span><br />
<span class="m-text">Furthermore, a noble disciple has gone to a wilderness, or to the root of a tree, or to an empty hut, and reflects like this:</span><br />
</p>
<p id="mn106c7p2">
<span class="m-text m-primary">‘suññamidaṁ attena vā attaniyena vā’ti.</span><br />
<span class="m-text">‘This is empty of a self or what belongs to a self.’</span><br />
</p>
<p id="mn106c7p3">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c7p4">
<span class="m-text m-primary">Sampasāde sati etarahi vā ākiñcaññāyatanaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the dimension of nothingness now, or are freed by wisdom.</span><br />
</p>
<p id="mn106c7p5">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa ākiñcaññāyatanūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the dimension of nothingness.</span><br />
</p>
<p id="mn106c7p6">
<span class="m-text m-primary">Ayaṁ, bhikkhave, dutiyā ākiñcaññāyatanasappāyā paṭipadā akkhāyati.</span><br />
<span class="m-text">This is said to be the second way of practice suitable for attaining the dimension of nothingness.</span><br />
</p>
<p id="mn106c8p1">
<span class="m-text m-primary">Puna caparaṁ, bhikkhave, ariyasāvako iti paṭisañcikkhati:</span><br />
<span class="m-text">Furthermore, a noble disciple reflects:</span><br />
</p>
<p id="mn106c8p2">
<span class="m-text m-primary">‘nāhaṁ kvacani kassaci kiñcanatasmiṁ, na ca mama kvacani kismiñci kiñcanaṁ natthī’ti.</span><br />
<span class="m-text">‘I don’t belong to anyone anywhere! And nothing belongs to me anywhere!’</span><br />
</p>
<p id="mn106c8p3">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c8p4">
<span class="m-text m-primary">Sampasāde sati etarahi vā ākiñcaññāyatanaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the dimension of nothingness now, or are freed by wisdom.</span><br />
</p>
<p id="mn106c8p5">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa ākiñcaññāyatanūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the dimension of nothingness.</span><br />
</p>
<p id="mn106c8p6">
<span class="m-text m-primary">Ayaṁ, bhikkhave, tatiyā ākiñcaññāyatanasappāyā paṭipadā akkhāyati.</span><br />
<span class="m-text">This is said to be the third way of practice suitable for attaining the dimension of nothingness.</span><br />
</p>
<p id="mn106c9p1">
<span class="m-text m-primary">Puna caparaṁ, bhikkhave, ariyasāvako iti paṭisañcikkhati:</span><br />
<span class="m-text">Furthermore, a noble disciple reflects:</span><br />
</p>
<p id="mn106c9p2">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c9p3">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā;</span><br />
<span class="m-text">sensual perceptions in this life and in lives to come,</span><br />
</p>
<p id="mn106c9p4">
<span class="m-text m-primary">ye ca diṭṭhadhammikā rūpā, ye ca samparāyikā rūpā;</span><br />
<span class="m-text">visions in this life and in lives to come,</span><br />
</p>
<p id="mn106c9p5">
<span class="m-text m-primary">yā ca diṭṭhadhammikā rūpasaññā, yā ca samparāyikā rūpasaññā;</span><br />
<span class="m-text">perceptions of visions in this life and in lives to come,</span><br />
</p>
<p id="mn106c9p6">
<span class="m-text m-primary">yā ca āneñjasaññā, yā ca ākiñcaññāyatanasaññā—</span><br />
<span class="m-text">perceptions of the imperturbable, and perceptions of the dimension of nothingness;</span><br />
</p>
<p id="mn106c9p7">
<span class="m-text m-primary">sabbā saññā.</span><br />
<span class="m-text">all are perceptions.</span><br />
</p>
<p id="mn106c9p8">
<span class="m-text m-primary">Yatthetā aparisesā nirujjhanti etaṁ santaṁ etaṁ paṇītaṁ—</span><br />
<span class="m-text">Where they cease without anything left over, that is peaceful, that is sublime,</span><br />
</p>
<p id="mn106c9p9">
<span class="m-text m-primary">yadidaṁ nevasaññānāsaññāyatanan’ti.</span><br />
<span class="m-text">namely the dimension of neither perception nor non-perception.’</span><br />
</p>
<p id="mn106c9p10">
<span class="m-text m-primary">Tassa evaṁpaṭipannassa tabbahulavihārino āyatane cittaṁ pasīdati.</span><br />
<span class="m-text">Practicing in this way and meditating on it often their mind becomes confident in this dimension.</span><br />
</p>
<p id="mn106c9p11">
<span class="m-text m-primary">Sampasāde sati etarahi vā nevasaññānāsaññāyatanaṁ samāpajjati paññāya vā adhimuccati kāyassa bhedā paraṁ maraṇā.</span><br />
<span class="m-text">Being confident, they either attain the dimension of neither perception nor non-perception now, or are freed by wisdom.</span><br />
</p>
<p id="mn106c9p12">
<span class="m-text m-primary">Ṭhānametaṁ vijjati yaṁ taṁsaṁvattanikaṁ viññāṇaṁ assa nevasaññānāsaññāyatanūpagaṁ.</span><br />
<span class="m-text">When their body breaks up, after death, it’s possible that the consciousness headed that way will be reborn in the dimension of neither perception nor non-perception.</span><br />
</p>
<p id="mn106c9p13">
<span class="m-text m-primary">Ayaṁ, bhikkhave, nevasaññānāsaññāyatanasappāyā paṭipadā akkhāyatī”ti.</span><br />
<span class="m-text">This is said to be the way of practice suitable for attaining the dimension of neither perception nor non-perception.”</span><br />
</p>
<p id="mn106c10p1">
<span class="m-text m-primary">Evaṁ vutte, āyasmā ānando bhagavantaṁ etadavoca:</span><br />
<span class="m-text">When he said this, Venerable Ānanda said to the Buddha:</span><br />
</p>
<p id="mn106c10p2">
<span class="m-text m-primary">“idha, bhante, bhikkhu evaṁ paṭipanno hoti:</span><br />
<span class="m-text">“Sir, take a mendicant who practices like this:</span><br />
</p>
<p id="mn106c10p3">
<span class="m-text m-primary">‘no cassa, no ca me siyā; na bhavissati, na me bhavissati; yadatthi yaṁ, bhūtaṁ—taṁ pajahāmī’ti.</span><br />
<span class="m-text">‘It might not be, and it might not be mine. It will not be, and it will not be mine. I am giving up what exists, what has come to be.’</span><br />
</p>
<p id="mn106c10p4">
<span class="m-text m-primary">Evaṁ upekkhaṁ paṭilabhati.</span><br />
<span class="m-text">In this way they gain equanimity.</span><br />
</p>
<p id="mn106c10p5">
<span class="m-text m-primary">Parinibbāyeyya nu kho so, bhante, bhikkhu na vā parinibbāyeyyā”ti?</span><br />
<span class="m-text">Would that mendicant become extinguished or not?”</span><br />
</p>
<p id="mn106c10p6">
<span class="m-text m-primary">“Apetthekacco, ānanda, bhikkhu parinibbāyeyya, apetthekacco bhikkhu na parinibbāyeyyā”ti.</span><br />
<span class="m-text">“One such mendicant might become extinguished, Ānanda, while another might not.”</span><br />
</p>
<p id="mn106c10p7">
<span class="m-text m-primary">“Ko nu kho, bhante, hetu ko paccayo yenapetthekacco bhikkhu parinibbāyeyya, apetthekacco bhikkhu na parinibbāyeyyā”ti?</span><br />
<span class="m-text">“What is the cause, sir, what is the reason for this?”</span><br />
</p>
<p id="mn106c10p8">
<span class="m-text m-primary">“Idhānanda, bhikkhu evaṁ paṭipanno hoti:</span><br />
<span class="m-text">“Ānanda, take a mendicant who practices like this:</span><br />
</p>
<p id="mn106c10p9">
<span class="m-text m-primary">‘no cassa, no ca me siyā; na bhavissati, na me bhavissati; yadatthi, yaṁ bhūtaṁ—taṁ pajahāmī’ti.</span><br />
<span class="m-text">‘It might not be, and it might not be mine. It will not be, and it will not be mine. I am giving up what exists, what has come to be.’</span><br />
</p>
<p id="mn106c10p10">
<span class="m-text m-primary">Evaṁ upekkhaṁ paṭilabhati.</span><br />
<span class="m-text">In this way they gain equanimity.</span><br />
</p>
<p id="mn106c10p11">
<span class="m-text m-primary">So taṁ upekkhaṁ abhinandati, abhivadati, ajjhosāya tiṭṭhati.</span><br />
<span class="m-text">They approve, welcome, and keep clinging to that equanimity.</span><br />
</p>
<p id="mn106c10p12">
<span class="m-text m-primary">Tassa taṁ upekkhaṁ abhinandato abhivadato ajjhosāya tiṭṭhato tannissitaṁ hoti viññāṇaṁ tadupādānaṁ.</span><br />
<span class="m-text">Their consciousness relies on that and grasps it.</span><br />
</p>
<p id="mn106c10p13">
<span class="m-text m-primary">Saupādāno, ānanda, bhikkhu na parinibbāyatī”ti.</span><br />
<span class="m-text">A mendicant with grasping does not become extinguished.”</span><br />
</p>
<p id="mn106c11p1">
<span class="m-text m-primary">“Kahaṁ pana so, bhante, bhikkhu upādiyamāno upādiyatī”ti?</span><br />
<span class="m-text">“But sir, what is that mendicant grasping?”</span><br />
</p>
<p id="mn106c11p2">
<span class="m-text m-primary">“Nevasaññānāsaññāyatanaṁ, ānandā”ti.</span><br />
<span class="m-text">“The dimension of neither perception nor non-perception.”</span><br />
</p>
<p id="mn106c11p3">
<span class="m-text m-primary">“Upādānaseṭṭhaṁ kira so, bhante, bhikkhu upādiyamāno upādiyatī”ti?</span><br />
<span class="m-text">“Sir, it seems that mendicant is grasping the best thing to grasp!”</span><br />
</p>
<p id="mn106c11p4">
<span class="m-text m-primary">“Upādānaseṭṭhañhi so, ānanda, bhikkhu upādiyamāno upādiyati.</span><br />
<span class="m-text">“Indeed, Ānanda.</span><br />
</p>
<p id="mn106c11p5">
<span class="m-text m-primary">Upādānaseṭṭhañhetaṁ, ānanda, yadidaṁ—</span><br />
<span class="m-text">For the best thing to grasp is</span><br />
</p>
<p id="mn106c11p6">
<span class="m-text m-primary">nevasaññānāsaññāyatanaṁ.</span><br />
<span class="m-text">the dimension of neither perception nor non-perception.</span><br />
</p>
<p id="mn106c12p1">
<span class="m-text m-primary">Idhānanda, bhikkhu evaṁ paṭipanno hoti:</span><br />
<span class="m-text">Take a mendicant who practices like this:</span><br />
</p>
<p id="mn106c12p2">
<span class="m-text m-primary">‘no cassa, no ca me siyā; na bhavissati, na me bhavissati; yadatthi, yaṁ bhūtaṁ—taṁ pajahāmī’ti.</span><br />
<span class="m-text">‘It might not be, and it might not be mine. It will not be, and it will not be mine. I am giving up what exists, what has come to be.’</span><br />
</p>
<p id="mn106c12p3">
<span class="m-text m-primary">Evaṁ upekkhaṁ paṭilabhati.</span><br />
<span class="m-text">In this way they gain equanimity.</span><br />
</p>
<p id="mn106c12p4">
<span class="m-text m-primary">So taṁ upekkhaṁ nābhinandati, nābhivadati, na ajjhosāya tiṭṭhati.</span><br />
<span class="m-text">They don’t approve, welcome, or keep clinging to that equanimity.</span><br />
</p>
<p id="mn106c12p5">
<span class="m-text m-primary">Tassa taṁ upekkhaṁ anabhinandato anabhivadato anajjhosāya tiṭṭhato na tannissitaṁ hoti viññāṇaṁ na tadupādānaṁ.</span><br />
<span class="m-text">So their consciousness doesn’t rely on that and grasp it.</span><br />
</p>
<p id="mn106c12p6">
<span class="m-text m-primary">Anupādāno, ānanda, bhikkhu parinibbāyatī”ti.</span><br />
<span class="m-text">A mendicant free of grasping becomes extinguished.”</span><br />
</p>
<p id="mn106c13p1">
<span class="m-text m-primary">“Acchariyaṁ, bhante, abbhutaṁ, bhante.</span><br />
<span class="m-text">“It’s incredible, sir, it’s amazing!</span><br />
</p>
<p id="mn106c13p2">
<span class="m-text m-primary">Nissāya nissāya kira no, bhante, bhagavatā oghassa nittharaṇā akkhātā.</span><br />
<span class="m-text">The Buddha has explained to us how to cross over the flood by relying on one support or the other.</span><br />
</p>
<p id="mn106c13p3">
<span class="m-text m-primary">Katamo pana, bhante, ariyo vimokkho”ti?</span><br />
<span class="m-text">But sir, what is noble liberation?”</span><br />
</p>
<p id="mn106c13p4">
<span class="m-text m-primary">“Idhānanda, bhikkhu ariyasāvako iti paṭisañcikkhati:</span><br />
<span class="m-text">“Ananda, it’s when a mendicant reflects like this:</span><br />
</p>
<p id="mn106c13p5">
<span class="m-text m-primary">‘ye ca diṭṭhadhammikā kāmā, ye ca samparāyikā kāmā;</span><br />
<span class="m-text">‘Sensual pleasures in this life and in lives to come,</span><br />
</p>
<p id="mn106c13p6">
<span class="m-text m-primary">yā ca diṭṭhadhammikā kāmasaññā, yā ca samparāyikā kāmasaññā;</span><br />
<span class="m-text">sensual perceptions in this life and in lives to come,</span><br />
</p>
<p id="mn106c13p7">
<span class="m-text m-primary">ye ca diṭṭhadhammikā rūpā, ye ca samparāyikā rūpā;</span><br />
<span class="m-text">visions in this life and in lives to come,</span><br />
</p>
<p id="mn106c13p8">
<span class="m-text m-primary">yā ca diṭṭhadhammikā rūpasaññā, yā ca samparāyikā rūpasaññā;</span><br />
<span class="m-text">perceptions of visions in this life and in lives to come,</span><br />
</p>
<p id="mn106c13p9">
<span class="m-text m-primary">yā ca āneñjasaññā, yā ca ākiñcaññāyatanasaññā, yā ca nevasaññānāsaññāyatanasaññā—</span><br />
<span class="m-text">perceptions of the imperturbable, perceptions of the dimension of nothingness, perceptions of the dimension of neither perception nor non-perception;</span><br />
</p>
<p id="mn106c13p10">
<span class="m-text m-primary">esa sakkāyo yāvatā sakkāyo.</span><br />
<span class="m-text">that is identity as far as identity extends.</span><br />
</p>
<p id="mn106c13p11">
<span class="m-text m-primary">Etaṁ amataṁ yadidaṁ anupādā cittassa vimokkho.</span><br />
<span class="m-text">This is the deathless, namely the liberation of the mind through not grasping.</span><br />
</p>
<p id="mn106c14p1">
<span class="m-text m-primary">Iti, kho, ānanda, desitā mayā āneñjasappāyā paṭipadā, desitā ākiñcaññāyatanasappāyā paṭipadā, desitā nevasaññānāsaññāyatanasappāyā paṭipadā, desitā nissāya nissāya oghassa nittharaṇā, desito ariyo vimokkho.</span><br />
<span class="m-text">So, Ānanda, I have taught the ways of practice suitable for attaining the imperturbable, the dimension of nothingness, and the dimension of neither perception nor non-perception. I have taught how to cross the flood by relying on one support or the other, and I have taught noble liberation.</span><br />
</p>
<p id="mn106c15p1">
<span class="m-text m-primary">Yaṁ kho, ānanda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā.</span><br />
<span class="m-text">Out of compassion, I’ve done what a teacher should do who wants what’s best for their disciples.</span><br />
</p>
<p id="mn106c15p2">
<span class="m-text m-primary">Etāni, ānanda, rukkhamūlāni, etāni suññāgārāni. Jhāyathānanda, mā pamādattha, mā pacchā vippaṭisārino ahuvattha. Ayaṁ vo amhākaṁ anusāsanī’”ti.</span><br />
<span class="m-text">Here are these roots of trees, and here are these empty huts. Practice absorption, Ānanda! Don’t be negligent! Don’t regret it later! This is my instruction to you.”</span><br />
</p>
<p id="mn106c15p3">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn106c15p4">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn106c15p5">
<span class="m-text m-primary">Āneñjasappāyasuttaṁ niṭṭhitaṁ chaṭṭhaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>