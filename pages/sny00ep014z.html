<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny00ep014z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 12" />
  <meta name="twitter:title" content="Saṁyutta Nikāya 12" />
  <meta property="og:url" content="https://theravadan.org/pages/sny00ep014z.html" />
  <meta property="og:description" content="Linked Discourses 12 4. Kaḷārakhattiyavagga 4. Kaḷāra the Aristocrat 32. Kaḷārasutta 32. With Kaḷāra the Aristocrat Sāvatthiyaṁ viharati. At Sāvatthī. Atha kho kaḷārakhattiyo bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. Then the mendicant Kaḷāra the Aristocrat went up to Venerable …" />
  <meta name="twitter:description" content="Linked Discourses 12 4. Kaḷārakhattiyavagga 4. Kaḷāra the Aristocrat 32. Kaḷārasutta 32. With Kaḷāra the Aristocrat Sāvatthiyaṁ viharati. At Sāvatthī. Atha kho kaḷārakhattiyo bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. Then the mendicant Kaḷāra the Aristocrat went up to Venerable …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12
        </h1>
<!-- content -->
<p><span class="m-text">Linked Discourses 12</span></p>
<section id="kalarakhattiyavagga">
<h2><a href="#kalarakhattiyavagga">4. Kaḷārakhattiyavagga</a></h2>
<p><span class="m-text">4. Kaḷāra the Aristocrat</span></p>
<section id="kalarasutta">
<h3><a href="#kalarasutta">32. Kaḷārasutta</a></h3>
<p><span class="m-text">32. With Kaḷāra the Aristocrat</span></p>
<p id="sn12p32c1p1">
<span class="m-text m-primary">Sāvatthiyaṁ viharati.</span><br />
<span class="m-text">At Sāvatthī.</span><br />
</p>
<p id="sn12p32c1p2">
<span class="m-text m-primary">Atha kho kaḷārakhattiyo bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi.</span><br />
<span class="m-text">Then the mendicant Kaḷāra the Aristocrat went up to Venerable Sāriputta and exchanged greetings with him.</span><br />
</p>
<p id="sn12p32c1p3">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kaḷārakhattiyo bhikkhu āyasmantaṁ sāriputtaṁ etadavoca:</span><br />
<span class="m-text">When the greetings and polite conversation were over, he sat down to one side and said to him,</span><br />
</p>
<p id="sn12p32c1p4">
<span class="m-text m-primary">“moḷiyaphagguno, āvuso sāriputta, bhikkhu sikkhaṁ paccakkhāya hīnāyāvatto”ti.</span><br />
<span class="m-text">“Reverend Sāriputta, the mendicant Phagguna of the Top-Knot has resigned the training and returned to a lesser life.”</span><br />
</p>
<p id="sn12p32c1p5">
<span class="m-text m-primary">“Na hi nūna so āyasmā imasmiṁ dhammavinaye assāsamalatthā”ti.</span><br />
<span class="m-text">“That venerable mustn’t have got any satisfaction in this teaching and training.”</span><br />
</p>
<p id="sn12p32c2p1">
<span class="m-text m-primary">“Tena hāyasmā sāriputto imasmiṁ dhammavinaye assāsaṁ patto”ti?</span><br />
<span class="m-text">“Well then, has Venerable Sāriputta found satisfaction in this teaching and training?”</span><br />
</p>
<p id="sn12p32c3p1">
<span class="m-text m-primary">“Na khvāhaṁ, āvuso, kaṅkhāmī”ti.</span><br />
<span class="m-text">“Reverend, I have no uncertainty.”</span><br />
</p>
<p id="sn12p32c3p2">
<span class="m-text m-primary">“Āyatiṁ, panāvuso”ti?</span><br />
<span class="m-text">“But what of the future?”</span><br />
</p>
<p id="sn12p32c4p1">
<span class="m-text m-primary">“Na khvāhaṁ, āvuso, vicikicchāmī”ti.</span><br />
<span class="m-text">“I have no doubt.”</span><br />
</p>
<p id="sn12p32c5p1">
<span class="m-text m-primary">Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kaḷārakhattiyo bhikkhu bhagavantaṁ etadavoca:</span><br />
<span class="m-text">Then Kaḷāra the Aristocrat went up to the Buddha, bowed, sat down to one side, and said to him,</span><br />
</p>
<p id="sn12p32c5p2">
<span class="m-text m-primary">“āyasmatā, bhante, sāriputtena aññā byākatā:</span><br />
<span class="m-text">“Sir, Venerable Sāriputta has declared enlightenment:</span><br />
</p>
<p id="sn12p32c5p3">
<span class="m-text m-primary">‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmī”ti.</span><br />
<span class="m-text">‘I understand: “Rebirth is ended, the spiritual journey has been completed, what had to be done has been done, there is no return to any state of existence.”’”</span><br />
</p>
<p id="sn12p32c6p1">
<span class="m-text m-primary">Atha kho bhagavā aññataraṁ bhikkhuṁ āmantesi:</span><br />
<span class="m-text">So the Buddha addressed a certain monk,</span><br />
</p>
<p id="sn12p32c6p2">
<span class="m-text m-primary">“ehi tvaṁ, bhikkhu, mama vacanena sāriputtaṁ āmantehi:</span><br />
<span class="m-text">“Please, monk, in my name tell Sāriputta that</span><br />
</p>
<p id="sn12p32c6p3">
<span class="m-text m-primary">‘satthā taṁ, āvuso sāriputta, āmantetī’”ti.</span><br />
<span class="m-text">the teacher summons him.”</span><br />
</p>
<p id="sn12p32c6p4">
<span class="m-text m-primary">“Evaṁ, bhante”ti kho so bhikkhu bhagavato paṭissutvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca:</span><br />
<span class="m-text">“Yes, sir,” that monk replied. He went to Sāriputta and said to him,</span><br />
</p>
<p id="sn12p32c6p5">
<span class="m-text m-primary">“satthā taṁ, āvuso sāriputta, āmantetī”ti.</span><br />
<span class="m-text">“Reverend Sāriputta, the teacher summons you.”</span><br />
</p>
<p id="sn12p32c6p6">
<span class="m-text m-primary">“Evaṁ, āvuso”ti kho āyasmā sāriputto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:</span><br />
<span class="m-text">“Yes, reverend,” replied Sāriputta. He went to the Buddha, bowed, and sat down to one side. The Buddha said to him,</span><br />
</p>
<p id="sn12p32c6p7">
<span class="m-text m-primary">“saccaṁ kira tayā, sāriputta, aññā byākatā:</span><br />
<span class="m-text">“Sāriputta, is it really true that you have declared enlightenment:</span><br />
</p>
<p id="sn12p32c6p8">
<span class="m-text m-primary">‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmī”ti?</span><br />
<span class="m-text">‘I understand: “Rebirth is ended, the spiritual journey has been completed, what had to be done has been done, there is no return to any state of existence”’?”</span><br />
</p>
<p id="sn12p32c6p9">
<span class="m-text m-primary">“Na kho, bhante, etehi padehi etehi byañjanehi attho vutto”ti.</span><br />
<span class="m-text">“Sir, I did not state the meaning in these words and phrases.”</span><br />
</p>
<p id="sn12p32c6p10">
<span class="m-text m-primary">“Yena kenacipi, sāriputta, pariyāyena kulaputto aññaṁ byākaroti, atha kho byākataṁ byākatato daṭṭhabban”ti.</span><br />
<span class="m-text">“Sāriputta, no matter how a gentleman declares enlightenment, what he has declared should be regarded as such.”</span><br />
</p>
<p id="sn12p32c6p11">
<span class="m-text m-primary">“Nanu ahampi, bhante, evaṁ vadāmi:</span><br />
<span class="m-text">“Sir, did I not also say that</span><br />
</p>
<p id="sn12p32c6p12">
<span class="m-text m-primary">‘na kho, bhante, etehi padehi etehi byañjanehi attho vutto’”ti.</span><br />
<span class="m-text">I did not state the meaning in these words and phrases?”</span><br />
</p>
<p id="sn12p32c7p1">
<span class="m-text m-primary">“Sace taṁ, sāriputta, evaṁ puccheyyuṁ:</span><br />
<span class="m-text">“Sāriputta, suppose they were to ask you:</span><br />
</p>
<p id="sn12p32c7p2">
<span class="m-text m-primary">‘kathaṁ jānatā pana tayā, āvuso sāriputta, kathaṁ passatā aññā byākatā—</span><br />
<span class="m-text">‘But Reverend Sāriputta, how have you known and seen so that you’ve declared enlightenment:</span><br />
</p>
<p id="sn12p32c7p3">
<span class="m-text m-primary">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.</span><br />
<span class="m-text">“I understand: ‘Rebirth is ended, the spiritual journey has been completed, what had to be done has been done, there is no return to any state of existence.’”’</span><br />
</p>
<p id="sn12p32c7p4">
<span class="m-text m-primary">Evaṁ puṭṭho tvaṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c8p1">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c8p2">
<span class="m-text m-primary">‘kathaṁ jānatā pana tayā, āvuso sāriputta, kathaṁ passatā aññā byākatā—</span><br />
</p>
<p id="sn12p32c8p3">
<span class="m-text m-primary">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti;</span><br />
</p>
<p id="sn12p32c8p4">
<span class="m-text m-primary">evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I would answer:</span><br />
</p>
<p id="sn12p32c8p5">
<span class="m-text m-primary">‘yaṁnidānā, āvuso, jāti, tassa nidānassa khayā khīṇasmiṁ khīṇāmhīti viditaṁ.</span><br />
<span class="m-text">‘Reverends, because of the ending of the source of rebirth, when it ended, I knew “it is ended”.</span><br />
</p>
<p id="sn12p32c8p6">
<span class="m-text m-primary">Khīṇāmhīti viditvā—</span><br />
<span class="m-text">Knowing this,</span><br />
</p>
<p id="sn12p32c8p7">
<span class="m-text m-primary">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.</span><br />
<span class="m-text">I understand: “Rebirth is ended, the spiritual journey has been completed, what had to be done has been done, there is no return to any state of existence.”’</span><br />
</p>
<p id="sn12p32c8p8">
<span class="m-text m-primary">Evaṁ puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c9p1">
<span class="m-text m-primary">“Sace pana taṁ, sāriputta, evaṁ puccheyyuṁ:</span><br />
<span class="m-text">“But Sāriputta, suppose they were to ask you:</span><br />
</p>
<p id="sn12p32c9p2">
<span class="m-text m-primary">‘jāti panāvuso sāriputta, kiṁnidānā kiṁsamudayā kiṁjātikā kiṁpabhavā’ti?</span><br />
<span class="m-text">‘But what is the source, origin, birthplace, and inception of rebirth?’</span><br />
</p>
<p id="sn12p32c9p3">
<span class="m-text m-primary">Evaṁ puṭṭho taṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c9p4">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c9p5">
<span class="m-text m-primary">‘jāti panāvuso sāriputta, kiṁnidānā kiṁsamudayā kiṁjātikā kiṁpabhavā’ti?</span><br />
</p>
<p id="sn12p32c9p6">
<span class="m-text m-primary">Evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I would answer:</span><br />
</p>
<p id="sn12p32c9p7">
<span class="m-text m-primary">‘jāti kho, āvuso, bhavanidānā bhavasamudayā bhavajātikā bhavappabhavā’ti.</span><br />
<span class="m-text">‘Continued existence is the source, origin, birthplace, and inception of rebirth.’</span><br />
</p>
<p id="sn12p32c9p8">
<span class="m-text m-primary">Evaṁ puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c10p1">
<span class="m-text m-primary">“Sace pana taṁ, sāriputta, evaṁ puccheyyuṁ:</span><br />
<span class="m-text">“But Sāriputta, suppose they were to ask you:</span><br />
</p>
<p id="sn12p32c10p2">
<span class="m-text m-primary">‘bhavo panāvuso sāriputta, kiṁnidāno kiṁsamudayo kiṁjātiko kiṁpabhavo’ti?</span><br />
<span class="m-text">‘What is the source of continued existence?’</span><br />
</p>
<p id="sn12p32c10p3">
<span class="m-text m-primary">Evaṁ puṭṭho tvaṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c10p4">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c10p5">
<span class="m-text m-primary">‘bhavo panāvuso sāriputta, kiṁnidāno kiṁsamudayo kiṁjātiko kiṁpabhavo’ti?</span><br />
</p>
<p id="sn12p32c10p6">
<span class="m-text m-primary">Evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I’d answer:</span><br />
</p>
<p id="sn12p32c10p7">
<span class="m-text m-primary">‘bhavo kho, āvuso, upādānanidāno upādānasamudayo upādānajātiko upādānappabhavo’ti.</span><br />
<span class="m-text">‘Grasping is the source of continued existence.’</span><br />
</p>
<p id="sn12p32c10p8">
<span class="m-text m-primary">Evaṁ puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c11p1">
<span class="m-text m-primary">“Sace pana taṁ, sāriputta, evaṁ puccheyyuṁ:</span><br />
<span class="m-text">“But Sāriputta, suppose they were to ask you:</span><br />
</p>
<p id="sn12p32c11p2">
<span class="m-text m-primary">‘upādānaṁ panāvuso …pe…</span><br />
<span class="m-text">‘What is the source of grasping?’ …</span><br />
</p>
<p id="sn12p32c11p3">
<span class="m-text m-primary">sace pana taṁ, sāriputta, evaṁ puccheyyuṁ—</span><br />
<span class="m-text">But Sāriputta, suppose they were to ask you:</span><br />
</p>
<p id="sn12p32c11p4">
<span class="m-text m-primary">taṇhā panāvuso sāriputta, kiṁnidānā kiṁsamudayā kiṁjātikā kiṁpabhavā’ti?</span><br />
<span class="m-text">‘What is the source of craving?’</span><br />
</p>
<p id="sn12p32c11p5">
<span class="m-text m-primary">Evaṁ puṭṭho tvaṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c11p6">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c11p7">
<span class="m-text m-primary">‘taṇhā panāvuso sāriputta, kiṁnidānā kiṁsamudayā kiṁjātikā kiṁpabhavā’ti?</span><br />
</p>
<p id="sn12p32c11p8">
<span class="m-text m-primary">Evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I’d answer:</span><br />
</p>
<p id="sn12p32c11p9">
<span class="m-text m-primary">‘taṇhā kho, āvuso, vedanānidānā vedanāsamudayā vedanājātikā vedanāpabhavā’ti.</span><br />
<span class="m-text">‘Feeling is the source of craving.’</span><br />
</p>
<p id="sn12p32c11p10">
<span class="m-text m-primary">Evaṁ puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c12p1">
<span class="m-text m-primary">“Sace pana taṁ, sāriputta, evaṁ puccheyyuṁ:</span><br />
<span class="m-text">“But Sāriputta, suppose they were to ask you:</span><br />
</p>
<p id="sn12p32c12p2">
<span class="m-text m-primary">‘kathaṁ jānato pana te, āvuso sāriputta, kathaṁ passato yā vedanāsu nandī sā na upaṭṭhāsī’ti.</span><br />
<span class="m-text">‘But how have you known and seen so that the relishing of feelings is no longer present?’</span><br />
</p>
<p id="sn12p32c12p3">
<span class="m-text m-primary">Evaṁ puṭṭho tvaṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c12p4">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c12p5">
<span class="m-text m-primary">‘kathaṁ jānato pana te, āvuso sāriputta, kathaṁ passato yā vedanāsu nandī sā na upaṭṭhāsī’ti evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I’d answer:</span><br />
</p>
<p id="sn12p32c12p6">
<span class="m-text m-primary">‘tisso kho imā, āvuso, vedanā.</span><br />
<span class="m-text">‘Reverends, there are three feelings.</span><br />
</p>
<p id="sn12p32c12p7">
<span class="m-text m-primary">Katamā tisso?</span><br />
<span class="m-text">What three?</span><br />
</p>
<p id="sn12p32c12p8">
<span class="m-text m-primary">Sukhā vedanā, dukkhā vedanā, adukkhamasukhā vedanā.</span><br />
<span class="m-text">Pleasant, painful, and neutral feeling.</span><br />
</p>
<p id="sn12p32c12p9">
<span class="m-text m-primary">Imā kho, āvuso, tisso vedanā aniccā.</span><br />
<span class="m-text">These three feelings are impermanent,</span><br />
</p>
<p id="sn12p32c12p10">
<span class="m-text m-primary">Yadaniccaṁ taṁ dukkhanti</span><br />
<span class="m-text">and what’s impermanent is suffering.</span><br />
</p>
<p id="sn12p32c12p11">
<span class="m-text m-primary">viditaṁ, yā vedanāsu nandī sā na upaṭṭhāsī’ti.</span><br />
<span class="m-text">When I understood this, the relishing of feelings was no longer present.’</span><br />
</p>
<p id="sn12p32c12p12">
<span class="m-text m-primary">Evaṁ, puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c13p1">
<span class="m-text m-primary">“Sādhu sādhu, sāriputta.</span><br />
<span class="m-text">“Good, good, Sāriputta!</span><br />
</p>
<p id="sn12p32c13p2">
<span class="m-text m-primary">Ayampi kho, sāriputta, pariyāyo, etasseva atthassa saṅkhittena veyyākaraṇāya:</span><br />
<span class="m-text">The same point may also be briefly explained in this way:</span><br />
</p>
<p id="sn12p32c13p3">
<span class="m-text m-primary">‘yaṁ kiñci vedayitaṁ taṁ dukkhasmin’”ti.</span><br />
<span class="m-text">‘Suffering includes whatever is felt.’</span><br />
</p>
<p id="sn12p32c14p1">
<span class="m-text m-primary">“Sace pana taṁ, sāriputta, evaṁ puccheyyuṁ:</span><br />
<span class="m-text">But Sāriputta, suppose they were to ask you:</span><br />
</p>
<p id="sn12p32c14p2">
<span class="m-text m-primary">‘kathaṁ vimokkhā pana tayā, āvuso sāriputta, aññā byākatā—</span><br />
<span class="m-text">‘But Reverend, how have you been released that you declare enlightenment:</span><br />
</p>
<p id="sn12p32c14p3">
<span class="m-text m-primary">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti?</span><br />
<span class="m-text">“I understand: ‘Rebirth is ended, the spiritual journey has been completed, what had to be done has been done, there is no return to any state of existence.’”?’</span><br />
</p>
<p id="sn12p32c14p4">
<span class="m-text m-primary">Evaṁ puṭṭho tvaṁ, sāriputta, kinti byākareyyāsī”ti?</span><br />
<span class="m-text">How would you answer?”</span><br />
</p>
<p id="sn12p32c14p5">
<span class="m-text m-primary">“Sace maṁ, bhante, evaṁ puccheyyuṁ:</span><br />
<span class="m-text">“Sir, if they were to ask me this,</span><br />
</p>
<p id="sn12p32c14p6">
<span class="m-text m-primary">‘kathaṁ vimokkhā pana tayā, āvuso sāriputta, aññā byākatā—</span><br />
</p>
<p id="sn12p32c14p7">
<span class="m-text m-primary">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.</span><br />
</p>
<p id="sn12p32c14p8">
<span class="m-text m-primary">Evaṁ puṭṭhohaṁ, bhante, evaṁ byākareyyaṁ:</span><br />
<span class="m-text">I’d answer:</span><br />
</p>
<p id="sn12p32c14p9">
<span class="m-text m-primary">‘ajjhattaṁ vimokkhā khvāhaṁ, āvuso, sabbupādānakkhayā tathā sato viharāmi yathā sataṁ viharantaṁ āsavā nānussavanti, attānañca nāvajānāmī’ti.</span><br />
<span class="m-text">‘Because of an inner release with the ending of all grasping, I live mindfully so that defilements don’t defile me and I don’t look down on myself.’</span><br />
</p>
<p id="sn12p32c14p10">
<span class="m-text m-primary">Evaṁ puṭṭhohaṁ, bhante, evaṁ byākareyyan”ti.</span><br />
<span class="m-text">That’s how I’d answer such a question.”</span><br />
</p>
<p id="sn12p32c15p1">
<span class="m-text m-primary">“Sādhu sādhu, sāriputta.</span><br />
<span class="m-text">“Good, good, Sāriputta!</span><br />
</p>
<p id="sn12p32c15p2">
<span class="m-text m-primary">Ayampi kho sāriputta, pariyāyo etasseva atthassa saṅkhittena veyyākaraṇāya—</span><br />
<span class="m-text">The same point may also be briefly explained in this way:</span><br />
</p>
<p id="sn12p32c15p3">
<span class="m-text m-primary">ye āsavā samaṇena vuttā tesvāhaṁ na kaṅkhāmi, te me pahīnāti na vicikicchāmī”ti.</span><br />
<span class="m-text">‘I have no uncertainty regarding the defilements spoken of by the ascetic. I have no doubt that I’ve given them up.’”</span><br />
</p>
<p id="sn12p32c15p4">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="sn12p32c15p5">
<span class="m-text m-primary">Idaṁ vatvā sugato uṭṭhāyāsanā vihāraṁ pāvisi.</span><br />
<span class="m-text">When he had spoken, the Holy One got up from his seat and entered his dwelling.</span><br />
</p>
<p id="sn12p32c16p1">
<span class="m-text m-primary">Tatra kho āyasmā sāriputto acirapakkantassa bhagavato bhikkhū āmantesi:</span><br />
<span class="m-text">Then soon after the Buddha left, Venerable Sāriputta said to the mendicants,</span><br />
</p>
<p id="sn12p32c16p2">
<span class="m-text m-primary">“pubbe appaṭisaṁviditaṁ maṁ, āvuso, bhagavā paṭhamaṁ pañhaṁ apucchi, tassa me ahosi dandhāyitattaṁ.</span><br />
<span class="m-text">“Reverends, the first question that the Buddha asked me was something that I’d not previously considered, so I hesitated.</span><br />
</p>
<p id="sn12p32c16p3">
<span class="m-text m-primary">Yato ca kho me, āvuso, bhagavā paṭhamaṁ pañhaṁ anumodi, tassa mayhaṁ, āvuso, etadahosi—</span><br />
<span class="m-text">But when the Buddha agreed with my answer, I thought:</span><br />
</p>
<p id="sn12p32c16p4">
<span class="m-text m-primary">divasañcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, divasampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi.</span><br />
<span class="m-text">‘If the Buddha were to question me all day on this matter in different words and ways, I could answer all day with different words and ways.</span><br />
</p>
<p id="sn12p32c16p5">
<span class="m-text m-primary">Rattiñcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, rattimpāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi.</span><br />
<span class="m-text">If he were to question me all night,</span><br />
</p>
<p id="sn12p32c16p6">
<span class="m-text m-primary">Rattindivaṁ cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, rattindivampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi.</span><br />
<span class="m-text">all day and night,</span><br />
</p>
<p id="sn12p32c16p7">
<span class="m-text m-primary">Dve rattindivāni cepi maṁ bhagavā etamatthaṁ puccheyya …pe…</span><br />
<span class="m-text">for two days and nights,</span><br />
</p>
<p id="sn12p32c16p8">
<span class="m-text m-primary">dve rattindivānipāhaṁ bhagavato etamatthaṁ byākareyyaṁ …pe…</span><br />
</p>
<p id="sn12p32c16p9">
<span class="m-text m-primary">tīṇi rattindivāni cepi maṁ bhagavā etamatthaṁ puccheyya …pe…</span><br />
<span class="m-text">for three,</span><br />
</p>
<p id="sn12p32c16p10">
<span class="m-text m-primary">tīṇi rattindivānipāhaṁ bhagavato etamatthaṁ byākareyyaṁ …pe…</span><br />
</p>
<p id="sn12p32c16p11">
<span class="m-text m-primary">cattāri rattindivāni cepi maṁ bhagavā etamatthaṁ puccheyya …pe…</span><br />
<span class="m-text">four,</span><br />
</p>
<p id="sn12p32c16p12">
<span class="m-text m-primary">cattāri rattindivānipāhaṁ bhagavato etamatthaṁ byākareyyaṁ …pe…</span><br />
</p>
<p id="sn12p32c16p13">
<span class="m-text m-primary">pañca rattindivāni cepi maṁ bhagavā etamatthaṁ puccheyya …pe…</span><br />
<span class="m-text">five,</span><br />
</p>
<p id="sn12p32c16p14">
<span class="m-text m-primary">pañca rattindivānipāhaṁ bhagavato etamatthaṁ byākareyyaṁ …pe…</span><br />
</p>
<p id="sn12p32c16p15">
<span class="m-text m-primary">cha rattindivāni cepi maṁ bhagavā etamatthaṁ puccheyya …pe…</span><br />
<span class="m-text">six,</span><br />
</p>
<p id="sn12p32c16p16">
<span class="m-text m-primary">cha rattindivānipāhaṁ bhagavato etamatthaṁ byākareyyaṁ …pe…</span><br />
</p>
<p id="sn12p32c16p17">
<span class="m-text m-primary">satta rattindivāni cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, satta rattindivānipāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehī”ti.</span><br />
<span class="m-text">or seven days and nights, I could answer in different words and ways for seven days and nights.’”</span><br />
</p>
<p id="sn12p32c17p1">
<span class="m-text m-primary">Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kaḷārakhattiyo bhikkhu bhagavantaṁ etadavoca:</span><br />
<span class="m-text">Then Kaḷāra the Aristocrat went up to the Buddha, bowed, sat down to one side, and said to him,</span><br />
</p>
<p id="sn12p32c17p2">
<span class="m-text m-primary">“āyasmatā, bhante, sāriputtena sīhanādo nadito—</span><br />
<span class="m-text">“Sir, Venerable Sāriputta has roared his lion’s roar!”</span><br />
</p>
<p id="sn12p32c17p3">
<span class="m-text m-primary">pubbe appaṭisaṁviditaṁ maṁ, āvuso, bhagavā paṭhamaṁ pañhaṁ apucchi, tassa me ahosi dandhāyitattaṁ.</span><br />
<span class="m-text">(And he told the Buddha all that Sāriputta had said.)</span><br />
</p>
<p id="sn12p32c17p4">
<span class="m-text m-primary">Yato ca kho me, āvuso, bhagavā paṭhamaṁ pañhaṁ anumodi, tassa mayhaṁ, āvuso, etadahosi—</span><br />
</p>
<p id="sn12p32c17p5">
<span class="m-text m-primary">divasañcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, divasampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi;</span><br />
</p>
<p id="sn12p32c17p6">
<span class="m-text m-primary">rattiñcepi …pe…</span><br />
</p>
<p id="sn12p32c17p7">
<span class="m-text m-primary">rattindivañcepi maṁ bhagavā …pe…</span><br />
</p>
<p id="sn12p32c17p8">
<span class="m-text m-primary">dve rattindivāni cepi maṁ bhagavā …pe…</span><br />
</p>
<p id="sn12p32c17p9">
<span class="m-text m-primary">tīṇi …</span><br />
</p>
<p id="sn12p32c17p10">
<span class="m-text m-primary">cattāri …</span><br />
</p>
<p id="sn12p32c17p11">
<span class="m-text m-primary">pañca …</span><br />
</p>
<p id="sn12p32c17p12">
<span class="m-text m-primary">cha …</span><br />
</p>
<p id="sn12p32c17p13">
<span class="m-text m-primary">satta rattindivāni cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, satta rattindivānipāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehī”ti.</span><br />
</p>
<p id="sn12p32c18p1">
<span class="m-text m-primary">“Sā hi, bhikkhu, sāriputtassa dhammadhātu suppaṭividdhā, yassā dhammadhātuyā suppaṭividdhattā divasaṁ cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, divasampi me sāriputto etamatthaṁ byākareyya aññamaññehi padehi aññamaññehi pariyāyehi.</span><br />
<span class="m-text">“Mendicant, Sāriputta has clearly comprehended the principle of the teachings, so that he could answer any questions I might ask him in different words and ways up to the seventh day and night.”</span><br />
</p>
<p id="sn12p32c18p2">
<span class="m-text m-primary">Rattiṁ cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, rattimpi me sāriputto etamatthaṁ byākareyya …pe…</span><br />
</p>
<p id="sn12p32c18p3">
<span class="m-text m-primary">rattindivaṁ cepāhaṁ sāriputtaṁ etamatthaṁ puccheyyaṁ, rattindivampi me sāriputto etamatthaṁ byākareyya …</span><br />
</p>
<p id="sn12p32c18p4">
<span class="m-text m-primary">dve rattindivāni cepāhaṁ sāriputtaṁ etamatthaṁ puccheyyaṁ, dve rattindivānipi me sāriputto etamatthaṁ byākareyya …</span><br />
</p>
<p id="sn12p32c18p5">
<span class="m-text m-primary">tīṇi rattindivāni cepāhaṁ sāriputtaṁ etamatthaṁ puccheyyaṁ, tīṇi rattindivānipi me sāriputto etamatthaṁ byākareyya …</span><br />
</p>
<p id="sn12p32c18p6">
<span class="m-text m-primary">cattāri rattindivāni cepāhaṁ sāriputtaṁ etamatthaṁ puccheyyaṁ, cattāri rattindivānipi me sāriputto etamatthaṁ byākareyya …</span><br />
</p>
<p id="sn12p32c18p7">
<span class="m-text m-primary">pañca rattindivāni cepāhaṁ sāriputtaṁ etamatthaṁ puccheyyaṁ, pañca rattindivānipi me sāriputto etamatthaṁ byākareyya …</span><br />
</p>
<p id="sn12p32c18p8">
<span class="m-text m-primary">cha rattindivāni cepāhaṁ sāriputtaṁ etamatthaṁ puccheyyaṁ, cha rattindivānipi me sāriputto etamatthaṁ byākareyya …</span><br />
</p>
<p id="sn12p32c18p9">
<span class="m-text m-primary">satta rattindivāni cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, satta rattindivānipi me sāriputto etamatthaṁ byākareyya aññamaññehi padehi aññamaññehi pariyāyehī”ti.</span><br />
</p>
<p id="sn12p32c18p10">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>