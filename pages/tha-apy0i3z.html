<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0i3z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0i3z.html" />
  <meta property="og:description" content="Sakiṁsammajjakavagga 1. Sakiṁsammajjakattheraapadāna “Vipassino bhagavato, pāṭaliṁ bodhimuttamaṁ; Disvāva taṁ pādapaggaṁ, tattha cittaṁ pasādayiṁ. Sammajjaniṁ gahetvāna, bodhiṁ sammajji tāvade; Sammajjitvāna taṁ bodhiṁ, avandiṁ pāṭaliṁ ahaṁ. Tattha cittaṁ pasādetvā, sire katvāna añjaliṁ; Namassamāno taṁ bodhiṁ, gañchiṁ paṭikuṭiṁ ahaṁ. Tādimaggena gacchāmi, saranto bodhimuttamaṁ; Ajagaro maṁ pīḷesi …" />
  <meta name="twitter:description" content="Sakiṁsammajjakavagga 1. Sakiṁsammajjakattheraapadāna “Vipassino bhagavato, pāṭaliṁ bodhimuttamaṁ; Disvāva taṁ pādapaggaṁ, tattha cittaṁ pasādayiṁ. Sammajjaniṁ gahetvāna, bodhiṁ sammajji tāvade; Sammajjitvāna taṁ bodhiṁ, avandiṁ pāṭaliṁ ahaṁ. Tattha cittaṁ pasādetvā, sire katvāna añjaliṁ; Namassamāno taṁ bodhiṁ, gañchiṁ paṭikuṭiṁ ahaṁ. Tādimaggena gacchāmi, saranto bodhimuttamaṁ; Ajagaro maṁ pīḷesi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sakimsammajjakavagga">
<h2><a href="#sakimsammajjakavagga">Sakiṁsammajjakavagga</a></h2>
<section id="sakimsammajjakattheraapadana">
<h3><a href="#sakimsammajjakattheraapadana">1. Sakiṁsammajjakattheraapadāna</a></h3>
<p id="tha-ap423c1p1">
<span class="m-text m-primary">“Vipassino bhagavato,</span><br />
</p>
<p id="tha-ap423c1p2">
<span class="m-text m-primary">pāṭaliṁ bodhimuttamaṁ;</span><br />
</p>
<p id="tha-ap423c1p3">
<span class="m-text m-primary">Disvāva taṁ pādapaggaṁ,</span><br />
</p>
<p id="tha-ap423c1p4">
<span class="m-text m-primary">tattha cittaṁ pasādayiṁ.</span><br />
</p>
<p id="tha-ap423c2p1">
<span class="m-text m-primary">Sammajjaniṁ gahetvāna,</span><br />
</p>
<p id="tha-ap423c2p2">
<span class="m-text m-primary">bodhiṁ sammajji tāvade;</span><br />
</p>
<p id="tha-ap423c2p3">
<span class="m-text m-primary">Sammajjitvāna taṁ bodhiṁ,</span><br />
</p>
<p id="tha-ap423c2p4">
<span class="m-text m-primary">avandiṁ pāṭaliṁ ahaṁ.</span><br />
</p>
<p id="tha-ap423c3p1">
<span class="m-text m-primary">Tattha cittaṁ pasādetvā,</span><br />
</p>
<p id="tha-ap423c3p2">
<span class="m-text m-primary">sire katvāna añjaliṁ;</span><br />
</p>
<p id="tha-ap423c3p3">
<span class="m-text m-primary">Namassamāno taṁ bodhiṁ,</span><br />
</p>
<p id="tha-ap423c3p4">
<span class="m-text m-primary">gañchiṁ paṭikuṭiṁ ahaṁ.</span><br />
</p>
<p id="tha-ap423c4p1">
<span class="m-text m-primary">Tādimaggena gacchāmi,</span><br />
</p>
<p id="tha-ap423c4p2">
<span class="m-text m-primary">saranto bodhimuttamaṁ;</span><br />
</p>
<p id="tha-ap423c4p3">
<span class="m-text m-primary">Ajagaro maṁ pīḷesi,</span><br />
</p>
<p id="tha-ap423c4p4">
<span class="m-text m-primary">ghorarūpo mahabbalo.</span><br />
</p>
<p id="tha-ap423c5p1">
<span class="m-text m-primary">Āsanne me kataṁ kammaṁ,</span><br />
</p>
<p id="tha-ap423c5p2">
<span class="m-text m-primary">phalena tosayī mamaṁ;</span><br />
</p>
<p id="tha-ap423c5p3">
<span class="m-text m-primary">Kaḷevaraṁ me gilati,</span><br />
</p>
<p id="tha-ap423c5p4">
<span class="m-text m-primary">devaloke ramāmahaṁ.</span><br />
</p>
<p id="tha-ap423c6p1">
<span class="m-text m-primary">Anāvilaṁ mama cittaṁ,</span><br />
</p>
<p id="tha-ap423c6p2">
<span class="m-text m-primary">visuddhaṁ paṇḍaraṁ sadā;</span><br />
</p>
<p id="tha-ap423c6p3">
<span class="m-text m-primary">Sokasallaṁ na jānāmi,</span><br />
</p>
<p id="tha-ap423c6p4">
<span class="m-text m-primary">cittasantāpanaṁ mama.</span><br />
</p>
<p id="tha-ap423c7p1">
<span class="m-text m-primary">Kuṭṭhaṁ gaṇḍo kilāso ca,</span><br />
</p>
<p id="tha-ap423c7p2">
<span class="m-text m-primary">apamāro vitacchikā;</span><br />
</p>
<p id="tha-ap423c7p3">
<span class="m-text m-primary">Daddu kaṇḍu ca me natthi,</span><br />
</p>
<p id="tha-ap423c7p4">
<span class="m-text m-primary">phalaṁ sammajjanāyidaṁ.</span><br />
</p>
<p id="tha-ap423c8p1">
<span class="m-text m-primary">Soko ca paridevo ca,</span><br />
</p>
<p id="tha-ap423c8p2">
<span class="m-text m-primary">hadaye me na vijjati;</span><br />
</p>
<p id="tha-ap423c8p3">
<span class="m-text m-primary">Abhantaṁ ujukaṁ cittaṁ,</span><br />
</p>
<p id="tha-ap423c8p4">
<span class="m-text m-primary">phalaṁ sammajjanāyidaṁ.</span><br />
</p>
<p id="tha-ap423c9p1">
<span class="m-text m-primary">Samādhīsu na majjāmi,</span><br />
</p>
<p id="tha-ap423c9p2">
<span class="m-text m-primary">visadaṁ hoti mānasaṁ;</span><br />
</p>
<p id="tha-ap423c9p3">
<span class="m-text m-primary">Yaṁ yaṁ samādhimicchāmi,</span><br />
</p>
<p id="tha-ap423c9p4">
<span class="m-text m-primary">so so sampajjate mamaṁ.</span><br />
</p>
<p id="tha-ap423c10p1">
<span class="m-text m-primary">Rajanīye na rajjāmi,</span><br />
</p>
<p id="tha-ap423c10p2">
<span class="m-text m-primary">atho dussaniyesu ca;</span><br />
</p>
<p id="tha-ap423c10p3">
<span class="m-text m-primary">Mohanīye na muyhāmi,</span><br />
</p>
<p id="tha-ap423c10p4">
<span class="m-text m-primary">phalaṁ sammajjanāyidaṁ.</span><br />
</p>
<p id="tha-ap423c11p1">
<span class="m-text m-primary">Ekanavutito kappe,</span><br />
</p>
<p id="tha-ap423c11p2">
<span class="m-text m-primary">yaṁ kammamakariṁ tadā;</span><br />
</p>
<p id="tha-ap423c11p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap423c11p4">
<span class="m-text m-primary">phalaṁ sammajjanāyidaṁ.</span><br />
</p>
<p id="tha-ap423c12p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap423c12p2">
<span class="m-text m-primary">bhavā sabbe samūhatā;</span><br />
</p>
<p id="tha-ap423c12p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap423c12p4">
<span class="m-text m-primary">viharāmi anāsavo.</span><br />
</p>
<p id="tha-ap423c13p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap423c13p2">
<span class="m-text m-primary">mama buddhassa santike;</span><br />
</p>
<p id="tha-ap423c13p3">
<span class="m-text m-primary">Tisso vijjā anuppattā,</span><br />
</p>
<p id="tha-ap423c13p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap423c14p1">
<span class="m-text m-primary">Paṭisambhidā catasso,</span><br />
</p>
<p id="tha-ap423c14p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap423c14p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap423c14p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap423c15p1">
<span class="m-text m-primary">Itthaṁ sudaṁ āyasmā sakiṁsammajjako thero imā gāthāyo abhāsitthāti.</span><br />
</p>
<p id="tha-ap423c16p1">
<span class="m-text m-primary">Sakiṁsammajjakattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>