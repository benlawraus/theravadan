<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0gkz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0gkz.html" />
  <meta property="og:description" content="Sattakanipāta Gandhāravagga 4. Daḷhadhammajātaka “Ahañce daḷhadhammassa, vahantī nābhirādhayiṁ; Dharantī urasi sallaṁ, yuddhe vikkantacārinī. Nūna rājā na jānāti, mama vikkamaporisaṁ; Saṅgāme sukatantāni, dūtavippahitāni ca. Sā nūnāhaṁ marissāmi, abandhu aparāyinī; Tadā hi kumbhakārassa, dinnā chakaṇahārikā”. “Yāvatāsīsatī poso, tāvadeva pavīṇati; Atthāpāye jahanti naṁ, oṭṭhibyādhiṁva khattiyo. Yo …" />
  <meta name="twitter:description" content="Sattakanipāta Gandhāravagga 4. Daḷhadhammajātaka “Ahañce daḷhadhammassa, vahantī nābhirādhayiṁ; Dharantī urasi sallaṁ, yuddhe vikkantacārinī. Nūna rājā na jānāti, mama vikkamaporisaṁ; Saṅgāme sukatantāni, dūtavippahitāni ca. Sā nūnāhaṁ marissāmi, abandhu aparāyinī; Tadā hi kumbhakārassa, dinnā chakaṇahārikā”. “Yāvatāsīsatī poso, tāvadeva pavīṇati; Atthāpāye jahanti naṁ, oṭṭhibyādhiṁva khattiyo. Yo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="sattakanipata">
<h2><a href="#sattakanipata">Sattakanipāta</a></h2>
<section id="gandharavagga">
<h3><a href="#gandharavagga">Gandhāravagga</a></h3>
<section id="dalhadhammajataka">
<h4><a href="#dalhadhammajataka">4. Daḷhadhammajātaka</a></h4>
<p id="ja409c1p1">
<span class="pali m-text">“Ahañce daḷhadhammassa,</span><br />
</p>
<p id="ja409c1p2">
<span class="pali m-text">vahantī nābhirādhayiṁ;</span><br />
</p>
<p id="ja409c1p3">
<span class="pali m-text">Dharantī urasi sallaṁ,</span><br />
</p>
<p id="ja409c1p4">
<span class="pali m-text">yuddhe vikkantacārinī.</span><br />
</p>
<p id="ja409c2p1">
<span class="pali m-text">Nūna rājā na jānāti,</span><br />
</p>
<p id="ja409c2p2">
<span class="pali m-text">mama vikkamaporisaṁ;</span><br />
</p>
<p id="ja409c2p3">
<span class="pali m-text">Saṅgāme sukatantāni,</span><br />
</p>
<p id="ja409c2p4">
<span class="pali m-text">dūtavippahitāni ca.</span><br />
</p>
<p id="ja409c3p1">
<span class="pali m-text">Sā nūnāhaṁ marissāmi,</span><br />
</p>
<p id="ja409c3p2">
<span class="pali m-text">abandhu aparāyinī;</span><br />
</p>
<p id="ja409c3p3">
<span class="pali m-text">Tadā hi kumbhakārassa,</span><br />
</p>
<p id="ja409c3p4">
<span class="pali m-text">dinnā chakaṇahārikā”.</span><br />
</p>
<p id="ja409c4p1">
<span class="pali m-text">“Yāvatāsīsatī poso,</span><br />
</p>
<p id="ja409c4p2">
<span class="pali m-text">tāvadeva pavīṇati;</span><br />
</p>
<p id="ja409c4p3">
<span class="pali m-text">Atthāpāye jahanti naṁ,</span><br />
</p>
<p id="ja409c4p4">
<span class="pali m-text">oṭṭhibyādhiṁva khattiyo.</span><br />
</p>
<p id="ja409c5p1">
<span class="pali m-text">Yo pubbe katakalyāṇo,</span><br />
</p>
<p id="ja409c5p2">
<span class="pali m-text">katattho nāvabujjhati;</span><br />
</p>
<p id="ja409c5p3">
<span class="pali m-text">Atthā tassa palujjanti,</span><br />
</p>
<p id="ja409c5p4">
<span class="pali m-text">ye honti abhipatthitā.</span><br />
</p>
<p id="ja409c6p1">
<span class="pali m-text">Yo pubbe katakalyāṇo,</span><br />
</p>
<p id="ja409c6p2">
<span class="pali m-text">katattho manubujjhati;</span><br />
</p>
<p id="ja409c6p3">
<span class="pali m-text">Atthā tassa pavaḍḍhanti,</span><br />
</p>
<p id="ja409c6p4">
<span class="pali m-text">ye honti abhipatthitā.</span><br />
</p>
<p id="ja409c7p1">
<span class="pali m-text">Taṁ vo vadāmi bhaddante,</span><br />
</p>
<p id="ja409c7p2">
<span class="pali m-text">yāvantettha samāgatā;</span><br />
</p>
<p id="ja409c7p3">
<span class="pali m-text">Sabbe kataññuno hotha,</span><br />
</p>
<p id="ja409c7p4">
<span class="pali m-text">ciraṁ saggamhi ṭhassathā”ti.</span><br />
</p>
<p id="ja409c8p1">
<span class="pali m-text">Daḷhadhammajātakaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>