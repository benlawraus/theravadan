<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0nnz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0nnz.html" />
  <meta property="og:description" content="Bhaddiyavagga 9. Vanavacchattheraapadāna “Imamhi bhaddake kappe, brahmabandhu mahāyaso; Kassapo nāma gottena, uppajji vadataṁ varo. Tadāhaṁ pabbajitvāna, tassa buddhassa sāsane; Yāvajīvaṁ caritvāna, brahmacāraṁ tato cuto. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Tato cuto araññamhi, kapoto āsahaṁ tahiṁ; Vasate guṇasampanno, bhikkhu jhānarato sadā. Mettacitto kāruṇiko …" />
  <meta name="twitter:description" content="Bhaddiyavagga 9. Vanavacchattheraapadāna “Imamhi bhaddake kappe, brahmabandhu mahāyaso; Kassapo nāma gottena, uppajji vadataṁ varo. Tadāhaṁ pabbajitvāna, tassa buddhassa sāsane; Yāvajīvaṁ caritvāna, brahmacāraṁ tato cuto. Tena kammena sukatena, cetanāpaṇidhīhi ca; Jahitvā mānusaṁ dehaṁ, tāvatiṁsamagacchahaṁ. Tato cuto araññamhi, kapoto āsahaṁ tahiṁ; Vasate guṇasampanno, bhikkhu jhānarato sadā. Mettacitto kāruṇiko …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddiyavagga">
<h2><a href="#bhaddiyavagga">Bhaddiyavagga</a></h2>
<section id="vanavacchattheraapadana">
<h3><a href="#vanavacchattheraapadana">9. Vanavacchattheraapadāna</a></h3>
<p id="tha-ap551c1p1">
<span class="m-text m-primary">“Imamhi bhaddake kappe,</span><br />
</p>
<p id="tha-ap551c1p2">
<span class="m-text m-primary">brahmabandhu mahāyaso;</span><br />
</p>
<p id="tha-ap551c1p3">
<span class="m-text m-primary">Kassapo nāma gottena,</span><br />
</p>
<p id="tha-ap551c1p4">
<span class="m-text m-primary">uppajji vadataṁ varo.</span><br />
</p>
<p id="tha-ap551c2p1">
<span class="m-text m-primary">Tadāhaṁ pabbajitvāna,</span><br />
</p>
<p id="tha-ap551c2p2">
<span class="m-text m-primary">tassa buddhassa sāsane;</span><br />
</p>
<p id="tha-ap551c2p3">
<span class="m-text m-primary">Yāvajīvaṁ caritvāna,</span><br />
</p>
<p id="tha-ap551c2p4">
<span class="m-text m-primary">brahmacāraṁ tato cuto.</span><br />
</p>
<p id="tha-ap551c3p1">
<span class="m-text m-primary">Tena kammena sukatena,</span><br />
</p>
<p id="tha-ap551c3p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap551c3p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap551c3p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap551c4p1">
<span class="m-text m-primary">Tato cuto araññamhi,</span><br />
</p>
<p id="tha-ap551c4p2">
<span class="m-text m-primary">kapoto āsahaṁ tahiṁ;</span><br />
</p>
<p id="tha-ap551c4p3">
<span class="m-text m-primary">Vasate guṇasampanno,</span><br />
</p>
<p id="tha-ap551c4p4">
<span class="m-text m-primary">bhikkhu jhānarato sadā.</span><br />
</p>
<p id="tha-ap551c5p1">
<span class="m-text m-primary">Mettacitto kāruṇiko,</span><br />
</p>
<p id="tha-ap551c5p2">
<span class="m-text m-primary">sadā pamuditānano;</span><br />
</p>
<p id="tha-ap551c5p3">
<span class="m-text m-primary">Upekkhako mahāvīro,</span><br />
</p>
<p id="tha-ap551c5p4">
<span class="m-text m-primary">appamaññāsu kovido.</span><br />
</p>
<p id="tha-ap551c6p1">
<span class="m-text m-primary">Vinīvaraṇasaṅkappe,</span><br />
</p>
<p id="tha-ap551c6p2">
<span class="m-text m-primary">sabbasattahitāsaye;</span><br />
</p>
<p id="tha-ap551c6p3">
<span class="m-text m-primary">Visaṭṭho nacirenāsiṁ,</span><br />
</p>
<p id="tha-ap551c6p4">
<span class="m-text m-primary">tasmiṁ sugatasāvake.</span><br />
</p>
<p id="tha-ap551c7p1">
<span class="m-text m-primary">Upecca pādamūlamhi,</span><br />
</p>
<p id="tha-ap551c7p2">
<span class="m-text m-primary">nisinnassa tadāssame;</span><br />
</p>
<p id="tha-ap551c7p3">
<span class="m-text m-primary">Kadāci sāmisaṁ deti,</span><br />
</p>
<p id="tha-ap551c7p4">
<span class="m-text m-primary">dhammaṁ desesi cekadā.</span><br />
</p>
<p id="tha-ap551c8p1">
<span class="m-text m-primary">Tadā vipulapemena,</span><br />
</p>
<p id="tha-ap551c8p2">
<span class="m-text m-primary">upāsitvā jinatrajaṁ;</span><br />
</p>
<p id="tha-ap551c8p3">
<span class="m-text m-primary">Tato cuto gato saggaṁ,</span><br />
</p>
<p id="tha-ap551c8p4">
<span class="m-text m-primary">pavāso sagharaṁ yathā.</span><br />
</p>
<p id="tha-ap551c9p1">
<span class="m-text m-primary">Saggā cuto manussesu,</span><br />
</p>
<p id="tha-ap551c9p2">
<span class="m-text m-primary">nibbatto puññakammunā;</span><br />
</p>
<p id="tha-ap551c9p3">
<span class="m-text m-primary">Agāraṁ chaḍḍayitvāna,</span><br />
</p>
<p id="tha-ap551c9p4">
<span class="m-text m-primary">pabbajiṁ bahuso ahaṁ.</span><br />
</p>
<p id="tha-ap551c10p1">
<span class="m-text m-primary">Samaṇo tāpaso vippo,</span><br />
</p>
<p id="tha-ap551c10p2">
<span class="m-text m-primary">paribbajo tathevahaṁ;</span><br />
</p>
<p id="tha-ap551c10p3">
<span class="m-text m-primary">Hutvā vasiṁ araññamhi,</span><br />
</p>
<p id="tha-ap551c10p4">
<span class="m-text m-primary">anekasataso ahaṁ.</span><br />
</p>
<p id="tha-ap551c11p1">
<span class="m-text m-primary">Pacchime ca bhave dāni,</span><br />
</p>
<p id="tha-ap551c11p2">
<span class="m-text m-primary">ramme kapilavatthave;</span><br />
</p>
<p id="tha-ap551c11p3">
<span class="m-text m-primary">Vacchagotto dijo tassa,</span><br />
</p>
<p id="tha-ap551c11p4">
<span class="m-text m-primary">jāyāya ahamokkamiṁ.</span><br />
</p>
<p id="tha-ap551c12p1">
<span class="m-text m-primary">Mātu me dohaḷo āsi,</span><br />
</p>
<p id="tha-ap551c12p2">
<span class="m-text m-primary">tirokucchigatassa me;</span><br />
</p>
<p id="tha-ap551c12p3">
<span class="m-text m-primary">Jāyamānasamīpamhi,</span><br />
</p>
<p id="tha-ap551c12p4">
<span class="m-text m-primary">vanavāsāya nicchayo.</span><br />
</p>
<p id="tha-ap551c13p1">
<span class="m-text m-primary">Tato me ajanī mātā,</span><br />
</p>
<p id="tha-ap551c13p2">
<span class="m-text m-primary">ramaṇīye vanantare;</span><br />
</p>
<p id="tha-ap551c13p3">
<span class="m-text m-primary">Gabbhato nikkhamantaṁ maṁ,</span><br />
</p>
<p id="tha-ap551c13p4">
<span class="m-text m-primary">kāsāyena paṭiggahuṁ.</span><br />
</p>
<p id="tha-ap551c14p1">
<span class="m-text m-primary">Tato kumāro siddhattho,</span><br />
</p>
<p id="tha-ap551c14p2">
<span class="m-text m-primary">jāto sakyakuladdhajo;</span><br />
</p>
<p id="tha-ap551c14p3">
<span class="m-text m-primary">Tassa mitto piyo āsiṁ,</span><br />
</p>
<p id="tha-ap551c14p4">
<span class="m-text m-primary">saṁvisaṭṭho sumāniyo.</span><br />
</p>
<p id="tha-ap551c15p1">
<span class="m-text m-primary">Sattasārebhinikkhante,</span><br />
</p>
<p id="tha-ap551c15p2">
<span class="m-text m-primary">ohāya vipulaṁ yasaṁ;</span><br />
</p>
<p id="tha-ap551c15p3">
<span class="m-text m-primary">Ahampi pabbajitvāna,</span><br />
</p>
<p id="tha-ap551c15p4">
<span class="m-text m-primary">himavantamupāgamiṁ.</span><br />
</p>
<p id="tha-ap551c16p1">
<span class="m-text m-primary">Vanālayaṁ bhāvanīyaṁ,</span><br />
</p>
<p id="tha-ap551c16p2">
<span class="m-text m-primary">kassapaṁ dhutavādikaṁ;</span><br />
</p>
<p id="tha-ap551c16p3">
<span class="m-text m-primary">Disvā sutvā jinuppādaṁ,</span><br />
</p>
<p id="tha-ap551c16p4">
<span class="m-text m-primary">upesiṁ narasārathiṁ.</span><br />
</p>
<p id="tha-ap551c17p1">
<span class="m-text m-primary">So me dhammamadesesi,</span><br />
</p>
<p id="tha-ap551c17p2">
<span class="m-text m-primary">sabbatthaṁ sampakāsayaṁ;</span><br />
</p>
<p id="tha-ap551c17p3">
<span class="m-text m-primary">Tatohaṁ pabbajitvāna,</span><br />
</p>
<p id="tha-ap551c17p4">
<span class="m-text m-primary">vanameva punāgamaṁ.</span><br />
</p>
<p id="tha-ap551c18p1">
<span class="m-text m-primary">Tatthāppamatto viharaṁ,</span><br />
</p>
<p id="tha-ap551c18p2">
<span class="m-text m-primary">chaḷabhiññā aphassayiṁ;</span><br />
</p>
<p id="tha-ap551c18p3">
<span class="m-text m-primary">Aho suladdhalābhomhi,</span><br />
</p>
<p id="tha-ap551c18p4">
<span class="m-text m-primary">sumittenānukampito.</span><br />
</p>
<p id="tha-ap551c19p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap551c19p2">
<span class="m-text m-primary">…pe…</span><br />
</p>
<p id="tha-ap551c19p3">
<span class="m-text m-primary">viharāmi anāsavo.</span><br />
</p>
<p id="tha-ap551c20p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap551c20p2">
<span class="m-text m-primary">…pe…</span><br />
</p>
<p id="tha-ap551c20p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap551c21p1">
<span class="m-text m-primary">Paṭisambhidā catasso,</span><br />
</p>
<p id="tha-ap551c21p2">
<span class="m-text m-primary">…pe…</span><br />
</p>
<p id="tha-ap551c21p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap551c22p1">
<span class="m-text m-primary">Itthaṁ sudaṁ āyasmā vanavaccho thero imā gāthāyo abhāsitthāti.</span><br />
</p>
<p id="tha-ap551c23p1">
<span class="m-text m-primary">Vanavacchattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>