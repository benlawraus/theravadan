<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy007p002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy007p002z.html" />
  <meta property="og:description" content="Mahāpaṇṇāsaka Sattamavagga Sampayuttakathā Natthi keci dhammā kehici dhammehi sampayuttāti? Āmantā. Nanu atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇā, no ca vata re vattabbe— “natthi …" />
  <meta name="twitter:description" content="Mahāpaṇṇāsaka Sattamavagga Sampayuttakathā Natthi keci dhammā kehici dhammehi sampayuttāti? Āmantā. Nanu atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇā, no ca vata re vattabbe— “natthi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<p id="kv7p2c0p2">
<span class="pali m-text">Mahāpaṇṇāsaka</span><br />
</p>
<p id="kv7p2c0p3">
<span class="pali m-text">Sattamavagga</span><br />
</p>
<section id="sampayuttakatha">
<span id="kv7p2c0p4"></span><h2><span class="pali m-text">Sampayuttakathā</span></h2>
<p id="kv7p2c1p1">
<span class="pali m-text">Natthi keci dhammā kehici dhammehi sampayuttāti?</span><br />
</p>
<p id="kv7p2c1p2">
<span class="pali m-text">Āmantā.</span><br />
</p>
<p id="kv7p2c1p3">
<span class="pali m-text">Nanu atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇāti?</span><br />
</p>
<p id="kv7p2c1p4">
<span class="pali m-text">Āmantā.</span><br />
</p>
<p id="kv7p2c1p5">
<span class="pali m-text">Hañci atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇā, no ca vata re vattabbe—</span><br />
</p>
<p id="kv7p2c1p6">
<span class="pali m-text">“natthi keci dhammā kehici dhammehi sampayuttā”ti.</span><br />
</p>
<p id="kv7p2c2p1">
<span class="pali m-text">Vedanākkhandho saññākkhandhena sahajātoti?</span><br />
</p>
<p id="kv7p2c2p2">
<span class="pali m-text">Āmantā.</span><br />
</p>
<p id="kv7p2c2p3">
<span class="pali m-text">Hañci vedanākkhandho saññākkhandhena sahajāto, tena vata re vattabbe—</span><br />
</p>
<p id="kv7p2c2p4">
<span class="pali m-text">“vedanākkhandho saññākkhandhena sampayutto”ti.</span><br />
</p>
<p id="kv7p2c3p1">
<span class="pali m-text">Vedanākkhandho saṅkhārakkhandhena …</span><br />
</p>
<p id="kv7p2c3p2">
<span class="pali m-text">viññāṇakkhandhena sahajātoti?</span><br />
</p>
<p id="kv7p2c3p3">
<span class="pali m-text">Āmantā.</span><br />
</p>
<p id="kv7p2c3p4">
<span class="pali m-text">Hañci vedanākkhandho viññāṇakkhandhena sahajāto, tena vata re vattabbe—</span><br />
</p>
<p id="kv7p2c3p5">
<span class="pali m-text">“vedanākkhandho viññāṇakkhandhena sampayutto”ti.</span><br />
</p>
<p id="kv7p2c4p1">
<span class="pali m-text">Saññākkhandho …</span><br />
</p>
<p id="kv7p2c4p2">
<span class="pali m-text">saṅkhārakkhandho …</span><br />
</p>
<p id="kv7p2c4p3">
<span class="pali m-text">viññāṇakkhandho vedanākkhandhena …</span><br />
</p>
<p id="kv7p2c4p4">
<span class="pali m-text">saññākkhandhena …</span><br />
</p>
<p id="kv7p2c4p5">
<span class="pali m-text">saṅkhārakkhandhena sahajātoti?</span><br />
</p>
<p id="kv7p2c4p6">
<span class="pali m-text">Āmantā.</span><br />
</p>
<p id="kv7p2c4p7">
<span class="pali m-text">Hañci viññāṇakkhandho saṅkhārakkhandhena sahajāto, tena vata re vattabbe—</span><br />
</p>
<p id="kv7p2c4p8">
<span class="pali m-text">“viññāṇakkhandho saṅkhārakkhandhena sampayutto”ti.</span><br />
</p>
<p id="kv7p2c5p1">
<span class="pali m-text">Yathā tilamhi telaṁ anugataṁ anupaviṭṭhaṁ, ucchumhi raso anugato anupaviṭṭho;</span><br />
</p>
<p id="kv7p2c5p2">
<span class="pali m-text">evameva te dhammā tehi dhammehi anugatā anupaviṭṭhāti?</span><br />
</p>
<p id="kv7p2c5p3">
<span class="pali m-text">Na hevaṁ vattabbe …pe….</span><br />
</p>
<p id="kv7p2c5p4">
<span class="pali m-text">Sampayuttakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>