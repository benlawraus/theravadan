<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any005p052z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="/pages/any005p052z.html" />
  <meta property="og:description" content="Translators: sujato Numbered Discourses 5.142 15. Tikaṇḍakīvagga 15. At Tikaṇḍakī 142. Ārabhatisutta Transgression “Pañcime, bhikkhave, puggalā santo saṁvijjamānā lokasmiṁ. “Mendicants, these five people are found in the world. Katame pañca? What five? Idha, bhikkhave, ekacco puggalo ārabhati ca vippaṭisārī ca hoti; One person transgresses and …" />
  <meta name="twitter:description" content="Translators: sujato Numbered Discourses 5.142 15. Tikaṇḍakīvagga 15. At Tikaṇḍakī 142. Ārabhatisutta Transgression “Pañcime, bhikkhave, puggalā santo saṁvijjamānā lokasmiṁ. “Mendicants, these five people are found in the world. Katame pañca? What five? Idha, bhikkhave, ekacco puggalo ārabhati ca vippaṭisārī ca hoti; One person transgresses and …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.142</span></p>
<section id="tikandakivagga">
<h2><a href="#tikandakivagga">15. Tikaṇḍakīvagga</a></h2>
<p><span class="sujato m-text">15. At Tikaṇḍakī</span></p>
<section id="arabhatisutta">
<h3><a href="#arabhatisutta">142. Ārabhatisutta</a></h3>
<p><span class="sujato m-text">Transgression</span></p>
<p id="an5p142c1p1">
<span class="pali m-text">“Pañcime, bhikkhave, puggalā santo saṁvijjamānā lokasmiṁ.</span><br />
<span class="sujato m-text">“Mendicants, these five people are found in the world.</span><br />
</p>
<p id="an5p142c1p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an5p142c1p3">
<span class="pali m-text">Idha, bhikkhave, ekacco puggalo ārabhati ca vippaṭisārī ca hoti;</span><br />
<span class="sujato m-text">One person transgresses and regrets it.</span><br />
</p>
<p id="an5p142c1p4">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="sujato m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="an5p142c2p1">
<span class="pali m-text">Idha pana, bhikkhave, ekacco puggalo ārabhati, na vippaṭisārī hoti;</span><br />
<span class="sujato m-text">One person transgresses and doesn’t regret it.</span><br />
</p>
<p id="an5p142c2p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="sujato m-text">And they don’t understand …</span><br />
</p>
<p id="an5p142c3p1">
<span class="pali m-text">Idha pana, bhikkhave, ekacco puggalo na ārabhati, vippaṭisārī hoti;</span><br />
<span class="sujato m-text">One person doesn’t transgress yet still feels regret.</span><br />
</p>
<p id="an5p142c3p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="sujato m-text">And they don’t understand …</span><br />
</p>
<p id="an5p142c4p1">
<span class="pali m-text">Idha pana, bhikkhave, ekacco puggalo na ārabhati na vippaṭisārī hoti;</span><br />
<span class="sujato m-text">One person neither transgresses nor regrets.</span><br />
</p>
<p id="an5p142c4p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="sujato m-text">But they don’t understand …</span><br />
</p>
<p id="an5p142c5p1">
<span class="pali m-text">Idha pana, bhikkhave, ekacco puggalo na ārabhati na vippaṭisārī hoti;</span><br />
<span class="sujato m-text">One person neither transgresses nor regrets.</span><br />
</p>
<p id="an5p142c5p2">
<span class="pali m-text">tañca cetovimuttiṁ paññāvimuttiṁ yathābhūtaṁ pajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="sujato m-text">And they do understand where those arisen bad, unskillful qualities cease without anything left over.</span><br />
</p>
<p id="an5p142c6p1">
<span class="pali m-text">Tatra, bhikkhave, yvāyaṁ puggalo ārabhati ca vippaṭisārī ca hoti,</span><br />
<span class="sujato m-text">Take the case of the person who transgresses and regrets it.</span><br />
</p>
<p id="an5p142c6p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti,</span><br />
<span class="sujato m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="an5p142c6p3">
<span class="pali m-text">so evamassa vacanīyo:</span><br />
<span class="sujato m-text">They should be told:</span><br />
</p>
<p id="an5p142c6p4">
<span class="pali m-text">‘āyasmato kho ārambhajā āsavā saṁvijjanti, vippaṭisārajā āsavā pavaḍḍhanti, sādhu vatāyasmā ārambhaje āsave pahāya vippaṭisāraje āsave paṭivinodetvā cittaṁ paññañca bhāvetu;</span><br />
<span class="sujato m-text">‘Venerable, the defilements born of transgression are found in you, and the defilements born of regret grow. You would do well to give up the defilements born of transgression and get rid of the defilements born of regret, and then develop the mind and wisdom.</span><br />
</p>
<p id="an5p142c6p5">
<span class="pali m-text">evamāyasmā amunā pañcamena puggalena samasamo bhavissatī’ti.</span><br />
<span class="sujato m-text">In this way you’ll become just like the fifth person.’</span><br />
</p>
<p id="an5p142c7p1">
<span class="pali m-text">Tatra, bhikkhave, yvāyaṁ puggalo ārabhati na vippaṭisārī hoti,</span><br />
<span class="sujato m-text">Take the case of the person who transgresses and doesn’t regret it.</span><br />
</p>
<p id="an5p142c7p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti,</span><br />
<span class="sujato m-text">And they don’t understand…</span><br />
</p>
<p id="an5p142c7p3">
<span class="pali m-text">so evamassa vacanīyo:</span><br />
<span class="sujato m-text">They should be told:</span><br />
</p>
<p id="an5p142c7p4">
<span class="pali m-text">‘āyasmato kho ārambhajā āsavā saṁvijjanti, vippaṭisārajā āsavā na pavaḍḍhanti, sādhu vatāyasmā ārambhaje āsave pahāya cittaṁ paññañca bhāvetu;</span><br />
<span class="sujato m-text">‘Venerable, the defilements born of transgression are found in you, but the defilements born of regret don’t grow. You would do well to give up the defilements born of transgression, and then develop the mind and wisdom.</span><br />
</p>
<p id="an5p142c7p5">
<span class="pali m-text">evamāyasmā amunā pañcamena puggalena samasamo bhavissatī’ti.</span><br />
<span class="sujato m-text">In this way you’ll become just like the fifth person.’</span><br />
</p>
<p id="an5p142c8p1">
<span class="pali m-text">Tatra, bhikkhave, yvāyaṁ puggalo na ārabhati vippaṭisārī hoti,</span><br />
<span class="sujato m-text">Take the case of the person who doesn’t transgress yet feels regret.</span><br />
</p>
<p id="an5p142c8p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti,</span><br />
<span class="sujato m-text">And they don’t understand…</span><br />
</p>
<p id="an5p142c8p3">
<span class="pali m-text">so evamassa vacanīyo:</span><br />
<span class="sujato m-text">They should be told:</span><br />
</p>
<p id="an5p142c8p4">
<span class="pali m-text">‘āyasmato kho ārambhajā āsavā na saṁvijjanti, vippaṭisārajā āsavā pavaḍḍhanti, sādhu vatāyasmā vippaṭisāraje āsave paṭivinodetvā cittaṁ paññañca bhāvetu;</span><br />
<span class="sujato m-text">‘Venerable, the defilements born of transgression are not found in you, yet the defilements born of regret grow. You would do well to get rid of the defilements born of regret, and then develop the mind and wisdom.</span><br />
</p>
<p id="an5p142c8p5">
<span class="pali m-text">evamāyasmā amunā pañcamena puggalena samasamo bhavissatī’ti.</span><br />
<span class="sujato m-text">In this way you’ll become just like the fifth person.’</span><br />
</p>
<p id="an5p142c9p1">
<span class="pali m-text">Tatra, bhikkhave, yvāyaṁ puggalo na ārabhati na vippaṭisārī hoti,</span><br />
<span class="sujato m-text">Take the case of the person who neither transgresses nor regrets.</span><br />
</p>
<p id="an5p142c9p2">
<span class="pali m-text">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti,</span><br />
<span class="sujato m-text">But they don’t understand…</span><br />
</p>
<p id="an5p142c9p3">
<span class="pali m-text">so evamassa vacanīyo:</span><br />
<span class="sujato m-text">They should be told:</span><br />
</p>
<p id="an5p142c9p4">
<span class="pali m-text">‘āyasmato kho ārambhajā āsavā na saṁvijjanti, vippaṭisārajā āsavā na pavaḍḍhanti, sādhu vatāyasmā cittaṁ paññañca bhāvetu;</span><br />
<span class="sujato m-text">‘Venerable, the defilements born of transgression are not found in you, and the defilements born of regret don’t grow. You would do well to develop the mind and wisdom.</span><br />
</p>
<p id="an5p142c9p5">
<span class="pali m-text">evamāyasmā amunā pañcamena puggalena samasamo bhavissatī’ti.</span><br />
<span class="sujato m-text">In this way you’ll become just like the fifth person.’</span><br />
</p>
<p id="an5p142c10p1">
<span class="pali m-text">Iti kho, bhikkhave, ime cattāro puggalā amunā pañcamena puggalena evaṁ ovadiyamānā evaṁ anusāsiyamānā anupubbena āsavānaṁ khayaṁ pāpuṇantī”ti.</span><br />
<span class="sujato m-text">And so, mendicants, when these four people are advised and instructed by comparison with the fifth person, they gradually attain the ending of defilements.”</span><br />
</p>
<p id="an5p142c10p2">
<span class="pali m-text">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>