<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ja0510.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ja0509.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0511.html">Next</a></div>
</div>
<p id="ja510c0p2">
<span class="pali m-text">Vīsatinipāta</span><br />
</p>
<p id="ja510c0p3">
<span class="pali m-text">Mātaṅgavagga</span><br />
</p>
<section id="ayogharajataka">
<span id="ja510c0p4"></span><h2><span class="pali m-text">14. Ayogharajātaka</span></h2>
<p id="ja510c1p1">
<span class="pali m-text">“Yamekarattiṁ paṭhamaṁ,</span><br />
</p>
<p id="ja510c1p2">
<span class="pali m-text">gabbhe vasati māṇavo;</span><br />
</p>
<p id="ja510c1p3">
<span class="pali m-text">Abbhuṭṭhitova so yāti,</span><br />
</p>
<p id="ja510c1p4">
<span class="pali m-text">sagacchaṁ na nivattati.</span><br />
</p>
<p id="ja510c2p1">
<span class="pali m-text">Na yujjhamānā na balenavassitā,</span><br />
</p>
<p id="ja510c2p2">
<span class="pali m-text">Narā na jīranti na cāpi miyyare;</span><br />
</p>
<p id="ja510c2p3">
<span class="pali m-text">Sabbaṁ hidaṁ jātijarāyupaddutaṁ,</span><br />
</p>
<p id="ja510c2p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c3p1">
<span class="pali m-text">Caturaṅginiṁ senaṁ subhiṁsarūpaṁ,</span><br />
</p>
<p id="ja510c3p2">
<span class="pali m-text">Jayanti raṭṭhādhipatī pasayha;</span><br />
</p>
<p id="ja510c3p3">
<span class="pali m-text">Na maccuno jayitumussahanti,</span><br />
</p>
<p id="ja510c3p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c4p1">
<span class="pali m-text">Hatthīhi assehi rathehi pattibhi,</span><br />
</p>
<p id="ja510c4p2">
<span class="pali m-text">Parivāritā muccare ekacceyyā;</span><br />
</p>
<p id="ja510c4p3">
<span class="pali m-text">Na maccuno muccitumussahanti,</span><br />
</p>
<p id="ja510c4p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c5p1">
<span class="pali m-text">Hatthīhi assehi rathehi pattibhi,</span><br />
</p>
<p id="ja510c5p2">
<span class="pali m-text">Sūrā pabhañjanti padhaṁsayanti;</span><br />
</p>
<p id="ja510c5p3">
<span class="pali m-text">Na maccuno bhañjitumussahanti,</span><br />
</p>
<p id="ja510c5p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c6p1">
<span class="pali m-text">Mattā gajā bhinnagaḷā pabhinnā,</span><br />
</p>
<p id="ja510c6p2">
<span class="pali m-text">Nagarāni maddanti janaṁ hananti;</span><br />
</p>
<p id="ja510c6p3">
<span class="pali m-text">Na maccuno madditumussahanti,</span><br />
</p>
<p id="ja510c6p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c7p1">
<span class="pali m-text">Issāsino katahatthāpi vīrā,</span><br />
</p>
<p id="ja510c7p2">
<span class="pali m-text">Dūrepātī akkhaṇavedhinopi;</span><br />
</p>
<p id="ja510c7p3">
<span class="pali m-text">Na maccuno vijjhitumussahanti,</span><br />
</p>
<p id="ja510c7p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c8p1">
<span class="pali m-text">Sarāni khīyanti saselakānanā,</span><br />
</p>
<p id="ja510c8p2">
<span class="pali m-text">Sabbaṁ hidaṁ khīyati dīghamantaraṁ;</span><br />
</p>
<p id="ja510c8p3">
<span class="pali m-text">Sabbaṁ hidaṁ bhañjare kālapariyāyaṁ,</span><br />
</p>
<p id="ja510c8p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c9p1">
<span class="pali m-text">Sabbesa mevaṁ hi narāna nārinaṁ,</span><br />
</p>
<p id="ja510c9p2">
<span class="pali m-text">Calācalaṁ pāṇabhunodha jīvitaṁ;</span><br />
</p>
<p id="ja510c9p3">
<span class="pali m-text">Paṭova dhuttassa dumova kūlajo,</span><br />
</p>
<p id="ja510c9p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c10p1">
<span class="pali m-text">Dumapphalāneva patanti māṇavā,</span><br />
</p>
<p id="ja510c10p2">
<span class="pali m-text">Daharā ca vuddhā ca sarīrabhedā;</span><br />
</p>
<p id="ja510c10p3">
<span class="pali m-text">Nāriyo narā majjhimaporisā ca,</span><br />
</p>
<p id="ja510c10p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c11p1">
<span class="pali m-text">Nāyaṁ vayo tārakarājasannibho,</span><br />
</p>
<p id="ja510c11p2">
<span class="pali m-text">Yadabbhatītaṁ gatameva dāni taṁ;</span><br />
</p>
<p id="ja510c11p3">
<span class="pali m-text">Jiṇṇassa hī natthi ratī kuto sukhaṁ,</span><br />
</p>
<p id="ja510c11p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c12p1">
<span class="pali m-text">Yakkhā pisācā athavāpi petā,</span><br />
</p>
<p id="ja510c12p2">
<span class="pali m-text">Kupitā te assasanti manusse;</span><br />
</p>
<p id="ja510c12p3">
<span class="pali m-text">Na maccuno assasitussahanti,</span><br />
</p>
<p id="ja510c12p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c13p1">
<span class="pali m-text">Yakkhe pisāce athavāpi pete,</span><br />
</p>
<p id="ja510c13p2">
<span class="pali m-text">Kupitepi te nijjhapanaṁ karonti;</span><br />
</p>
<p id="ja510c13p3">
<span class="pali m-text">Na maccuno nijjhapanaṁ karonti,</span><br />
</p>
<p id="ja510c13p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c14p1">
<span class="pali m-text">Aparādhake dūsake heṭhake ca,</span><br />
</p>
<p id="ja510c14p2">
<span class="pali m-text">Rājāno daṇḍenti viditvāna dosaṁ;</span><br />
</p>
<p id="ja510c14p3">
<span class="pali m-text">Na maccuno daṇḍayitussahanti,</span><br />
</p>
<p id="ja510c14p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c15p1">
<span class="pali m-text">Aparādhakā dūsakā heṭhakā ca,</span><br />
</p>
<p id="ja510c15p2">
<span class="pali m-text">Labhanti te rājino nijjhapetuṁ;</span><br />
</p>
<p id="ja510c15p3">
<span class="pali m-text">Na maccuno nijjhapanaṁ karonti,</span><br />
</p>
<p id="ja510c15p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c16p1">
<span class="pali m-text">Na khattiyoti na ca brāhmaṇoti,</span><br />
</p>
<p id="ja510c16p2">
<span class="pali m-text">Na aḍḍhakā balavā tejavāpi;</span><br />
</p>
<p id="ja510c16p3">
<span class="pali m-text">Na maccurājassa apekkhamatthi,</span><br />
</p>
<p id="ja510c16p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c17p1">
<span class="pali m-text">Sīhā ca byagghā ca athopi dīpiyo,</span><br />
</p>
<p id="ja510c17p2">
<span class="pali m-text">Pasayha khādanti vipphandamānaṁ;</span><br />
</p>
<p id="ja510c17p3">
<span class="pali m-text">Na maccuno khāditumussahanti,</span><br />
</p>
<p id="ja510c17p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c18p1">
<span class="pali m-text">Māyākārā raṅgamajjhe karontā,</span><br />
</p>
<p id="ja510c18p2">
<span class="pali m-text">Mohenti cakkhūni janassa tāvade;</span><br />
</p>
<p id="ja510c18p3">
<span class="pali m-text">Na maccuno mohayitussahanti,</span><br />
</p>
<p id="ja510c18p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c19p1">
<span class="pali m-text">Āsīvisā kupitā uggatejā,</span><br />
</p>
<p id="ja510c19p2">
<span class="pali m-text">Ḍaṁsanti mārentipi te manusse;</span><br />
</p>
<p id="ja510c19p3">
<span class="pali m-text">Na maccuno ḍaṁsitumussahanti,</span><br />
</p>
<p id="ja510c19p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c20p1">
<span class="pali m-text">Āsīvisā kupitā yaṁ ḍaṁsanti,</span><br />
</p>
<p id="ja510c20p2">
<span class="pali m-text">Tikicchakā tesa visaṁ hananti;</span><br />
</p>
<p id="ja510c20p3">
<span class="pali m-text">Na maccuno daṭṭhavisaṁ hananti,</span><br />
</p>
<p id="ja510c20p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c21p1">
<span class="pali m-text">Dhammantarī vettaraṇī ca bhojo,</span><br />
</p>
<p id="ja510c21p2">
<span class="pali m-text">Visāni hantvāna bhujaṅgamānaṁ;</span><br />
</p>
<p id="ja510c21p3">
<span class="pali m-text">Suyyanti te kālakatā tatheva,</span><br />
</p>
<p id="ja510c21p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c22p1">
<span class="pali m-text">Vijjādharā ghoramadhīyamānā,</span><br />
</p>
<p id="ja510c22p2">
<span class="pali m-text">Adassanaṁ osadhehi vajanti;</span><br />
</p>
<p id="ja510c22p3">
<span class="pali m-text">Na maccurājassa vajantadassanaṁ,</span><br />
</p>
<p id="ja510c22p4">
<span class="pali m-text">Taṁ me matī hoti carāmi dhammaṁ.</span><br />
</p>
<p id="ja510c23p1">
<span class="pali m-text">Dhammo have rakkhati dhammacāriṁ,</span><br />
</p>
<p id="ja510c23p2">
<span class="pali m-text">Dhammo suciṇṇo sukhamāvahāti;</span><br />
</p>
<p id="ja510c23p3">
<span class="pali m-text">Esānisaṁso dhamme suciṇṇe,</span><br />
</p>
<p id="ja510c23p4">
<span class="pali m-text">Na duggatiṁ gacchati dhammacārī.</span><br />
</p>
<p id="ja510c24p1">
<span class="pali m-text">Na hi dhammo adhammo ca,</span><br />
</p>
<p id="ja510c24p2">
<span class="pali m-text">Ubho samavipākino;</span><br />
</p>
<p id="ja510c24p3">
<span class="pali m-text">Adhammo nirayaṁ neti,</span><br />
</p>
<p id="ja510c24p4">
<span class="pali m-text">Dhammo pāpeti suggatin”ti.</span><br />
</p>
<p id="ja510c25p1">
<span class="pali m-text">Ayogharajātakaṁ cuddasamaṁ.</span><br />
</p>
<p id="ja510c26p1">
<span class="pali m-text">Vīsatinipātaṁ niṭṭhitaṁ.</span><br />
</p>
<p id="ja510c27p1">
<span class="pali m-text">Tassuddānaṁ</span><br />
</p>
<p id="ja510c28p1">
<span class="pali m-text">Mātaṅga sambhūta sivi sirimanto,</span><br />
</p>
<p id="ja510c28p2">
<span class="pali m-text">Rohaṇa haṁsa sattigumbo bhallātiya;</span><br />
</p>
<p id="ja510c28p3">
<span class="pali m-text">Somanassa campeyya brahma pañca-</span><br />
</p>
<p id="ja510c28p4">
<span class="pali m-text">Paṇḍita cirassaṁvata ayogharāti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ja0509.html">Previous</a></div>
<div class="m-col-t-6 m-text-right">
<a href="https://theravadan.org/pages/ja0511.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>