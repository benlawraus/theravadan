<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ud &raquo; vagga8 &raquo; Udāna 8.6 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ud0008p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ud-index.html">ud</a> &raquo;
            <a href="../pages/sutta-kn-ud-vagga8-index.html">vagga8</a> &raquo;
          </span>
          Udāna 8.6
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ud0008p0005.html">Previous</a></div>
<div class="m-col-t-6 m-text-right">
<a href="../pages/ud0008p0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Heartfelt Sayings 8.6</span></p>
<section id="pataligamiyasutta">
<span id="ud8p6c0p2"></span><h2><span class="pali m-text">Pāṭaligāmiyasutta</span></h2>
<p><span class="sujato m-text">The Layfolk of Pāṭali Village</span></p>
<p id="ud8p6c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="ud8p6c1p2">
<span class="pali m-text">ekaṁ samayaṁ bhagavā magadhesu cārikaṁ caramāno mahatā bhikkhusaṅghena saddhiṁ yena pāṭaligāmo tadavasari.</span><br />
<span class="sujato m-text">At one time the Buddha was wandering in the land of the Magadhans together with a large Saṅgha of mendicants when he arrived at the village of Pāṭali.</span><br />
</p>
<p id="ud8p6c1p3">
<span class="pali m-text">Assosuṁ kho pāṭaligāmiyā upāsakā:</span><br />
<span class="sujato m-text">The lay followers of Pāṭali Village heard that he had arrived.</span><br />
</p>
<p id="ud8p6c1p4">
<span class="pali m-text">“bhagavā kira magadhesu cārikaṁ caramāno mahatā bhikkhusaṅghena saddhiṁ pāṭaligāmaṁ anuppatto”ti.</span><br />
</p>
<p id="ud8p6c1p5">
<span class="pali m-text">Atha kho pāṭaligāmiyā upāsakā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="sujato m-text">So they went to see him, bowed, sat down to one side, and said to him,</span><br />
</p>
<p id="ud8p6c1p6">
<span class="pali m-text">Ekamantaṁ nisinnā kho pāṭaligāmiyā upāsakā bhagavantaṁ etadavocuṁ:</span><br />
</p>
<p id="ud8p6c1p7">
<span class="pali m-text">“adhivāsetu no, bhante, bhagavā āvasathāgāran”ti.</span><br />
<span class="sujato m-text">“Sir, please consent to come to our guest house.”</span><br />
</p>
<p id="ud8p6c1p8">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">The Buddha consented with silence.</span><br />
</p>
<p id="ud8p6c2p1">
<span class="pali m-text">Atha kho pāṭaligāmiyā upāsakā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yenāvasathāgāraṁ tenupasaṅkamiṁsu; upasaṅkamitvā sabbasanthariṁ āvasathāgāraṁ santharitvā āsanāni paññāpetvā udakamaṇikaṁ patiṭṭhāpetvā telappadīpaṁ āropetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho pāṭaligāmiyā upāsakā bhagavantaṁ etadavocuṁ:</span><br />
<span class="sujato m-text">Then, knowing that the Buddha had consented, the lay followers of Pāṭali Village got up from their seat, bowed, and respectfully circled the Buddha, keeping him on their right. Then they went to the guest house, where they spread carpets all over, prepared seats, set up a water jar, and placed a lamp. Then they went back to the Buddha, bowed, stood to one side, and told him of their preparations, saying:</span><br />
</p>
<p id="ud8p6c2p2">
<span class="pali m-text">“sabbasantharisanthataṁ, bhante, āvasathāgāraṁ; āsanāni paññattāni; udakamaṇiko patiṭṭhāpito telappadīpo āropito.</span><br />
</p>
<p id="ud8p6c2p3">
<span class="pali m-text">Yassadāni, bhante, bhagavā kālaṁ maññatī”ti.</span><br />
<span class="sujato m-text">“Please, sir, come at your convenience.”</span><br />
</p>
<p id="ud8p6c3p1">
<span class="pali m-text">Atha kho bhagavā nivāsetvā pattacīvaramādāya saddhiṁ bhikkhusaṅghena yena āvasathāgāraṁ tenupasaṅkami; upasaṅkamitvā pāde pakkhāletvā āvasathāgāraṁ pavisitvā majjhimaṁ thambhaṁ nissāya puratthābhimukho nisīdi.</span><br />
<span class="sujato m-text">In the morning, the Buddha robed up and, taking his bowl and robe, went to the guest house together with the Saṅgha of mendicants. Having washed his feet he entered the guest house and sat against the central column facing east.</span><br />
</p>
<p id="ud8p6c3p2">
<span class="pali m-text">Bhikkhusaṅghopi kho pāde pakkhāletvā āvasathāgāraṁ pavisitvā pacchimaṁ bhittiṁ nissāya puratthābhimukho nisīdi bhagavantaṁyeva purakkhatvā.</span><br />
<span class="sujato m-text">The Saṅgha of mendicants also washed their feet, entered the guest house, and sat against the west wall facing east, with the Buddha right in front of them.</span><br />
</p>
<p id="ud8p6c3p3">
<span class="pali m-text">Pāṭaligāmiyāpi kho upāsakā pāde pakkhāletvā āvasathāgāraṁ pavisitvā puratthimaṁ bhittiṁ nissāya pacchimābhimukhā nisīdiṁsu bhagavantaṁyeva purakkhatvā.</span><br />
<span class="sujato m-text">The lay followers of Pāṭali Village also washed their feet, entered the guest house, and sat against the east wall facing west, with the Buddha right in front of them.</span><br />
</p>
<p id="ud8p6c3p4">
<span class="pali m-text">Atha kho bhagavā pāṭaligāmiye upāsake āmantesi:</span><br />
<span class="sujato m-text">Then the Buddha addressed them:</span><br />
</p>
<p id="ud8p6c4p1">
<span class="pali m-text">“Pañcime, gahapatayo, ādīnavā dussīlassa sīlavipattiyā.</span><br />
<span class="sujato m-text">“Householders, there are these five drawbacks for an unethical person because of their failure in ethics.</span><br />
</p>
<p id="ud8p6c4p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="ud8p6c4p3">
<span class="pali m-text">Idha, gahapatayo, dussīlo sīlavipanno pamādādhikaraṇaṁ mahatiṁ bhogajāniṁ nigacchati.</span><br />
<span class="sujato m-text">Firstly, an unethical person loses substantial wealth on account of negligence.</span><br />
</p>
<p id="ud8p6c4p4">
<span class="pali m-text">Ayaṁ paṭhamo ādīnavo dussīlassa sīlavipattiyā.</span><br />
<span class="sujato m-text">This is the first drawback.</span><br />
</p>
<p id="ud8p6c5p1">
<span class="pali m-text">Puna caparaṁ, gahapatayo, dussīlassa sīlavipannassa pāpako kittisaddo abbhuggacchati.</span><br />
<span class="sujato m-text">Furthermore, an unethical person gets a bad reputation.</span><br />
</p>
<p id="ud8p6c5p2">
<span class="pali m-text">Ayaṁ dutiyo ādīnavo dussīlassa sīlavipattiyā.</span><br />
<span class="sujato m-text">This is the second drawback.</span><br />
</p>
<p id="ud8p6c6p1">
<span class="pali m-text">Puna caparaṁ, gahapatayo, dussīlo sīlavipanno yaññadeva parisaṁ upasaṅkamati—yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ—avisārado upasaṅkamati maṅkubhūto.</span><br />
<span class="sujato m-text">Furthermore, an unethical person enters any kind of assembly timid and embarrassed, whether it’s an assembly of aristocrats, brahmins, householders, or ascetics.</span><br />
</p>
<p id="ud8p6c6p2">
<span class="pali m-text">Ayaṁ tatiyo ādīnavo dussīlassa sīlavipattiyā.</span><br />
<span class="sujato m-text">This is the third drawback.</span><br />
</p>
<p id="ud8p6c7p1">
<span class="pali m-text">Puna caparaṁ, gahapatayo, dussīlo sīlavipanno sammūḷho kālaṁ karoti.</span><br />
<span class="sujato m-text">Furthermore, an unethical person feels lost when they die.</span><br />
</p>
<p id="ud8p6c7p2">
<span class="pali m-text">Ayaṁ catuttho ādīnavo dussīlassa sīlavipattiyā.</span><br />
<span class="sujato m-text">This is the fourth drawback.</span><br />
</p>
<p id="ud8p6c8p1">
<span class="pali m-text">Puna caparaṁ, gahapatayo, dussīlo sīlavipanno kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="sujato m-text">Furthermore, an unethical person, when their body breaks up, after death, is reborn in a place of loss, a bad place, the underworld, hell.</span><br />
</p>
<p id="ud8p6c8p2">
<span class="pali m-text">Ayaṁ pañcamo ādīnavo dussīlassa sīlavipattiyā.</span><br />
<span class="sujato m-text">This is the fifth drawback.</span><br />
</p>
<p id="ud8p6c8p3">
<span class="pali m-text">Ime kho, gahapatayo, pañca ādīnavā dussīlassa sīlavipattiyā.</span><br />
<span class="sujato m-text">These are the five drawbacks for an unethical person because of their failure in ethics.</span><br />
</p>
<p id="ud8p6c9p1">
<span class="pali m-text">Pañcime, gahapatayo, ānisaṁsā sīlavato sīlasampadāya.</span><br />
<span class="sujato m-text">There are these five benefits for an ethical person because of their accomplishment in ethics.</span><br />
</p>
<p id="ud8p6c9p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="ud8p6c9p3">
<span class="pali m-text">Idha, gahapatayo, sīlavā sīlasampanno appamādādhikaraṇaṁ mahantaṁ bhogakkhandhaṁ adhigacchati.</span><br />
<span class="sujato m-text">Firstly, an ethical person gains substantial wealth on account of diligence.</span><br />
</p>
<p id="ud8p6c9p4">
<span class="pali m-text">Ayaṁ paṭhamo ānisaṁso sīlavato sīlasampadāya.</span><br />
<span class="sujato m-text">This is the first benefit.</span><br />
</p>
<p id="ud8p6c10p1">
<span class="pali m-text">Puna caparaṁ, gahapatayo, sīlavato sīlasampannassa kalyāṇo kittisaddo abbhuggacchati.</span><br />
<span class="sujato m-text">Furthermore, an ethical person gets a good reputation.</span><br />
</p>
<p id="ud8p6c10p2">
<span class="pali m-text">Ayaṁ dutiyo ānisaṁso sīlavato sīlasampadāya.</span><br />
<span class="sujato m-text">This is the second benefit.</span><br />
</p>
<p id="ud8p6c11p1">
<span class="pali m-text">Puna caparaṁ, gahapatayo, sīlavā sīlasampanno yaññadeva parisaṁ upasaṅkamati—yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ—visārado upasaṅkamati amaṅkubhūto.</span><br />
<span class="sujato m-text">Furthermore, an ethical person enters any kind of assembly bold and self-assured, whether it’s an assembly of aristocrats, brahmins, householders, or ascetics.</span><br />
</p>
<p id="ud8p6c11p2">
<span class="pali m-text">Ayaṁ tatiyo ānisaṁso sīlavato sīlasampadāya.</span><br />
<span class="sujato m-text">This is the third benefit.</span><br />
</p>
<p id="ud8p6c12p1">
<span class="pali m-text">Puna caparaṁ, gahapatayo, sīlavā sīlasampanno asammūḷho kālaṁ karoti.</span><br />
<span class="sujato m-text">Furthermore, an ethical person dies not feeling lost.</span><br />
</p>
<p id="ud8p6c12p2">
<span class="pali m-text">Ayaṁ catuttho ānisaṁso sīlavato sīlasampadāya.</span><br />
<span class="sujato m-text">This is the fourth benefit.</span><br />
</p>
<p id="ud8p6c13p1">
<span class="pali m-text">Puna caparaṁ, gahapatayo, sīlavā sīlasampanno kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="sujato m-text">Furthermore, when an ethical person’s body breaks up, after death, they’re reborn in a good place, a heavenly realm.</span><br />
</p>
<p id="ud8p6c13p2">
<span class="pali m-text">Ayaṁ pañcamo ānisaṁso sīlavato sīlasampadāya.</span><br />
<span class="sujato m-text">This is the fifth benefit.</span><br />
</p>
<p id="ud8p6c13p3">
<span class="pali m-text">Ime kho, gahapatayo, pañca ānisaṁsā sīlavato sīlasampadāyā”ti.</span><br />
<span class="sujato m-text">These are the five benefits for an ethical person because of their accomplishment in ethics.”</span><br />
</p>
<p id="ud8p6c14p1">
<span class="pali m-text">Atha kho bhagavā pāṭaligāmiye upāsake bahudeva rattiṁ dhammiyā kathāya sandassetvā samādapetvā samuttejetvā sampahaṁsetvā uyyojesi:</span><br />
<span class="sujato m-text">The Buddha spent much of the night educating, encouraging, firing up, and inspiring the lay followers of Pāṭali Village with a Dhamma talk. Then he dismissed them,</span><br />
</p>
<p id="ud8p6c14p2">
<span class="pali m-text">“abhikkantā kho, gahapatayo, ratti; yassadāni tumhe kālaṁ maññathā”ti</span><br />
<span class="sujato m-text">“The night is getting late, householders. Please go at your convenience.”</span><br />
</p>
<p id="ud8p6c14p3">
<span class="pali m-text">Atha kho pāṭaligāmiyā upāsakā bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkamiṁsu.</span><br />
<span class="sujato m-text">And then the lay followers of Pāṭali Village approved and agreed with what the Buddha said. They got up from their seat, bowed, and respectfully circled the Buddha, keeping him on their right, before leaving.</span><br />
</p>
<p id="ud8p6c14p4">
<span class="pali m-text">Atha kho bhagavā acirapakkantesu pāṭaligāmiyesu upāsakesu suññāgāraṁ pāvisi.</span><br />
<span class="sujato m-text">Soon after they left the Buddha entered a private cubicle.</span><br />
</p>
<p id="ud8p6c15p1">
<span class="pali m-text">Tena kho pana samayena sunidhavassakārā magadhamahāmattā pāṭaligāme nagaraṁ māpenti vajjīnaṁ paṭibāhāya.</span><br />
<span class="sujato m-text">Now at that time the Magadhan ministers Sunidha and Vassakāra were building a citadel at Pāṭali Village to keep the Vajjis out.</span><br />
</p>
<p id="ud8p6c15p2">
<span class="pali m-text">Tena kho pana samayena sambahulā devatāyo sahassasahasseva pāṭaligāme vatthūni pariggaṇhanti.</span><br />
<span class="sujato m-text">At that time thousands of deities were taking possession of building sites in Pāṭali Village.</span><br />
</p>
<p id="ud8p6c15p3">
<span class="pali m-text">Yasmiṁ padese mahesakkhā devatā vatthūni pariggaṇhanti mahesakkhānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Illustrious rulers or royal ministers inclined to build houses at sites possessed by illustrious deities.</span><br />
</p>
<p id="ud8p6c15p4">
<span class="pali m-text">Yasmiṁ padese majjhimā devatā vatthūni pariggaṇhanti majjhimānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Middling rulers or royal ministers inclined to build houses at sites possessed by middling deities.</span><br />
</p>
<p id="ud8p6c15p5">
<span class="pali m-text">Yasmiṁ padese nīcā devatā vatthūni pariggaṇhanti nīcānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Lesser rulers or royal ministers inclined to build houses at sites possessed by lesser deities.</span><br />
</p>
<p id="ud8p6c16p1">
<span class="pali m-text">Addasā kho bhagavā dibbena cakkhunā visuddhena atikkantamānusakena tā devatāyo sahassasahasseva pāṭaligāme vatthūni pariggaṇhantiyo.</span><br />
<span class="sujato m-text">With clairvoyance that is purified and superhuman, the Buddha saw those deities taking possession of building sites in Pāṭali Village,</span><br />
</p>
<p id="ud8p6c16p2">
<span class="pali m-text">Yasmiṁ padese mahesakkhā devatā vatthūni pariggaṇhanti, mahesakkhānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">and the people building houses in accord with the station of the deities.</span><br />
</p>
<p id="ud8p6c16p3">
<span class="pali m-text">Yasmiṁ padese majjhimā devatā vatthūni pariggaṇhanti, majjhimānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
</p>
<p id="ud8p6c16p4">
<span class="pali m-text">Yasmiṁ padese nīcā devatā vatthūni pariggaṇhanti, nīcānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
</p>
<p id="ud8p6c16p5">
<span class="pali m-text">Atha kho bhagavā tassā rattiyā paccūsasamaye paccuṭṭhāya āyasmantaṁ ānandaṁ āmantesi:</span><br />
<span class="sujato m-text">The Buddha rose at the crack of dawn and addressed Ānanda,</span><br />
</p>
<p id="ud8p6c17p1">
<span class="pali m-text">“Ke nu kho, ānanda, pāṭaligāme nagaraṁ māpentī”ti.</span><br />
<span class="sujato m-text">“Ānanda, who is building a citadel at Pāṭali Village?”</span><br />
</p>
<p id="ud8p6c17p2">
<span class="pali m-text">“Sunidhavassakārā, bhante, magadhamahāmattā pāṭaligāme nagaraṁ māpenti vajjīnaṁ paṭibāhāyā”ti.</span><br />
<span class="sujato m-text">“Sir, the Magadhan ministers Sunidha and Vassakāra are building a citadel to keep the Vajjis out.”</span><br />
</p>
<p id="ud8p6c17p3">
<span class="pali m-text">“Seyyathāpi, ānanda, devehi tāvatiṁsehi saddhiṁ mantetvā;</span><br />
<span class="sujato m-text">“It’s as if they were building the citadel in consultation with the gods of the Thirty-Three.</span><br />
</p>
<p id="ud8p6c17p4">
<span class="pali m-text">evamevaṁ kho, ānanda, sunidhavassakārā magadhamahāmattā pāṭaligāme nagaraṁ māpenti vajjīnaṁ paṭibāhāya.</span><br />
</p>
<p id="ud8p6c17p5">
<span class="pali m-text">Idhāhaṁ, ānanda, addasaṁ dibbena cakkhunā visuddhena atikkantamānusakena sambahulā devatāyo sahassasahasseva pāṭaligāme vatthūni pariggaṇhantiyo.</span><br />
<span class="sujato m-text">With clairvoyance that is purified and superhuman, I saw those deities taking possession of building sites.</span><br />
</p>
<p id="ud8p6c17p6">
<span class="pali m-text">Yasmiṁ padese mahesakkhā devatā vatthūni pariggaṇhanti mahesakkhānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Illustrious rulers or royal ministers inclined to build houses at sites possessed by illustrious deities.</span><br />
</p>
<p id="ud8p6c17p7">
<span class="pali m-text">Yasmiṁ padese majjhimā devatā vatthūni pariggaṇhanti majjhimānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Middling rulers or royal ministers inclined to build houses at sites possessed by middling deities.</span><br />
</p>
<p id="ud8p6c17p8">
<span class="pali m-text">Yasmiṁ padese nīcā devatā vatthūni pariggaṇhanti nīcānaṁ tattha raññaṁ rājamahāmattānaṁ cittāni namanti nivesanāni māpetuṁ.</span><br />
<span class="sujato m-text">Lesser rulers or royal ministers inclined to build houses at sites possessed by lesser deities.</span><br />
</p>
<p id="ud8p6c17p9">
<span class="pali m-text">Yāvatā, ānanda, ariyaṁ āyatanaṁ yāvatā vaṇippatho idaṁ agganagaraṁ bhavissati pāṭaliputtaṁ puṭabhedanaṁ.</span><br />
<span class="sujato m-text">As far as the civilized region extends, as far as the trading zone extends, this will be the chief city: the Pāṭaliputta trade center.</span><br />
</p>
<p id="ud8p6c17p10">
<span class="pali m-text">Pāṭaliputtassa kho, ānanda, tayo antarāyā bhavissanti—</span><br />
<span class="sujato m-text">But Pāṭaliputta will face three threats:</span><br />
</p>
<p id="ud8p6c17p11">
<span class="pali m-text">aggito vā udakato vā mithubhedato vā”ti.</span><br />
<span class="sujato m-text">from fire, flood, and dissension.”</span><br />
</p>
<p id="ud8p6c18p1">
<span class="pali m-text">Atha kho sunidhavassakārā magadhamahāmattā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu.</span><br />
<span class="sujato m-text">Then the Magadhan ministers Sunidha and Vassakāra approached the Buddha, and exchanged greetings with him.</span><br />
</p>
<p id="ud8p6c18p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu.</span><br />
<span class="sujato m-text">When the greetings and polite conversation were over, they stood to one side and said,</span><br />
</p>
<p id="ud8p6c18p3">
<span class="pali m-text">Ekamantaṁ ṭhitā kho sunidhavassakārā magadhamahāmattā bhagavantaṁ etadavocuṁ:</span><br />
</p>
<p id="ud8p6c18p4">
<span class="pali m-text">“adhivāsetu no bhavaṁ gotamo ajjatanāya bhattaṁ saddhiṁ bhikkhusaṅghenā”ti.</span><br />
<span class="sujato m-text">“Would Master Gotama together with the mendicant Saṅgha please accept today’s meal from me?”</span><br />
</p>
<p id="ud8p6c18p5">
<span class="pali m-text">Adhivāsesi bhagavā tuṇhībhāvena.</span><br />
</p>
<p id="ud8p6c19p1">
<span class="pali m-text">Atha kho sunidhavassakārā magadhamahāmattā bhagavato adhivāsanaṁ viditvā yena sako āvasatho tenupasaṅkamiṁsu; upasaṅkamitvā sake āvasathe paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocesuṁ:</span><br />
<span class="sujato m-text">Then, knowing that the Buddha had consented, they went to their own guest house, where they had delicious fresh and cooked foods prepared. Then they had the Buddha informed of the time, saying,</span><br />
</p>
<p id="ud8p6c19p2">
<span class="pali m-text">“kālo, bho gotama, niṭṭhitaṁ bhattan”ti.</span><br />
<span class="sujato m-text">“It’s time, Master Gotama, the meal is ready.”</span><br />
</p>
<p id="ud8p6c20p1">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya saddhiṁ bhikkhusaṅghena yena sunidhavassakārānaṁ magadhamahāmattānaṁ āvasatho tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then the Buddha robed up in the morning and, taking his bowl and robe, went to their guest house together with the mendicant Saṅgha, where he sat on the seat spread out.</span><br />
</p>
<p id="ud8p6c20p2">
<span class="pali m-text">Atha kho sunidhavassakārā magadhamahāmattā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesuṁ sampavāresuṁ.</span><br />
<span class="sujato m-text">Then Sunidha and Vassakāra served and satisfied the mendicant Saṅgha headed by the Buddha with their own hands with delicious fresh and cooked foods.</span><br />
</p>
<p id="ud8p6c21p1">
<span class="pali m-text">Atha kho sunidhavassakārā magadhamahāmattā bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdiṁsu.</span><br />
<span class="sujato m-text">When the Buddha had eaten and washed his hand and bowl, Sunidha and Vassakāra took a low seat and sat to one side.</span><br />
</p>
<p id="ud8p6c21p2">
<span class="pali m-text">Ekamantaṁ nisinne kho sunidhavassakāre magadhamahāmatte bhagavā imāhi gāthāhi anumodi:</span><br />
<span class="sujato m-text">The Buddha expressed his appreciation with these verses:</span><br />
</p>
<p id="ud8p6c22p1">
<span class="pali m-text">“Yasmiṁ padese kappeti,</span><br />
<span class="sujato m-text">“In the place he makes his dwelling,</span><br />
</p>
<p id="ud8p6c22p2">
<span class="pali m-text">vāsaṁ paṇḍitajātiyo;</span><br />
<span class="sujato m-text">having fed the astute</span><br />
</p>
<p id="ud8p6c22p3">
<span class="pali m-text">Sīlavantettha bhojetvā,</span><br />
<span class="sujato m-text">and the virtuous here,</span><br />
</p>
<p id="ud8p6c22p4">
<span class="pali m-text">saññate brahmacārayo.</span><br />
<span class="sujato m-text">the restrained spiritual practitioners,</span><br />
</p>
<p id="ud8p6c23p1">
<span class="pali m-text">Yā tattha devatā āsuṁ,</span><br />
<span class="sujato m-text">he should dedicate an offering</span><br />
</p>
<p id="ud8p6c23p2">
<span class="pali m-text">tāsaṁ dakkhiṇamādise;</span><br />
<span class="sujato m-text">to the deities there.</span><br />
</p>
<p id="ud8p6c23p3">
<span class="pali m-text">Tā pūjitā pūjayanti,</span><br />
<span class="sujato m-text">Venerated, they venerate him;</span><br />
</p>
<p id="ud8p6c23p4">
<span class="pali m-text">mānitā mānayanti naṁ.</span><br />
<span class="sujato m-text">honored, they honor him.</span><br />
</p>
<p id="ud8p6c24p1">
<span class="pali m-text">Tato naṁ anukampanti,</span><br />
<span class="sujato m-text">After that they have compassion for him,</span><br />
</p>
<p id="ud8p6c24p2">
<span class="pali m-text">mātā puttaṁva orasaṁ;</span><br />
<span class="sujato m-text">like a mother for the child at her breast.</span><br />
</p>
<p id="ud8p6c24p3">
<span class="pali m-text">Devatānukampito poso,</span><br />
<span class="sujato m-text">A man beloved of the deities</span><br />
</p>
<p id="ud8p6c24p4">
<span class="pali m-text">sadā bhadrāni passatī”ti.</span><br />
<span class="sujato m-text">always sees nice things.”</span><br />
</p>
<p id="ud8p6c25p1">
<span class="pali m-text">Atha kho bhagavā sunidhavassakārānaṁ magadhamahāmattānaṁ imāhi gāthāhi anumoditvā uṭṭhāyāsanā pakkāmi.</span><br />
<span class="sujato m-text">When the Buddha had expressed his appreciation to Sunidha and Vassakāra with these verses, he got up from his seat and left.</span><br />
</p>
<p id="ud8p6c26p1">
<span class="pali m-text">Tena kho pana samayena sunidhavassakārā magadhamahāmattā bhagavantaṁ piṭṭhito piṭṭhito anubandhā honti:</span><br />
<span class="sujato m-text">Sunidha and Vassakāra followed behind the Buddha, thinking,</span><br />
</p>
<p id="ud8p6c26p2">
<span class="pali m-text">“yenajja samaṇo gotamo dvārena nikkhamissati taṁ gotamadvāraṁ nāma bhavissati.</span><br />
<span class="sujato m-text">“The gate through which the ascetic Gotama departs today shall be named the Gotama Gate.</span><br />
</p>
<p id="ud8p6c26p3">
<span class="pali m-text">Yena titthena gaṅgaṁ nadiṁ tarissati taṁ gotamatitthaṁ nāma bhavissatī”ti.</span><br />
<span class="sujato m-text">The ford at which he crosses the Ganges River shall be named the Gotama Ford.”</span><br />
</p>
<p id="ud8p6c27p1">
<span class="pali m-text">Atha kho bhagavā yena dvārena nikkhami taṁ gotamadvāraṁ nāma ahosi.</span><br />
<span class="sujato m-text">Then the gate through which the Buddha departed was named the Gotama Gate.</span><br />
</p>
<p id="ud8p6c27p2">
<span class="pali m-text">Atha kho bhagavā yena gaṅgā nadī tenupasaṅkami.</span><br />
<span class="sujato m-text">Then the Buddha came to the Ganges River.</span><br />
</p>
<p id="ud8p6c27p3">
<span class="pali m-text">Tena kho pana samayena gaṅgā nadī pūrā hoti samatittikā kākapeyyā.</span><br />
<span class="sujato m-text">Now at that time the Ganges was full to the brim so a crow could drink from it.</span><br />
</p>
<p id="ud8p6c27p4">
<span class="pali m-text">Appekacce manussā nāvaṁ pariyesanti, appekacce uḷumpaṁ pariyesanti, appekacce kullaṁ bandhanti apārā pāraṁ gantukāmā.</span><br />
<span class="sujato m-text">Wanting to cross from the near to the far shore, some people were seeking a boat, some a dinghy, while some were tying up a raft.</span><br />
</p>
<p id="ud8p6c27p5">
<span class="pali m-text">Atha kho bhagavā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—gaṅgāya nadiyā orimatīre antarahito pārimatīre paccuṭṭhāsi saddhiṁ bhikkhusaṅghena.</span><br />
<span class="sujato m-text">But, as easily as a strong person would extend or contract their arm, the Buddha, together with the mendicant Saṅgha, vanished from the near shore and landed on the far shore.</span><br />
</p>
<p id="ud8p6c28p1">
<span class="pali m-text">Addasā kho bhagavā te manusse appekacce nāvaṁ pariyesante, appekacce uḷumpaṁ pariyesante, appekacce kullaṁ bandhante apārā pāraṁ gantukāme.</span><br />
<span class="sujato m-text">He saw all those people wanting to cross over.</span><br />
</p>
<p id="ud8p6c29p1">
<span class="pali m-text">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="sujato m-text">Then, understanding this matter, on that occasion the Buddha expressed this heartfelt sentiment:</span><br />
</p>
<p id="ud8p6c30p1">
<span class="pali m-text">“Ye taranti aṇṇavaṁ saraṁ,</span><br />
<span class="sujato m-text">“Those who cross a deluge or stream</span><br />
</p>
<p id="ud8p6c30p2">
<span class="pali m-text">Setuṁ katvāna visajja pallalāni;</span><br />
<span class="sujato m-text">have built a bridge and left the marshes behind.</span><br />
</p>
<p id="ud8p6c30p3">
<span class="pali m-text">Kullañhi jano pabandhati,</span><br />
<span class="sujato m-text">While some people are still tying a raft,</span><br />
</p>
<p id="ud8p6c30p4">
<span class="pali m-text">Tiṇṇā medhāvino janā”ti.</span><br />
<span class="sujato m-text">intelligent people have crossed over.”</span><br />
</p>
<p id="ud8p6c30p5">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ud0008p0005.html">Previous</a></div>
<div class="m-col-t-6 m-text-right">
<a href="../pages/ud0008p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>