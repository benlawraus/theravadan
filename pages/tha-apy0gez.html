<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0gez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0gez.html" />
  <meta property="og:description" content="Metteyyavagga 2. Puṇṇakattheraapadāna “Pabbhārakūṭaṁ nissāya, sayambhū aparājito; Ābādhiko ca so buddho, vasati pabbatantare. Mama assamasāmantā, panādo āsi tāvade; Buddhe nibbāyamānamhi, āloko udapajjatha. Yāvatā vanasaṇḍasmiṁ, acchakokataracchakā; Vāḷā ca kesarī sabbe, abhigajjiṁsu tāvade. Uppātaṁ tamahaṁ disvā, pabbhāraṁ agamāsahaṁ; Tatthaddassāsiṁ sambuddhaṁ, nibbutaṁ aparājitaṁ. Suphullaṁ sālarājaṁva, sataraṁsi …" />
  <meta name="twitter:description" content="Metteyyavagga 2. Puṇṇakattheraapadāna “Pabbhārakūṭaṁ nissāya, sayambhū aparājito; Ābādhiko ca so buddho, vasati pabbatantare. Mama assamasāmantā, panādo āsi tāvade; Buddhe nibbāyamānamhi, āloko udapajjatha. Yāvatā vanasaṇḍasmiṁ, acchakokataracchakā; Vāḷā ca kesarī sabbe, abhigajjiṁsu tāvade. Uppātaṁ tamahaṁ disvā, pabbhāraṁ agamāsahaṁ; Tatthaddassāsiṁ sambuddhaṁ, nibbutaṁ aparājitaṁ. Suphullaṁ sālarājaṁva, sataraṁsi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="metteyyavagga">
<h2><a href="#metteyyavagga">Metteyyavagga</a></h2>
<section id="punnakattheraapadana">
<h3><a href="#punnakattheraapadana">2. Puṇṇakattheraapadāna</a></h3>
<p id="tha-ap404c1p1">
<span class="m-text m-primary">“Pabbhārakūṭaṁ nissāya,</span><br />
</p>
<p id="tha-ap404c1p2">
<span class="m-text m-primary">sayambhū aparājito;</span><br />
</p>
<p id="tha-ap404c1p3">
<span class="m-text m-primary">Ābādhiko ca so buddho,</span><br />
</p>
<p id="tha-ap404c1p4">
<span class="m-text m-primary">vasati pabbatantare.</span><br />
</p>
<p id="tha-ap404c2p1">
<span class="m-text m-primary">Mama assamasāmantā,</span><br />
</p>
<p id="tha-ap404c2p2">
<span class="m-text m-primary">panādo āsi tāvade;</span><br />
</p>
<p id="tha-ap404c2p3">
<span class="m-text m-primary">Buddhe nibbāyamānamhi,</span><br />
</p>
<p id="tha-ap404c2p4">
<span class="m-text m-primary">āloko udapajjatha.</span><br />
</p>
<p id="tha-ap404c3p1">
<span class="m-text m-primary">Yāvatā vanasaṇḍasmiṁ,</span><br />
</p>
<p id="tha-ap404c3p2">
<span class="m-text m-primary">acchakokataracchakā;</span><br />
</p>
<p id="tha-ap404c3p3">
<span class="m-text m-primary">Vāḷā ca kesarī sabbe,</span><br />
</p>
<p id="tha-ap404c3p4">
<span class="m-text m-primary">abhigajjiṁsu tāvade.</span><br />
</p>
<p id="tha-ap404c4p1">
<span class="m-text m-primary">Uppātaṁ tamahaṁ disvā,</span><br />
</p>
<p id="tha-ap404c4p2">
<span class="m-text m-primary">pabbhāraṁ agamāsahaṁ;</span><br />
</p>
<p id="tha-ap404c4p3">
<span class="m-text m-primary">Tatthaddassāsiṁ sambuddhaṁ,</span><br />
</p>
<p id="tha-ap404c4p4">
<span class="m-text m-primary">nibbutaṁ aparājitaṁ.</span><br />
</p>
<p id="tha-ap404c5p1">
<span class="m-text m-primary">Suphullaṁ sālarājaṁva,</span><br />
</p>
<p id="tha-ap404c5p2">
<span class="m-text m-primary">sataraṁsiṁva uggataṁ;</span><br />
</p>
<p id="tha-ap404c5p3">
<span class="m-text m-primary">Vītaccikaṁva aṅgāraṁ,</span><br />
</p>
<p id="tha-ap404c5p4">
<span class="m-text m-primary">nibbutaṁ aparājitaṁ.</span><br />
</p>
<p id="tha-ap404c6p1">
<span class="m-text m-primary">Tiṇaṁ kaṭṭhañca pūretvā,</span><br />
</p>
<p id="tha-ap404c6p2">
<span class="m-text m-primary">citakaṁ tatthakāsahaṁ;</span><br />
</p>
<p id="tha-ap404c6p3">
<span class="m-text m-primary">Citakaṁ sukataṁ katvā,</span><br />
</p>
<p id="tha-ap404c6p4">
<span class="m-text m-primary">sarīraṁ jhāpayiṁ ahaṁ.</span><br />
</p>
<p id="tha-ap404c7p1">
<span class="m-text m-primary">Sarīraṁ jhāpayitvāna,</span><br />
</p>
<p id="tha-ap404c7p2">
<span class="m-text m-primary">gandhatoyaṁ samokiriṁ;</span><br />
</p>
<p id="tha-ap404c7p3">
<span class="m-text m-primary">Antalikkhe ṭhito yakkho,</span><br />
</p>
<p id="tha-ap404c7p4">
<span class="m-text m-primary">nāmamaggahi tāvade.</span><br />
</p>
<p id="tha-ap404c8p1">
<span class="m-text m-primary">‘Yaṁ pūritaṁ tayā kiccaṁ,</span><br />
</p>
<p id="tha-ap404c8p2">
<span class="m-text m-primary">sayambhussa mahesino;</span><br />
</p>
<p id="tha-ap404c8p3">
<span class="m-text m-primary">Puṇṇako nāma nāmena,</span><br />
</p>
<p id="tha-ap404c8p4">
<span class="m-text m-primary">sadā hohi tuvaṁ mune’.</span><br />
</p>
<p id="tha-ap404c9p1">
<span class="m-text m-primary">Tamhā kāyā cavitvāna,</span><br />
</p>
<p id="tha-ap404c9p2">
<span class="m-text m-primary">devalokaṁ agacchahaṁ;</span><br />
</p>
<p id="tha-ap404c9p3">
<span class="m-text m-primary">Tattha dibbamayo gandho,</span><br />
</p>
<p id="tha-ap404c9p4">
<span class="m-text m-primary">antalikkhā pavassati.</span><br />
</p>
<p id="tha-ap404c10p1">
<span class="m-text m-primary">Tatrāpi nāmadheyyaṁ me,</span><br />
</p>
<p id="tha-ap404c10p2">
<span class="m-text m-primary">puṇṇakoti ahū tadā;</span><br />
</p>
<p id="tha-ap404c10p3">
<span class="m-text m-primary">Devabhūto manusso vā,</span><br />
</p>
<p id="tha-ap404c10p4">
<span class="m-text m-primary">saṅkappaṁ pūrayāmahaṁ.</span><br />
</p>
<p id="tha-ap404c11p1">
<span class="m-text m-primary">Idaṁ pacchimakaṁ mayhaṁ,</span><br />
</p>
<p id="tha-ap404c11p2">
<span class="m-text m-primary">carimo vattate bhavo;</span><br />
</p>
<p id="tha-ap404c11p3">
<span class="m-text m-primary">Idhāpi puṇṇako nāma,</span><br />
</p>
<p id="tha-ap404c11p4">
<span class="m-text m-primary">nāmadheyyaṁ pakāsati.</span><br />
</p>
<p id="tha-ap404c12p1">
<span class="m-text m-primary">Tosayitvāna sambuddhaṁ,</span><br />
</p>
<p id="tha-ap404c12p2">
<span class="m-text m-primary">gotamaṁ sakyapuṅgavaṁ;</span><br />
</p>
<p id="tha-ap404c12p3">
<span class="m-text m-primary">Sabbāsave pariññāya,</span><br />
</p>
<p id="tha-ap404c12p4">
<span class="m-text m-primary">viharāmi anāsavo.</span><br />
</p>
<p id="tha-ap404c13p1">
<span class="m-text m-primary">Ekanavutito kappe,</span><br />
</p>
<p id="tha-ap404c13p2">
<span class="m-text m-primary">yaṁ kammamakariṁ tadā;</span><br />
</p>
<p id="tha-ap404c13p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap404c13p4">
<span class="m-text m-primary">tanukiccassidaṁ phalaṁ.</span><br />
</p>
<p id="tha-ap404c14p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap404c14p2">
<span class="m-text m-primary">…pe…</span><br />
</p>
<p id="tha-ap404c14p3">
<span class="m-text m-primary">viharāmi anāsavo.</span><br />
</p>
<p id="tha-ap404c15p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap404c15p2">
<span class="m-text m-primary">…pe…</span><br />
</p>
<p id="tha-ap404c15p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap404c16p1">
<span class="m-text m-primary">Paṭisambhidā catasso,</span><br />
</p>
<p id="tha-ap404c16p2">
<span class="m-text m-primary">…pe…</span><br />
</p>
<p id="tha-ap404c16p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap404c17p1">
<span class="m-text m-primary">Itthaṁ sudaṁ āyasmā puṇṇako thero imā gāthāyo abhāsitthāti.</span><br />
</p>
<p id="tha-ap404c18p1">
<span class="m-text m-primary">Puṇṇakattherassāpadānaṁ dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>