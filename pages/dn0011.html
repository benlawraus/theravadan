<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; dn &raquo; Dīgha Nikāya 11 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dn0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-dn-index.html">dn</a> &raquo;
          </span>
          Dīgha Nikāya 11
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/dn0010.html">Previous</a></div>
<div class="m-col-t-6 m-text-right">
<a href="https://www.theravadan.org/pages/dn0012.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Long Discourses 11</span></p>
<section id="kevattasutta">
<span id="dn11c0p2"></span><h2><span class="pali m-text">Kevaṭṭasutta</span></h2>
<p><span class="sujato m-text">With Kevaḍḍha</span></p>
<p id="dn11c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="dn11c1p2">
<span class="pali m-text">ekaṁ samayaṁ bhagavā nāḷandāyaṁ viharati pāvārikambavane.</span><br />
<span class="sujato m-text">At one time the Buddha was staying near Nāḷandā in Pāvārika’s mango grove.</span><br />
</p>
<p id="dn11c1p3">
<span class="pali m-text">Atha kho kevaṭṭo gahapatiputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kevaṭṭo gahapatiputto bhagavantaṁ etadavoca:</span><br />
<span class="sujato m-text">Then the householder Kevaḍḍha went up to the Buddha, bowed, sat down to one side, and said to him,</span><br />
</p>
<p id="dn11c1p4">
<span class="pali m-text">“ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā.</span><br />
<span class="sujato m-text">“Sir, this Nāḷandā is successful and prosperous and full of people.</span><br />
</p>
<p id="dn11c1p5">
<span class="pali m-text">Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati;</span><br />
<span class="sujato m-text">Please direct a mendicant to perform a demonstration of superhuman psychic power.</span><br />
</p>
<p id="dn11c1p6">
<span class="pali m-text">evāyaṁ nāḷandā bhiyyoso mattāya bhagavati abhippasīdissatī”ti.</span><br />
<span class="sujato m-text">Then Nāḷandā will become even more devoted to the Buddha!”</span><br />
</p>
<p id="dn11c1p7">
<span class="pali m-text">Evaṁ vutte, bhagavā kevaṭṭaṁ gahapatiputtaṁ etadavoca:</span><br />
<span class="sujato m-text">When he said this, the Buddha said,</span><br />
</p>
<p id="dn11c1p8">
<span class="pali m-text">“na kho ahaṁ, kevaṭṭa, bhikkhūnaṁ evaṁ dhammaṁ desemi:</span><br />
<span class="sujato m-text">“Kevaḍḍha, I do not teach Dhamma to the mendicants like this:</span><br />
</p>
<p id="dn11c1p9">
<span class="pali m-text">‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti.</span><br />
<span class="sujato m-text">‘Come now, mendicants, perform a demonstration of superhuman psychic power for the white-clothed laypeople.’”</span><br />
</p>
<p id="dn11c2p1">
<span class="pali m-text">Dutiyampi kho kevaṭṭo gahapatiputto bhagavantaṁ etadavoca:</span><br />
<span class="sujato m-text">For a second time, Kevaḍḍha made the same request,</span><br />
</p>
<p id="dn11c2p2">
<span class="pali m-text">“nāhaṁ, bhante, bhagavantaṁ dhaṁsemi;</span><br />
<span class="sujato m-text">“Sir, I am not teaching you the Dhamma,</span><br />
</p>
<p id="dn11c2p3">
<span class="pali m-text">api ca evaṁ vadāmi:</span><br />
<span class="sujato m-text">but nonetheless I say:</span><br />
</p>
<p id="dn11c2p4">
<span class="pali m-text">‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā.</span><br />
<span class="sujato m-text">‘Sir, this Nāḷandā is successful and prosperous and full of people.</span><br />
</p>
<p id="dn11c2p5">
<span class="pali m-text">Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati;</span><br />
<span class="sujato m-text">Please direct a mendicant to perform a demonstration of superhuman psychic power.</span><br />
</p>
<p id="dn11c2p6">
<span class="pali m-text">evāyaṁ nāḷandā bhiyyoso mattāya bhagavati abhippasīdissatī’”ti.</span><br />
<span class="sujato m-text">Then Nāḷandā will become even more devoted to the Buddha!’”</span><br />
</p>
<p id="dn11c2p7">
<span class="pali m-text">Dutiyampi kho bhagavā kevaṭṭaṁ gahapatiputtaṁ etadavoca:</span><br />
<span class="sujato m-text">But for a second time, the Buddha gave the same answer.</span><br />
</p>
<p id="dn11c2p8">
<span class="pali m-text">“na kho ahaṁ, kevaṭṭa, bhikkhūnaṁ evaṁ dhammaṁ desemi:</span><br />
</p>
<p id="dn11c2p9">
<span class="pali m-text">‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti.</span><br />
</p>
<p id="dn11c3p1">
<span class="pali m-text">Tatiyampi kho kevaṭṭo gahapatiputto bhagavantaṁ etadavoca:</span><br />
<span class="sujato m-text">For a third time, Kevaḍḍha made the same request,</span><br />
</p>
<p id="dn11c3p2">
<span class="pali m-text">“nāhaṁ, bhante, bhagavantaṁ dhaṁsemi;</span><br />
</p>
<p id="dn11c3p3">
<span class="pali m-text">api ca evaṁ vadāmi:</span><br />
</p>
<p id="dn11c3p4">
<span class="pali m-text">‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā.</span><br />
</p>
<p id="dn11c3p5">
<span class="pali m-text">Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati.</span><br />
</p>
<p id="dn11c3p6">
<span class="pali m-text">Evāyaṁ nāḷandā bhiyyoso mattāya bhagavati abhippasīdissatī’”ti.</span><br />
<span class="sujato m-text">at which the Buddha said the following.</span><br />
</p>
<p id="dn11c3p7p0">
<span class="pali m-text">1. Iddhipāṭihāriya</span><br />
<span class="sujato m-text">1. The Demonstration of Psychic Power</span><br />
</p>
<p id="dn11c3p8">
<span class="pali m-text">“Tīṇi kho imāni, kevaṭṭa, pāṭihāriyāni mayā sayaṁ abhiññā sacchikatvā paveditāni.</span><br />
<span class="sujato m-text">“Kevaḍḍha, there are three kinds of demonstration, which I declare having realized them with my own insight.</span><br />
</p>
<p id="dn11c3p9">
<span class="pali m-text">Katamāni tīṇi?</span><br />
<span class="sujato m-text">What three?</span><br />
</p>
<p id="dn11c3p10">
<span class="pali m-text">Iddhipāṭihāriyaṁ, ādesanāpāṭihāriyaṁ, anusāsanīpāṭihāriyaṁ.</span><br />
<span class="sujato m-text">The demonstration of psychic power, the demonstration of revealing, and the demonstration of instruction.</span><br />
</p>
<p id="dn11c4p1">
<span class="pali m-text">Katamañca, kevaṭṭa, iddhipāṭihāriyaṁ?</span><br />
<span class="sujato m-text">And what is the demonstration of psychic power?</span><br />
</p>
<p id="dn11c4p2">
<span class="pali m-text">Idha, kevaṭṭa, bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ tirobhāvaṁ tirokuṭṭaṁ tiropākāraṁ tiropabbataṁ asajjamāno gacchati seyyathāpi ākāse; pathaviyāpi ummujjanimujjaṁ karoti seyyathāpi udake; udakepi abhijjamāne gacchati seyyathāpi pathaviyaṁ; ākāsepi pallaṅkena kamati seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasati parimajjati; yāva brahmalokāpi kāyena vasaṁ vatteti.</span><br />
<span class="sujato m-text">It’s a mendicant who wields the many kinds of psychic power: multiplying themselves and becoming one again; going unimpeded through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful; controlling the body as far as the Brahmā realm.</span><br />
</p>
<p id="dn11c4p3">
<span class="pali m-text">Tamenaṁ aññataro saddho pasanno passati taṁ bhikkhuṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ; āvibhāvaṁ tirobhāvaṁ; tirokuṭṭaṁ tiropākāraṁ tiropabbataṁ asajjamānaṁ gacchantaṁ seyyathāpi ākāse; pathaviyāpi ummujjanimujjaṁ karontaṁ seyyathāpi udake; udakepi abhijjamāne gacchantaṁ seyyathāpi pathaviyaṁ; ākāsepi pallaṅkena kamantaṁ seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasantaṁ parimajjantaṁ yāva brahmalokāpi kāyena vasaṁ vattentaṁ.</span><br />
<span class="sujato m-text">Then someone with faith and confidence sees that mendicant performing those superhuman feats.</span><br />
</p>
<p id="dn11c4p4">
<span class="pali m-text">Tamenaṁ so saddho pasanno aññatarassa assaddhassa appasannassa āroceti:</span><br />
<span class="sujato m-text">They tell someone else who lacks faith and confidence:</span><br />
</p>
<p id="dn11c4p5">
<span class="pali m-text">‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā.</span><br />
<span class="sujato m-text">‘It’s incredible, it’s amazing! The ascetic has such psychic power and might!</span><br />
</p>
<p id="dn11c4p6">
<span class="pali m-text">Amāhaṁ bhikkhuṁ addasaṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ …pe… yāva brahmalokāpi kāyena vasaṁ vattentan’ti.</span><br />
<span class="sujato m-text">I saw him myself, performing all these superhuman feats!’</span><br />
</p>
<p id="dn11c5p1">
<span class="pali m-text">Tamenaṁ so assaddho appasanno taṁ saddhaṁ pasannaṁ evaṁ vadeyya:</span><br />
<span class="sujato m-text">But the one lacking faith and confidence would say to them:</span><br />
</p>
<p id="dn11c5p2">
<span class="pali m-text">‘atthi kho, bho, gandhārī nāma vijjā.</span><br />
<span class="sujato m-text">‘There’s a spell named Gandhārī.</span><br />
</p>
<p id="dn11c5p3">
<span class="pali m-text">Tāya so bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vattetī’ti.</span><br />
<span class="sujato m-text">Using that a mendicant can perform such superhuman feats.’</span><br />
</p>
<p id="dn11c5p4">
<span class="pali m-text">Taṁ kiṁ maññasi, kevaṭṭa,</span><br />
<span class="sujato m-text">What do you think, Kevaḍḍha?</span><br />
</p>
<p id="dn11c5p5">
<span class="pali m-text">api nu so assaddho appasanno taṁ saddhaṁ pasannaṁ evaṁ vadeyyā”ti?</span><br />
<span class="sujato m-text">Wouldn’t someone lacking faith speak like that?”</span><br />
</p>
<p id="dn11c5p6">
<span class="pali m-text">“Vadeyya, bhante”ti.</span><br />
<span class="sujato m-text">“They would, sir.”</span><br />
</p>
<p id="dn11c5p7">
<span class="pali m-text">“Imaṁ kho ahaṁ, kevaṭṭa, iddhipāṭihāriye ādīnavaṁ sampassamāno iddhipāṭihāriyena aṭṭīyāmi harāyāmi jigucchāmi.</span><br />
<span class="sujato m-text">“Seeing this drawback in psychic power, I’m horrified, repelled, and disgusted by demonstrations of psychic power.</span><br />
</p>
<p id="dn11c6p0">
<span class="pali m-text">2. Ādesanāpāṭihāriya</span><br />
<span class="sujato m-text">2. The Demonstration of Revealing</span><br />
</p>
<p id="dn11c6p1">
<span class="pali m-text">Katamañca, kevaṭṭa, ādesanāpāṭihāriyaṁ?</span><br />
<span class="sujato m-text">And what is the demonstration of revealing?</span><br />
</p>
<p id="dn11c6p2">
<span class="pali m-text">Idha, kevaṭṭa, bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati:</span><br />
<span class="sujato m-text">In one case, someone reveals the mind, mentality, thoughts, and reflections of other beings and individuals:</span><br />
</p>
<p id="dn11c6p3">
<span class="pali m-text">‘evampi te mano, itthampi te mano, itipi te cittan’ti.</span><br />
<span class="sujato m-text">‘This is what you’re thinking, such is your thought, and thus is your state of mind.’</span><br />
</p>
<p id="dn11c6p4">
<span class="pali m-text">Tamenaṁ aññataro saddho pasanno passati taṁ bhikkhuṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ:</span><br />
<span class="sujato m-text">Then someone with faith and confidence sees that mendicant revealing another person’s thoughts.</span><br />
</p>
<p id="dn11c6p5">
<span class="pali m-text">‘evampi te mano, itthampi te mano, itipi te cittan’ti.</span><br />
</p>
<p id="dn11c6p6">
<span class="pali m-text">Tamenaṁ so saddho pasanno aññatarassa assaddhassa appasannassa āroceti:</span><br />
<span class="sujato m-text">They tell someone else who lacks faith and confidence:</span><br />
</p>
<p id="dn11c6p7">
<span class="pali m-text">‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā.</span><br />
<span class="sujato m-text">‘It’s incredible, it’s amazing! The ascetic has such psychic power and might!</span><br />
</p>
<p id="dn11c6p8">
<span class="pali m-text">Amāhaṁ bhikkhuṁ addasaṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ:</span><br />
<span class="sujato m-text">I saw him myself, revealing the thoughts of another person!’</span><br />
</p>
<p id="dn11c6p9">
<span class="pali m-text">“evampi te mano, itthampi te mano, itipi te cittan”’ti.</span><br />
</p>
<p id="dn11c7p1">
<span class="pali m-text">Tamenaṁ so assaddho appasanno taṁ saddhaṁ pasannaṁ evaṁ vadeyya:</span><br />
<span class="sujato m-text">But the one lacking faith and confidence would say to them:</span><br />
</p>
<p id="dn11c7p2">
<span class="pali m-text">‘atthi kho, bho, maṇikā nāma vijjā;</span><br />
<span class="sujato m-text">‘There’s a spell named Māṇikā.</span><br />
</p>
<p id="dn11c7p3">
<span class="pali m-text">tāya so bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati:</span><br />
<span class="sujato m-text">Using that a mendicant can reveal another person’s thoughts.’</span><br />
</p>
<p id="dn11c7p4">
<span class="pali m-text">“evampi te mano, itthampi te mano, itipi te cittan”’ti.</span><br />
</p>
<p id="dn11c7p5">
<span class="pali m-text">Taṁ kiṁ maññasi, kevaṭṭa,</span><br />
<span class="sujato m-text">What do you think, Kevaḍḍha?</span><br />
</p>
<p id="dn11c7p6">
<span class="pali m-text">api nu so assaddho appasanno taṁ saddhaṁ pasannaṁ evaṁ vadeyyā”ti?</span><br />
<span class="sujato m-text">Wouldn’t someone lacking faith speak like that?”</span><br />
</p>
<p id="dn11c7p7">
<span class="pali m-text">“Vadeyya, bhante”ti.</span><br />
<span class="sujato m-text">“They would, sir.”</span><br />
</p>
<p id="dn11c7p8">
<span class="pali m-text">“Imaṁ kho ahaṁ, kevaṭṭa, ādesanāpāṭihāriye ādīnavaṁ sampassamāno ādesanāpāṭihāriyena aṭṭīyāmi harāyāmi jigucchāmi.</span><br />
<span class="sujato m-text">“Seeing this drawback in revealing, I’m horrified, repelled, and disgusted by demonstrations of revealing.</span><br />
</p>
<p id="dn11c8p0">
<span class="pali m-text">3. Anusāsanīpāṭihāriya</span><br />
<span class="sujato m-text">3. The Demonstration of Instruction</span><br />
</p>
<p id="dn11c8p1">
<span class="pali m-text">Katamañca, kevaṭṭa, anusāsanīpāṭihāriyaṁ?</span><br />
<span class="sujato m-text">And what is the demonstration of instruction?</span><br />
</p>
<p id="dn11c8p2">
<span class="pali m-text">Idha, kevaṭṭa, bhikkhu evamanusāsati:</span><br />
<span class="sujato m-text">It’s when a mendicant instructs others like this:</span><br />
</p>
<p id="dn11c8p3">
<span class="pali m-text">‘evaṁ vitakketha, mā evaṁ vitakkayittha, evaṁ manasikarotha, mā evaṁ manasākattha, idaṁ pajahatha, idaṁ upasampajja viharathā’ti.</span><br />
<span class="sujato m-text">‘Think like this, not like that. Focus your mind like this, not like that. Give up this, and live having achieved that.’</span><br />
</p>
<p id="dn11c8p4">
<span class="pali m-text">Idaṁ vuccati, kevaṭṭa, anusāsanīpāṭihāriyaṁ.</span><br />
<span class="sujato m-text">This is called the demonstration of instruction.</span><br />
</p>
<p id="dn11c9-66p1">
<span class="pali m-text">Puna caparaṁ, kevaṭṭa, idha tathāgato loke uppajjati arahaṁ sammāsambuddho …pe…</span><br />
<span class="sujato m-text">Furthermore, a Realized One arises in the world …</span><br />
</p>
<p id="dn11c9-66p2">
<span class="pali m-text">Evaṁ kho, kevaṭṭa, bhikkhu sīlasampanno hoti …pe…</span><br />
<span class="sujato m-text">That’s how a mendicant is accomplished in ethics. …</span><br />
</p>
<p id="dn11c9-66p3">
<span class="pali m-text">paṭhamaṁ jhānaṁ upasampajja viharati.</span><br />
<span class="sujato m-text">They enter and remain in the first absorption …</span><br />
</p>
<p id="dn11c9-66p4">
<span class="pali m-text">Idampi vuccati, kevaṭṭa, anusāsanīpāṭihāriyaṁ …pe…</span><br />
<span class="sujato m-text">This is called the demonstration of instruction.</span><br />
</p>
<p id="dn11c9-66p5">
<span class="pali m-text">dutiyaṁ jhānaṁ …pe…</span><br />
<span class="sujato m-text">They enter and remain in the second absorption …</span><br />
</p>
<p id="dn11c9-66p6">
<span class="pali m-text">tatiyaṁ jhānaṁ …pe…</span><br />
<span class="sujato m-text">third absorption …</span><br />
</p>
<p id="dn11c9-66p7">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">fourth absorption.</span><br />
</p>
<p id="dn11c9-66p8">
<span class="pali m-text">Idampi vuccati, kevaṭṭa, anusāsanīpāṭihāriyaṁ …pe…</span><br />
<span class="sujato m-text">This too is called the demonstration of instruction.</span><br />
</p>
<p id="dn11c9-66p9">
<span class="pali m-text">ñāṇadassanāya cittaṁ abhinīharati abhininnāmeti …pe…</span><br />
<span class="sujato m-text">They extend and project the mind toward knowledge and vision …</span><br />
</p>
<p id="dn11c9-66p10">
<span class="pali m-text">idampi vuccati, kevaṭṭa, anusāsanīpāṭihāriyaṁ …pe…</span><br />
<span class="sujato m-text">This too is called the demonstration of instruction.</span><br />
</p>
<p id="dn11c9-66p11">
<span class="pali m-text">nāparaṁ itthattāyāti pajānāti …pe…</span><br />
<span class="sujato m-text">They understand: ‘… there is no return to any state of existence.’</span><br />
</p>
<p id="dn11c9-66p12">
<span class="pali m-text">idampi vuccati, kevaṭṭa, anusāsanīpāṭihāriyaṁ.</span><br />
<span class="sujato m-text">This too is called the demonstration of instruction.</span><br />
</p>
<p id="dn11c67p1">
<span class="pali m-text">Imāni kho, kevaṭṭa, tīṇi pāṭihāriyāni mayā sayaṁ abhiññā sacchikatvā paveditāni.</span><br />
<span class="sujato m-text">These, Kevaḍḍha, are the three kinds of demonstration, which I declare having realized them with my own insight.</span><br />
</p>
<p id="dn11c67p2p0">
<span class="pali m-text">4. Bhūtanirodhesakabhikkhuvatthu</span><br />
<span class="sujato m-text">4. On the Mendicant in Search of the Cessation of Being</span><br />
</p>
<p id="dn11c67p3">
<span class="pali m-text">Bhūtapubbaṁ, kevaṭṭa, imasmiññeva bhikkhusaṅghe aññatarassa bhikkhuno evaṁ cetaso parivitakko udapādi:</span><br />
<span class="sujato m-text">Once upon a time, Kevaḍḍha, a mendicant in this very Saṅgha had the following thought,</span><br />
</p>
<p id="dn11c67p4">
<span class="pali m-text">‘kattha nu kho ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">‘Where do these four primary elements cease without anything left over, namely, the elements of earth, water, fire, and air?’</span><br />
</p>
<p id="dn11c68p1">
<span class="pali m-text">Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte devayāniyo maggo pāturahosi.</span><br />
<span class="sujato m-text">Then that mendicant attained a state of immersion such that a path to the gods appeared.</span><br />
</p>
<p id="dn11c68p2">
<span class="pali m-text">Atha kho so, kevaṭṭa, bhikkhu yena cātumahārājikā devā tenupasaṅkami; upasaṅkamitvā cātumahārājike deve etadavoca:</span><br />
<span class="sujato m-text">Then he approached the gods of the Four Great Kings and said,</span><br />
</p>
<p id="dn11c68p3">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">‘Reverends, where do these four primary elements cease without anything left over, namely, the elements of earth, water, fire, and air?’</span><br />
</p>
<p id="dn11c68p4">
<span class="pali m-text">Evaṁ vutte, kevaṭṭa, cātumahārājikā devā taṁ bhikkhuṁ etadavocuṁ:</span><br />
<span class="sujato m-text">When he said this, those gods said to him,</span><br />
</p>
<p id="dn11c68p5">
<span class="pali m-text">‘mayampi kho, bhikkhu, na jānāma:</span><br />
<span class="sujato m-text">‘Mendicant, we too do not know this.</span><br />
</p>
<p id="dn11c68p6">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti.</span><br />
</p>
<p id="dn11c68p7">
<span class="pali m-text">Atthi kho, bhikkhu, cattāro mahārājāno amhehi abhikkantatarā ca paṇītatarā ca.</span><br />
<span class="sujato m-text">But the Four Great Kings are our superiors.</span><br />
</p>
<p id="dn11c68p8">
<span class="pali m-text">Te kho etaṁ jāneyyuṁ:</span><br />
<span class="sujato m-text">They might know.’</span><br />
</p>
<p id="dn11c68p9">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c69p1">
<span class="pali m-text">Atha kho so, kevaṭṭa, bhikkhu yena cattāro mahārājāno tenupasaṅkami; upasaṅkamitvā cattāro mahārāje etadavoca:</span><br />
<span class="sujato m-text">Then he approached the Four Great Kings and asked the same question.</span><br />
</p>
<p id="dn11c69p2">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
</p>
<p id="dn11c69p3">
<span class="pali m-text">Evaṁ vutte, kevaṭṭa, cattāro mahārājāno taṁ bhikkhuṁ etadavocuṁ:</span><br />
<span class="sujato m-text">But they also said to him,</span><br />
</p>
<p id="dn11c69p4">
<span class="pali m-text">‘mayampi kho, bhikkhu, na jānāma:</span><br />
<span class="sujato m-text">‘Mendicant, we too do not know this.</span><br />
</p>
<p id="dn11c69p5">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu, āpodhātu tejodhātu vāyodhātū”ti.</span><br />
</p>
<p id="dn11c69p6">
<span class="pali m-text">Atthi kho, bhikkhu, tāvatiṁsā nāma devā amhehi abhikkantatarā ca paṇītatarā ca.</span><br />
<span class="sujato m-text">But the gods of the Thirty-Three …</span><br />
</p>
<p id="dn11c69p7">
<span class="pali m-text">Te kho etaṁ jāneyyuṁ:</span><br />
</p>
<p id="dn11c69p8">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c70p1">
<span class="pali m-text">Atha kho so, kevaṭṭa, bhikkhu yena tāvatiṁsā devā tenupasaṅkami; upasaṅkamitvā tāvatiṁse deve etadavoca:</span><br />
</p>
<p id="dn11c70p2">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
</p>
<p id="dn11c70p3">
<span class="pali m-text">Evaṁ vutte, kevaṭṭa, tāvatiṁsā devā taṁ bhikkhuṁ etadavocuṁ:</span><br />
</p>
<p id="dn11c70p4">
<span class="pali m-text">‘mayampi kho, bhikkhu, na jānāma:</span><br />
</p>
<p id="dn11c70p5">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti.</span><br />
</p>
<p id="dn11c70p6">
<span class="pali m-text">Atthi kho, bhikkhu, sakko nāma devānamindo amhehi abhikkantataro ca paṇītataro ca.</span><br />
<span class="sujato m-text">Sakka, lord of gods …</span><br />
</p>
<p id="dn11c70p7">
<span class="pali m-text">So kho etaṁ jāneyya:</span><br />
</p>
<p id="dn11c70p8">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c71p1">
<span class="pali m-text">Atha kho so, kevaṭṭa, bhikkhu yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca:</span><br />
</p>
<p id="dn11c71p2">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
</p>
<p id="dn11c71p3">
<span class="pali m-text">Evaṁ vutte, kevaṭṭa, sakko devānamindo taṁ bhikkhuṁ etadavoca:</span><br />
</p>
<p id="dn11c71p4">
<span class="pali m-text">‘ahampi kho, bhikkhu, na jānāmi:</span><br />
</p>
<p id="dn11c71p5">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti.</span><br />
</p>
<p id="dn11c72p1">
<span class="pali m-text">Atthi kho, bhikkhu, yāmā nāma devā …pe…</span><br />
<span class="sujato m-text">the gods of Yāma …</span><br />
</p>
<p id="dn11c73p1">
<span class="pali m-text">suyāmo nāma devaputto …</span><br />
<span class="sujato m-text">the god named Suyāma …</span><br />
</p>
<p id="dn11c74p1">
<span class="pali m-text">tusitā nāma devā …</span><br />
<span class="sujato m-text">the Joyful gods …</span><br />
</p>
<p id="dn11c75p1">
<span class="pali m-text">santussito nāma devaputto …</span><br />
<span class="sujato m-text">the god named Santussita …</span><br />
</p>
<p id="dn11c76p1">
<span class="pali m-text">nimmānaratī nāma devā …</span><br />
<span class="sujato m-text">the gods who delight in creation …</span><br />
</p>
<p id="dn11c77p1">
<span class="pali m-text">sunimmito nāma devaputto …</span><br />
<span class="sujato m-text">the god named Sunimmita …</span><br />
</p>
<p id="dn11c77p2">
<span class="pali m-text">paranimmitavasavattī nāma devā …</span><br />
<span class="sujato m-text">the gods who control the creation of others …</span><br />
</p>
<p id="dn11c78p1">
<span class="pali m-text">vasavattī nāma devaputto amhehi abhikkantataro ca paṇītataro ca.</span><br />
<span class="sujato m-text">the god named Vasavattī …</span><br />
</p>
<p id="dn11c78p2">
<span class="pali m-text">So kho etaṁ jāneyya:</span><br />
</p>
<p id="dn11c78p3">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c79p1">
<span class="pali m-text">Atha kho so, kevaṭṭa, bhikkhu yena vasavattī devaputto tenupasaṅkami; upasaṅkamitvā vasavattiṁ devaputtaṁ etadavoca:</span><br />
</p>
<p id="dn11c79p2">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
</p>
<p id="dn11c79p3">
<span class="pali m-text">Evaṁ vutte, kevaṭṭa, vasavattī devaputto taṁ bhikkhuṁ etadavoca:</span><br />
</p>
<p id="dn11c79p4">
<span class="pali m-text">‘ahampi kho, bhikkhu, na jānāmi:</span><br />
</p>
<p id="dn11c79p5">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti.</span><br />
</p>
<p id="dn11c79p6">
<span class="pali m-text">Atthi kho, bhikkhu, brahmakāyikā nāma devā amhehi abhikkantatarā ca paṇītatarā ca.</span><br />
<span class="sujato m-text">the gods of Brahmā’s Host.</span><br />
</p>
<p id="dn11c79p7">
<span class="pali m-text">Te kho etaṁ jāneyyuṁ:</span><br />
<span class="sujato m-text">They might know.’</span><br />
</p>
<p id="dn11c79p8">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c80p1">
<span class="pali m-text">Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte brahmayāniyo maggo pāturahosi.</span><br />
<span class="sujato m-text">Then that mendicant attained a state of immersion such that a path to Brahmā appeared.</span><br />
</p>
<p id="dn11c80p2">
<span class="pali m-text">Atha kho so, kevaṭṭa, bhikkhu yena brahmakāyikā devā tenupasaṅkami; upasaṅkamitvā brahmakāyike deve etadavoca:</span><br />
<span class="sujato m-text">Then he approached those gods and said,</span><br />
</p>
<p id="dn11c80p3">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">‘Reverends, where do these four primary elements cease without anything left over, namely, the elements of earth, water, fire, and air?’</span><br />
</p>
<p id="dn11c80p4">
<span class="pali m-text">Evaṁ vutte, kevaṭṭa, brahmakāyikā devā taṁ bhikkhuṁ etadavocuṁ:</span><br />
<span class="sujato m-text">But they also said to him,</span><br />
</p>
<p id="dn11c80p5">
<span class="pali m-text">‘mayampi kho, bhikkhu, na jānāma:</span><br />
<span class="sujato m-text">‘Mendicant, we too do not know this.</span><br />
</p>
<p id="dn11c80p6">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti.</span><br />
</p>
<p id="dn11c80p7">
<span class="pali m-text">Atthi kho, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānaṁ amhehi abhikkantataro ca paṇītataro ca.</span><br />
<span class="sujato m-text">But there is Brahmā, the Great Brahmā, the Undefeated, the Champion, the Universal Seer, the Wielder of Power, God Almighty, the Maker, the Author, the First, the Begetter, the Controller, the Father of those who have been born and those yet to be born. He is our superior.</span><br />
</p>
<p id="dn11c80p8">
<span class="pali m-text">So kho etaṁ jāneyya:</span><br />
<span class="sujato m-text">He might know.’</span><br />
</p>
<p id="dn11c80p9">
<span class="pali m-text">“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti.</span><br />
</p>
<p id="dn11c80p10">
<span class="pali m-text">‘Kahaṁ panāvuso, etarahi so mahābrahmā’ti?</span><br />
<span class="sujato m-text">‘But reverends, where is that Brahmā now?’</span><br />
</p>
<p id="dn11c80p11">
<span class="pali m-text">‘Mayampi kho, bhikkhu, na jānāma, yattha vā brahmā yena vā brahmā yahiṁ vā brahmā;</span><br />
<span class="sujato m-text">‘We also don’t know where he is or what way he lies.</span><br />
</p>
<p id="dn11c80p12">
<span class="pali m-text">api ca, bhikkhu, yathā nimittā dissanti, āloko sañjāyati, obhāso pātubhavati, brahmā pātubhavissati, brahmuno hetaṁ pubbanimittaṁ pātubhāvāya, yadidaṁ āloko sañjāyati, obhāso pātubhavatī’ti.</span><br />
<span class="sujato m-text">But by the signs that are seen—light arising and radiance appearing—we know that Brahmā will appear. For this is the precursor for the appearance of Brahmā, namely light arising and radiance appearing.’</span><br />
</p>
<p id="dn11c81p1">
<span class="pali m-text">Atha kho so, kevaṭṭa, mahābrahmā nacirasseva pāturahosi.</span><br />
<span class="sujato m-text">Not long afterwards, the Great Brahmā appeared.</span><br />
</p>
<p id="dn11c81p2">
<span class="pali m-text">Atha kho so, kevaṭṭa, bhikkhu yena so mahābrahmā tenupasaṅkami; upasaṅkamitvā taṁ mahābrahmānaṁ etadavoca:</span><br />
<span class="sujato m-text">Then that mendicant approached the Great Brahmā and said to him,</span><br />
</p>
<p id="dn11c81p3">
<span class="pali m-text">‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">‘Reverend, where do these four primary elements cease without anything left over, namely, the elements of earth, water, fire, and air?’</span><br />
</p>
<p id="dn11c81p4">
<span class="pali m-text">Evaṁ vutte, kevaṭṭa, so mahābrahmā taṁ bhikkhuṁ etadavoca:</span><br />
<span class="sujato m-text">The Great Brahmā said to him,</span><br />
</p>
<p id="dn11c81p5">
<span class="pali m-text">‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti.</span><br />
<span class="sujato m-text">‘I am Brahmā, the Great Brahmā, the Undefeated, the Champion, the Universal Seer, the Wielder of Power, God Almighty, the Maker, the Author, the First, the Begetter, the Controller, the Father of those who have been born and those yet to be born.’</span><br />
</p>
<p id="dn11c82p1">
<span class="pali m-text">Dutiyampi kho so, kevaṭṭa, bhikkhu taṁ mahābrahmānaṁ etadavoca:</span><br />
<span class="sujato m-text">For a second time, that mendicant said to the Great Brahmā,</span><br />
</p>
<p id="dn11c82p2">
<span class="pali m-text">‘na khohaṁ taṁ, āvuso, evaṁ pucchāmi:</span><br />
<span class="sujato m-text">‘Reverend, I am not asking you whether you are</span><br />
</p>
<p id="dn11c82p3">
<span class="pali m-text">“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti.</span><br />
<span class="sujato m-text">Brahmā, the Great Brahmā, the Undefeated, the Champion, the Universal Seer, the Wielder of Power, God Almighty, the Maker, the Author, the First, the Begetter, the Controller, the Father of those who have been born and those yet to be born.</span><br />
</p>
<p id="dn11c82p4">
<span class="pali m-text">Evañca kho ahaṁ taṁ, āvuso, pucchāmi:</span><br />
<span class="sujato m-text">I am asking</span><br />
</p>
<p id="dn11c82p5">
<span class="pali m-text">“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti?</span><br />
<span class="sujato m-text">where these four primary elements cease without anything left over.’</span><br />
</p>
<p id="dn11c82p6">
<span class="pali m-text">Dutiyampi kho so, kevaṭṭa, mahābrahmā taṁ bhikkhuṁ etadavoca:</span><br />
<span class="sujato m-text">For a second time, the Great Brahmā said to him,</span><br />
</p>
<p id="dn11c82p7">
<span class="pali m-text">‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti.</span><br />
<span class="sujato m-text">‘I am Brahmā, the Great Brahmā, the Undefeated, the Champion, the Universal Seer, the Wielder of Power, God Almighty, the Maker, the Author, the First, the Begetter, the Controller, the Father of those who have been born and those yet to be born.’</span><br />
</p>
<p id="dn11c83p1">
<span class="pali m-text">Tatiyampi kho so, kevaṭṭa, bhikkhu taṁ mahābrahmānaṁ etadavoca:</span><br />
<span class="sujato m-text">For a third time, that mendicant said to the Great Brahmā,</span><br />
</p>
<p id="dn11c83p2">
<span class="pali m-text">‘na khohaṁ taṁ, āvuso, evaṁ pucchāmi:</span><br />
<span class="sujato m-text">‘Reverend, I am not asking you whether you are</span><br />
</p>
<p id="dn11c83p3">
<span class="pali m-text">“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti.</span><br />
<span class="sujato m-text">Brahmā, the Great Brahmā, the Undefeated, the Champion, the Universal Seer, the Wielder of Power, God Almighty, the Maker, the Author, the First, the Begetter, the Controller, the Father of those who have been born and those yet to be born.</span><br />
</p>
<p id="dn11c83p4">
<span class="pali m-text">Evañca kho ahaṁ taṁ, āvuso, pucchāmi:</span><br />
<span class="sujato m-text">I am asking</span><br />
</p>
<p id="dn11c83p5">
<span class="pali m-text">“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti?</span><br />
<span class="sujato m-text">where these four primary elements cease without anything left over.’</span><br />
</p>
<p id="dn11c83p6">
<span class="pali m-text">Atha kho so, kevaṭṭa, mahābrahmā taṁ bhikkhuṁ bāhāyaṁ gahetvā ekamantaṁ apanetvā taṁ bhikkhuṁ etadavoca:</span><br />
<span class="sujato m-text">Then the Great Brahmā took that mendicant by the arm, led him off to one side, and said to him,</span><br />
</p>
<p id="dn11c83p7">
<span class="pali m-text">‘ime kho maṁ, bhikkhu, brahmakāyikā devā evaṁ jānanti, “natthi kiñci brahmuno aññātaṁ, natthi kiñci brahmuno adiṭṭhaṁ, natthi kiñci brahmuno aviditaṁ, natthi kiñci brahmuno asacchikatan”ti.</span><br />
<span class="sujato m-text">‘Mendicant, these gods think that there is nothing at all that I don’t know and see and understand and realize.</span><br />
</p>
<p id="dn11c83p8">
<span class="pali m-text">Tasmāhaṁ tesaṁ sammukhā na byākāsiṁ.</span><br />
<span class="sujato m-text">That’s why I didn’t answer in front of them.</span><br />
</p>
<p id="dn11c83p9">
<span class="pali m-text">Ahampi kho, bhikkhu, na jānāmi yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātūti.</span><br />
<span class="sujato m-text">But I too do not know where these four primary elements cease with nothing left over.</span><br />
</p>
<p id="dn11c83p10">
<span class="pali m-text">Tasmātiha, bhikkhu, tuyhevetaṁ dukkaṭaṁ, tuyhevetaṁ aparaddhaṁ, yaṁ tvaṁ taṁ bhagavantaṁ atidhāvitvā bahiddhā pariyeṭṭhiṁ āpajjasi imassa pañhassa veyyākaraṇāya.</span><br />
<span class="sujato m-text">Therefore, mendicant, the misdeed is yours alone, the mistake is yours alone, in that you passed over the Buddha and searched elsewhere for an answer to this question.</span><br />
</p>
<p id="dn11c83p11">
<span class="pali m-text">Gaccha tvaṁ, bhikkhu, tameva bhagavantaṁ upasaṅkamitvā imaṁ pañhaṁ puccha, yathā ca te bhagavā byākaroti, tathā naṁ dhāreyyāsī’ti.</span><br />
<span class="sujato m-text">Mendicant, go to the Buddha and ask him this question. You should remember it in line with his answer.’</span><br />
</p>
<p id="dn11c84p1">
<span class="pali m-text">Atha kho so, kevaṭṭa, bhikkhu—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva brahmaloke antarahito mama purato pāturahosi.</span><br />
<span class="sujato m-text">Then that mendicant, as easily as a strong person would extend or contract their arm, vanished from the Brahmā realm and reappeared in front of me.</span><br />
</p>
<p id="dn11c84p2">
<span class="pali m-text">Atha kho so, kevaṭṭa, bhikkhu maṁ abhivādetvā ekamantaṁ nisīdi, ekamantaṁ nisinno kho, kevaṭṭa, so bhikkhu maṁ etadavoca:</span><br />
<span class="sujato m-text">Then he bowed, sat down to one side, and said to me,</span><br />
</p>
<p id="dn11c84p3">
<span class="pali m-text">‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">‘Sir, where do these four primary elements cease without anything left over, namely, the elements of earth, water, fire, and air?’</span><br />
</p>
<p id="dn11c85p0">
<span class="pali m-text">4.1. Tīradassisakuṇupamā</span><br />
<span class="sujato m-text">4.1. The Simile of the Land-Spotting Bird</span><br />
</p>
<p id="dn11c85p1">
<span class="pali m-text">Evaṁ vutte, ahaṁ, kevaṭṭa, taṁ bhikkhuṁ etadavocaṁ—</span><br />
<span class="sujato m-text">When he said this, I said to him:</span><br />
</p>
<p id="dn11c85p2">
<span class="pali m-text">bhūtapubbaṁ, bhikkhu, sāmuddikā vāṇijā tīradassiṁ sakuṇaṁ gahetvā nāvāya samuddaṁ ajjhogāhanti.</span><br />
<span class="sujato m-text">‘Once upon a time, mendicant, some sea-merchants set sail for the ocean deeps, taking with them a land-spotting bird.</span><br />
</p>
<p id="dn11c85p3">
<span class="pali m-text">Te atīradakkhiniyā nāvāya tīradassiṁ sakuṇaṁ muñcanti.</span><br />
<span class="sujato m-text">When their ship was out of sight of land, they released the bird.</span><br />
</p>
<p id="dn11c85p4">
<span class="pali m-text">So gacchateva puratthimaṁ disaṁ, gacchati dakkhiṇaṁ disaṁ, gacchati pacchimaṁ disaṁ, gacchati uttaraṁ disaṁ, gacchati uddhaṁ disaṁ, gacchati anudisaṁ.</span><br />
<span class="sujato m-text">It flew right away to the east, the west, the north, the south, upwards, and in-between.</span><br />
</p>
<p id="dn11c85p5">
<span class="pali m-text">Sace so samantā tīraṁ passati, tathāgatakova hoti.</span><br />
<span class="sujato m-text">If it saw land on any side, it went there and stayed.</span><br />
</p>
<p id="dn11c85p6">
<span class="pali m-text">Sace pana so samantā tīraṁ na passati, tameva nāvaṁ paccāgacchati.</span><br />
<span class="sujato m-text">But if it saw no land on any side it returned to the ship.</span><br />
</p>
<p id="dn11c85p7">
<span class="pali m-text">Evameva kho tvaṁ, bhikkhu, yato yāva brahmalokā pariyesamāno imassa pañhassa veyyākaraṇaṁ nājjhagā, atha mamaññeva santike paccāgato.</span><br />
<span class="sujato m-text">In the same way, after failing to get an answer to this question even after searching as far as the Brahmā realm, you’ve returned to me.</span><br />
</p>
<p id="dn11c85p8">
<span class="pali m-text">Na kho eso, bhikkhu, pañho evaṁ pucchitabbo:</span><br />
<span class="sujato m-text">Mendicant, this is not how the question should be asked:</span><br />
</p>
<p id="dn11c85p9">
<span class="pali m-text">‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti?</span><br />
<span class="sujato m-text">“Sir, where do these four primary elements cease without anything left over, namely, the elements of earth, water, fire, and air?”</span><br />
</p>
<p id="dn11c85p10">
<span class="pali m-text">Evañca kho eso, bhikkhu, pañho pucchitabbo:</span><br />
<span class="sujato m-text">This is how the question should be asked:</span><br />
</p>
<p id="dn11c85p11">
<span class="pali m-text">‘Kattha āpo ca pathavī,</span><br />
<span class="sujato m-text">“Where do water and earth,</span><br />
</p>
<p id="dn11c85p12">
<span class="pali m-text">tejo vāyo na gādhati;</span><br />
<span class="sujato m-text">fire and air find no footing?</span><br />
</p>
<p id="dn11c85p13">
<span class="pali m-text">Kattha dīghañca rassañca,</span><br />
<span class="sujato m-text">Where do long and short,</span><br />
</p>
<p id="dn11c85p14">
<span class="pali m-text">aṇuṁ thūlaṁ subhāsubhaṁ;</span><br />
<span class="sujato m-text">fine and coarse, beautiful and ugly;</span><br />
</p>
<p id="dn11c85p15">
<span class="pali m-text">Kattha nāmañca rūpañca,</span><br />
<span class="sujato m-text">where do name and form</span><br />
</p>
<p id="dn11c85p16">
<span class="pali m-text">asesaṁ uparujjhatī’ti.</span><br />
<span class="sujato m-text">cease with nothing left over?”</span><br />
</p>
<p id="dn11c85p17">
<span class="pali m-text">Tatra veyyākaraṇaṁ bhavati:</span><br />
<span class="sujato m-text">And the answer to that is:</span><br />
</p>
<p id="dn11c85p18">
<span class="pali m-text">‘Viññāṇaṁ anidassanaṁ,</span><br />
<span class="sujato m-text">“Infinite consciousness,</span><br />
</p>
<p id="dn11c85p19">
<span class="pali m-text">anantaṁ sabbatopabhaṁ;</span><br />
<span class="sujato m-text">invisible, radiant all-around—</span><br />
</p>
<p id="dn11c85p20">
<span class="pali m-text">Ettha āpo ca pathavī,</span><br />
<span class="sujato m-text">that’s where water and earth,</span><br />
</p>
<p id="dn11c85p21">
<span class="pali m-text">tejo vāyo na gādhati.</span><br />
<span class="sujato m-text">fire and air find no footing.</span><br />
</p>
<p id="dn11c85p22">
<span class="pali m-text">Ettha dīghañca rassañca,</span><br />
<span class="sujato m-text">And that is where long and short,</span><br />
</p>
<p id="dn11c85p23">
<span class="pali m-text">aṇuṁ thūlaṁ subhāsubhaṁ;</span><br />
<span class="sujato m-text">fine and coarse, beautiful and ugly;</span><br />
</p>
<p id="dn11c85p24">
<span class="pali m-text">Ettha nāmañca rūpañca,</span><br />
<span class="sujato m-text">that’s where name and form</span><br />
</p>
<p id="dn11c85p25">
<span class="pali m-text">asesaṁ uparujjhati;</span><br />
<span class="sujato m-text">cease with nothing left over—</span><br />
</p>
<p id="dn11c85p26">
<span class="pali m-text">Viññāṇassa nirodhena,</span><br />
<span class="sujato m-text">with the cessation of consciousness,</span><br />
</p>
<p id="dn11c85p27">
<span class="pali m-text">etthetaṁ uparujjhatī’”ti.</span><br />
<span class="sujato m-text">that’s where they cease.”’”</span><br />
</p>
<p id="dn11c85p28">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="dn11c85p29">
<span class="pali m-text">Attamano kevaṭṭo gahapatiputto bhagavato bhāsitaṁ abhinandīti.</span><br />
<span class="sujato m-text">Satisfied, the householder Kevaḍḍha was happy with what the Buddha said.</span><br />
</p>
<p id="dn11c85p30">
<span class="pali m-text">Kevaṭṭasuttaṁ niṭṭhitaṁ ekādasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/dn0010.html">Previous</a></div>
<div class="m-col-t-6 m-text-right">
<a href="https://www.theravadan.org/pages/dn0012.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>