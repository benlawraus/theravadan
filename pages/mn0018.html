<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 18 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0018.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 18
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0017.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0019.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 18</span></p>
<section id="madhupindikasutta">
<span id="mn18c0p2"></span><h2><span class="pali m-text">Madhupiṇḍikasutta</span></h2>
<p><span class="sujato m-text">The Honey-Cake</span></p>
<p id="mn18c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn18c1p2">
<span class="pali m-text">ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="sujato m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="mn18c2p1">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisi.</span><br />
<span class="sujato m-text">Then the Buddha robed up in the morning and, taking his bowl and robe, entered Kapilavatthu for alms.</span><br />
</p>
<p id="mn18c2p2">
<span class="pali m-text">Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkami divāvihārāya.</span><br />
<span class="sujato m-text">He wandered for alms in Kapilavatthu. After the meal, on his return from almsround, he went to the Great Wood,</span><br />
</p>
<p id="mn18c2p3">
<span class="pali m-text">Mahāvanaṁ ajjhogāhetvā beluvalaṭṭhikāya mūle divāvihāraṁ nisīdi.</span><br />
<span class="sujato m-text">plunged deep into it, and sat at the root of a young wood apple tree for the day’s meditation.</span><br />
</p>
<p id="mn18c3p1">
<span class="pali m-text">Daṇḍapāṇipi kho sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami.</span><br />
<span class="sujato m-text">Daṇḍapāṇi the Sakyan, while going for a walk,</span><br />
</p>
<p id="mn18c3p2">
<span class="pali m-text">Mahāvanaṁ ajjhogāhetvā yena beluvalaṭṭhikā yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">plunged deep into the Great Wood. He approached the Buddha and exchanged greetings with him.</span><br />
</p>
<p id="mn18c3p3">
<span class="pali m-text">Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho daṇḍapāṇi sakko bhagavantaṁ etadavoca:</span><br />
<span class="sujato m-text">When the greetings and polite conversation were over, he stood to one side leaning on his staff, and said to the Buddha,</span><br />
</p>
<p id="mn18c3p4">
<span class="pali m-text">“kiṁvādī samaṇo kimakkhāyī”ti?</span><br />
<span class="sujato m-text">“What is the ascetic’s doctrine? What does he assert?”</span><br />
</p>
<p id="mn18c4p1">
<span class="pali m-text">“Yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span><br />
<span class="sujato m-text">“Sir, my doctrine is such that one does not conflict with anyone in this world with its gods, Māras, and Brahmās, this population with its ascetics and brahmins, its gods and humans. And it is such that perceptions do not underlie the brahmin who lives detached from sensual pleasures, without doubting, stripped of worry, and rid of craving for rebirth in this or that state.</span><br />
</p>
<p id="mn18c4p2">
<span class="pali m-text">evaṁvādī kho ahaṁ, āvuso, evamakkhāyī”ti.</span><br />
<span class="sujato m-text">That is my doctrine, and that is what I assert.”</span><br />
</p>
<p id="mn18c5p1">
<span class="pali m-text">Evaṁ vutte, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmi.</span><br />
<span class="sujato m-text">When he had spoken, Daṇḍapāṇi shook his head, waggled his tongue, raised his eyebrows until his brow puckered in three furrows, and he departed leaning on his staff.</span><br />
</p>
<p id="mn18c6p1">
<span class="pali m-text">Atha kho bhagavā sāyanhasamayaṁ paṭisallānā vuṭṭhito yena nigrodhārāmo tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then in the late afternoon, the Buddha came out of retreat and went to the Banyan Tree Monastery, sat down on the seat spread out,</span><br />
</p>
<p id="mn18c6p2">
<span class="pali m-text">Nisajja kho bhagavā bhikkhū āmantesi:</span><br />
<span class="sujato m-text">and told the mendicants what had happened.</span><br />
</p>
<p id="mn18c6p3">
<span class="pali m-text">“idhāhaṁ, bhikkhave, pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisiṁ.</span><br />
</p>
<p id="mn18c6p4">
<span class="pali m-text">Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkamiṁ divāvihārāya.</span><br />
</p>
<p id="mn18c6p5">
<span class="pali m-text">Mahāvanaṁ ajjhogāhetvā beluvalaṭṭhikāya mūle divāvihāraṁ nisīdiṁ.</span><br />
</p>
<p id="mn18c6p6">
<span class="pali m-text">Daṇḍapāṇipi kho, bhikkhave, sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami.</span><br />
</p>
<p id="mn18c6p7">
<span class="pali m-text">Mahāvanaṁ ajjhogāhetvā yena beluvalaṭṭhikā yenāhaṁ tenupasaṅkami; upasaṅkamitvā mayā saddhiṁ sammodi.</span><br />
</p>
<p id="mn18c6p8">
<span class="pali m-text">Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho, bhikkhave, daṇḍapāṇi sakko maṁ etadavoca:</span><br />
</p>
<p id="mn18c6p9">
<span class="pali m-text">‘kiṁvādī samaṇo kimakkhāyī’ti?</span><br />
</p>
<p id="mn18c6p10">
<span class="pali m-text">Evaṁ vutte, ahaṁ, bhikkhave, daṇḍapāṇiṁ sakkaṁ etadavocaṁ:</span><br />
</p>
<p id="mn18c6p11">
<span class="pali m-text">‘yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span><br />
</p>
<p id="mn18c6p12">
<span class="pali m-text">evaṁvādī kho ahaṁ, āvuso, evamakkhāyī’ti.</span><br />
</p>
<p id="mn18c6p13">
<span class="pali m-text">Evaṁ vutte, bhikkhave, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmī”ti.</span><br />
</p>
<p id="mn18c6p14">
<span class="pali m-text">Evaṁ vutte, aññataro bhikkhu bhagavantaṁ etadavoca:</span><br />
<span class="sujato m-text">When he had spoken, one of the mendicants said to him,</span><br />
</p>
<p id="mn18c7p1">
<span class="pali m-text">“kiṁvādī pana, bhante, bhagavā sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati?</span><br />
<span class="sujato m-text">“But sir, asserting what doctrine does the Buddha not conflict with anyone in this world with its gods, Māras, and Brahmās, this population with its ascetics and brahmins, its gods and humans?</span><br />
</p>
<p id="mn18c7p2">
<span class="pali m-text">Kathañca pana, bhante, bhagavantaṁ kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusentī”ti?</span><br />
<span class="sujato m-text">And how is it that perceptions do not underlie the Buddha, the brahmin who lives detached from sensual pleasures, without indecision, stripped of worry, and rid of craving for rebirth in this or that state?”</span><br />
</p>
<p id="mn18c8p1">
<span class="pali m-text">“Yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
<span class="sujato m-text">“Mendicants, judgments driven by proliferating perceptions beset a person.</span><br />
</p>
<p id="mn18c8p2">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
<span class="sujato m-text">If they don’t find anything worth approving, welcoming, or getting attached to in the source from which these arise,</span><br />
</p>
<p id="mn18c8p3">
<span class="pali m-text">Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ.</span><br />
<span class="sujato m-text">just this is the end of the underlying tendencies to desire, repulsion, views, doubt, conceit, the desire to be reborn, and ignorance. This is the end of taking up the rod and the sword, the end of quarrels, arguments, and disputes, of accusations, divisive speech, and lies.</span><br />
</p>
<p id="mn18c8p4">
<span class="pali m-text">Etthete pāpakā akusalā dhammā aparisesā nirujjhantī”ti.</span><br />
<span class="sujato m-text">This is where these bad, unskillful qualities cease without anything left over.”</span><br />
</p>
<p id="mn18c9p1">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn18c9p2">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="mn18c10p1">
<span class="pali m-text">Atha kho tesaṁ bhikkhūnaṁ acirapakkantassa bhagavato etadahosi:</span><br />
<span class="sujato m-text">Soon after the Buddha left, those mendicants considered,</span><br />
</p>
<p id="mn18c10p2">
<span class="pali m-text">“idaṁ kho no, āvuso, bhagavā saṅkhittena uddesaṁ uddisitvā, vitthārena atthaṁ avibhajitvā, uṭṭhāyāsanā vihāraṁ paviṭṭho:</span><br />
<span class="sujato m-text">“The Buddha gave this brief passage for recitation, then entered his dwelling without explaining the meaning in detail.</span><br />
</p>
<p id="mn18c10p3">
<span class="pali m-text">‘yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
</p>
<p id="mn18c10p4">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
</p>
<p id="mn18c10p5">
<span class="pali m-text">Esevanto rāgānusayānaṁ …pe…</span><br />
</p>
<p id="mn18c10p6">
<span class="pali m-text">etthete pāpakā akusalā dhammā aparisesā nirujjhantī’ti.</span><br />
</p>
<p id="mn18c10p7">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?</span><br />
<span class="sujato m-text">Who can explain in detail the meaning of this brief passage for recitation given by the Buddha?”</span><br />
</p>
<p id="mn18c10p8">
<span class="pali m-text">Atha kho tesaṁ bhikkhūnaṁ etadahosi:</span><br />
<span class="sujato m-text">Then those mendicants thought,</span><br />
</p>
<p id="mn18c10p9">
<span class="pali m-text">“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</span><br />
<span class="sujato m-text">“This Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn18c10p10">
<span class="pali m-text">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">He is capable of explaining in detail the meaning of this brief passage for recitation given by the Buddha.</span><br />
</p>
<p id="mn18c10p11">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti.</span><br />
<span class="sujato m-text">Let’s go to him, and ask him about this matter.”</span><br />
</p>
<p id="mn18c11p1">
<span class="pali m-text">Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.</span><br />
<span class="sujato m-text">Then those mendicants went to Mahākaccāna, and exchanged greetings with him.</span><br />
</p>
<p id="mn18c11p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:</span><br />
<span class="sujato m-text">When the greetings and polite conversation were over, they sat down to one side. They told him what had happened, and said:</span><br />
</p>
<p id="mn18c11p3">
<span class="pali m-text">“idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn18c11p4">
<span class="pali m-text">‘yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
</p>
<p id="mn18c11p5">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
</p>
<p id="mn18c11p6">
<span class="pali m-text">Esevanto rāgānusayānaṁ …pe…</span><br />
</p>
<p id="mn18c11p7">
<span class="pali m-text">etthete pāpakā akusalā dhammā aparisesā nirujjhantī’ti.</span><br />
</p>
<p id="mn18c11p8">
<span class="pali m-text">Tesaṁ no, āvuso kaccāna, amhākaṁ acirapakkantassa bhagavato etadahosi:</span><br />
</p>
<p id="mn18c11p9">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn18c11p10">
<span class="pali m-text">“yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
</p>
<p id="mn18c11p11">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
</p>
<p id="mn18c11p12">
<span class="pali m-text">Esevanto rāgānusayānaṁ …pe…</span><br />
</p>
<p id="mn18c11p13">
<span class="pali m-text">etthete pāpakā akusalā dhammā aparisesā nirujjhantī”’ti.</span><br />
</p>
<p id="mn18c11p14">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti?</span><br />
</p>
<p id="mn18c11p15">
<span class="pali m-text">Tesaṁ no, āvuso kaccāna, amhākaṁ etadahosi:</span><br />
</p>
<p id="mn18c11p16">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="mn18c11p17">
<span class="pali m-text">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</span><br />
</p>
<p id="mn18c11p18">
<span class="pali m-text">Vibhajatāyasmā mahākaccāno”ti.</span><br />
<span class="sujato m-text">“May Venerable Mahākaccāna please explain this.”</span><br />
</p>
<p id="mn18c12p1">
<span class="pali m-text">“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ, atikkamma khandhaṁ, sākhāpalāse sāraṁ pariyesitabbaṁ maññeyya;</span><br />
<span class="sujato m-text">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves.</span><br />
</p>
<p id="mn18c12p2">
<span class="pali m-text">evaṁsampadamidaṁ āyasmantānaṁ satthari sammukhībhūte, taṁ bhagavantaṁ atisitvā, amhe etamatthaṁ paṭipucchitabbaṁ maññatha.</span><br />
<span class="sujato m-text">Such is the consequence for the venerables. Though you were face to face with the Buddha, you overlooked him, imagining that you should ask me about this matter.</span><br />
</p>
<p id="mn18c12p3">
<span class="pali m-text">So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato.</span><br />
<span class="sujato m-text">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn18c12p4">
<span class="pali m-text">So ceva panetassa kālo ahosi, yaṁ bhagavantaṁyeva etamatthaṁ paṭipuccheyyātha.</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="mn18c12p5">
<span class="pali m-text">Yathā vo bhagavā byākareyya tathā naṁ dhāreyyāthā”ti.</span><br />
<span class="sujato m-text">You should have remembered it in line with the Buddha’s answer.”</span><br />
</p>
<p id="mn18c13p1">
<span class="pali m-text">“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato.</span><br />
<span class="sujato m-text">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn18c13p2">
<span class="pali m-text">So ceva panetassa kālo ahosi, yaṁ bhagavantaṁyeva etamatthaṁ paṭipuccheyyāma.</span><br />
<span class="sujato m-text">That was the time to approach the Buddha and ask about this matter.</span><br />
</p>
<p id="mn18c13p3">
<span class="pali m-text">Yathā no bhagavā byākareyya tathā naṁ dhāreyyāma.</span><br />
<span class="sujato m-text">We should have remembered it in line with the Buddha’s answer.</span><br />
</p>
<p id="mn18c13p4">
<span class="pali m-text">Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ,</span><br />
<span class="sujato m-text">Still, Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn18c13p5">
<span class="pali m-text">pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="sujato m-text">You are capable of explaining in detail the meaning of this brief passage for recitation given by the Buddha.</span><br />
</p>
<p id="mn18c13p6">
<span class="pali m-text">Vibhajatāyasmā mahākaccāno agaruṁ katvā”ti.</span><br />
<span class="sujato m-text">Please explain this, if it’s no trouble.”</span><br />
</p>
<p id="mn18c14p1">
<span class="pali m-text">“Tena hāvuso, suṇātha, sādhukaṁ manasikarotha, bhāsissāmī”ti.</span><br />
<span class="sujato m-text">“Well then, reverends, listen and apply your mind well, I will speak.”</span><br />
</p>
<p id="mn18c14p2">
<span class="pali m-text">“Evamāvuso”ti kho te bhikkhū āyasmato mahākaccānassa paccassosuṁ.</span><br />
<span class="sujato m-text">“Yes, reverend,” they replied.</span><br />
</p>
<p id="mn18c14p3">
<span class="pali m-text">Āyasmā mahākaccāno etadavoca:</span><br />
<span class="sujato m-text">Venerable Mahākaccāna said this:</span><br />
</p>
<p id="mn18c15p1">
<span class="pali m-text">“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">“Reverends, the Buddha gave this brief passage for recitation, then entered his dwelling without explaining the meaning in detail:</span><br />
</p>
<p id="mn18c15p2">
<span class="pali m-text">‘yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
<span class="sujato m-text">‘Judgments driven by proliferating perceptions beset a person.</span><br />
</p>
<p id="mn18c15p3">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ, esevanto rāgānusayānaṁ …pe…</span><br />
<span class="sujato m-text">If they don’t find anything worth approving, welcoming, or getting attached to in the source from which these arise,</span><br />
</p>
<p id="mn18c15p4">
<span class="pali m-text">etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi—</span><br />
<span class="sujato m-text">just this is the end of the underlying tendencies to desire, repulsion, views, doubt, conceit, the desire to be reborn, and ignorance. This is the end of taking up the rod and the sword, the end of quarrels, arguments, and disputes, of accusations, divisive speech, and lies. This is where these bad, unskillful qualities cease without anything left over.’ This is how I understand the detailed meaning of this passage for recitation.</span><br />
</p>
<p id="mn18c16p1">
<span class="pali m-text">Cakkhuñcāvuso, paṭicca rūpe ca uppajjati cakkhuviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu cakkhuviññeyyesu rūpesu.</span><br />
<span class="sujato m-text">Eye consciousness arises dependent on the eye and sights. The meeting of the three is contact. Contact is a condition for feeling. What you feel, you perceive. What you perceive, you think about. What you think about, you proliferate. What you proliferate is the source from which judgments driven by proliferating perceptions beset a person. This occurs with respect to sights known by the eye in the past, future, and present.</span><br />
</p>
<p id="mn18c16p2">
<span class="pali m-text">Sotañcāvuso, paṭicca sadde ca uppajjati sotaviññāṇaṁ …pe…</span><br />
<span class="sujato m-text">Ear consciousness arises dependent on the ear and sounds. …</span><br />
</p>
<p id="mn18c16p3">
<span class="pali m-text">ghānañcāvuso, paṭicca gandhe ca uppajjati ghānaviññāṇaṁ …pe…</span><br />
<span class="sujato m-text">Nose consciousness arises dependent on the nose and smells. …</span><br />
</p>
<p id="mn18c16p4">
<span class="pali m-text">jivhañcāvuso, paṭicca rase ca uppajjati jivhāviññāṇaṁ …pe…</span><br />
<span class="sujato m-text">Tongue consciousness arises dependent on the tongue and tastes. …</span><br />
</p>
<p id="mn18c16p5">
<span class="pali m-text">kāyañcāvuso, paṭicca phoṭṭhabbe ca uppajjati kāyaviññāṇaṁ …pe…</span><br />
<span class="sujato m-text">Body consciousness arises dependent on the body and touches. …</span><br />
</p>
<p id="mn18c16p6">
<span class="pali m-text">manañcāvuso, paṭicca dhamme ca uppajjati manoviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu manoviññeyyesu dhammesu.</span><br />
<span class="sujato m-text">Mind consciousness arises dependent on the mind and ideas. The meeting of the three is contact. Contact is a condition for feeling. What you feel, you perceive. What you perceive, you think about. What you think about, you proliferate. What you proliferate is the source from which judgments driven by proliferating perceptions beset a person. This occurs with respect to thoughts known by the mind in the past, future, and present.</span><br />
</p>
<p id="mn18c17p1">
<span class="pali m-text">So vatāvuso, cakkhusmiṁ sati rūpe sati cakkhuviññāṇe sati phassapaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is the eye, sights, and eye consciousness, it will be possible to discover evidence of contact.</span><br />
</p>
<p id="mn18c17p2">
<span class="pali m-text">Phassapaññattiyā sati vedanāpaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of contact, it will be possible to discover evidence of feeling.</span><br />
</p>
<p id="mn18c17p3">
<span class="pali m-text">Vedanāpaññattiyā sati saññāpaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of feeling, it will be possible to discover evidence of perception.</span><br />
</p>
<p id="mn18c17p4">
<span class="pali m-text">Saññāpaññattiyā sati vitakkapaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of perception, it will be possible to discover evidence of thought.</span><br />
</p>
<p id="mn18c17p5">
<span class="pali m-text">Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of thought, it will be possible to discover evidence of being beset by judgments driven by proliferating perceptions.</span><br />
</p>
<p id="mn18c17p6">
<span class="pali m-text">So vatāvuso, sotasmiṁ sati sadde sati …pe…</span><br />
<span class="sujato m-text">Where there is the ear …</span><br />
</p>
<p id="mn18c17p7">
<span class="pali m-text">ghānasmiṁ sati gandhe sati …pe…</span><br />
<span class="sujato m-text">nose …</span><br />
</p>
<p id="mn18c17p8">
<span class="pali m-text">jivhāya sati rase sati …pe…</span><br />
<span class="sujato m-text">tongue …</span><br />
</p>
<p id="mn18c17p9">
<span class="pali m-text">kāyasmiṁ sati phoṭṭhabbe sati …pe…</span><br />
<span class="sujato m-text">body …</span><br />
</p>
<p id="mn18c17p10">
<span class="pali m-text">manasmiṁ sati dhamme sati manoviññāṇe sati phassapaññattiṁ paññāpessatīti—ṭhānametaṁ vijjati.</span><br />
<span class="sujato m-text">mind, ideas, and mind consciousness, it will be possible to discover evidence of contact. …</span><br />
</p>
<p id="mn18c17p11">
<span class="pali m-text">Phassapaññattiyā sati vedanāpaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of contact, it will be possible to discover evidence of feeling.</span><br />
</p>
<p id="mn18c17p12">
<span class="pali m-text">Vedanāpaññattiyā sati saññāpaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of feeling, it will be possible to discover evidence of perception.</span><br />
</p>
<p id="mn18c17p13">
<span class="pali m-text">Saññāpaññattiyā sati vitakkapaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of perception, it will be possible to discover evidence of thinking.</span><br />
</p>
<p id="mn18c17p14">
<span class="pali m-text">Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati.</span><br />
<span class="sujato m-text">Where there is evidence of thinking, it will be possible to discover evidence of being beset by judgments driven by proliferating perceptions.</span><br />
</p>
<p id="mn18c18p1">
<span class="pali m-text">So vatāvuso, cakkhusmiṁ asati rūpe asati cakkhuviññāṇe asati phassapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no eye, no sights, and no eye consciousness, it will not be possible to discover evidence of contact.</span><br />
</p>
<p id="mn18c18p2">
<span class="pali m-text">Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of contact, it will not be possible to discover evidence of feeling.</span><br />
</p>
<p id="mn18c18p3">
<span class="pali m-text">Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of feeling, it will not be possible to discover evidence of perception.</span><br />
</p>
<p id="mn18c18p4">
<span class="pali m-text">Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of perception, it will not be possible to discover evidence of thinking.</span><br />
</p>
<p id="mn18c18p5">
<span class="pali m-text">Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of thinking, it will not be possible to discover evidence of being beset by judgments driven by proliferating perceptions.</span><br />
</p>
<p id="mn18c18p6">
<span class="pali m-text">So vatāvuso, sotasmiṁ asati sadde asati …pe…</span><br />
<span class="sujato m-text">Where there is no ear …</span><br />
</p>
<p id="mn18c18p7">
<span class="pali m-text">ghānasmiṁ asati gandhe asati …pe…</span><br />
<span class="sujato m-text">no nose …</span><br />
</p>
<p id="mn18c18p8">
<span class="pali m-text">jivhāya asati rase asati …pe…</span><br />
<span class="sujato m-text">no tongue …</span><br />
</p>
<p id="mn18c18p9">
<span class="pali m-text">kāyasmiṁ asati phoṭṭhabbe asati …pe…</span><br />
<span class="sujato m-text">no body …</span><br />
</p>
<p id="mn18c18p10">
<span class="pali m-text">manasmiṁ asati dhamme asati manoviññāṇe asati phassapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">no mind, no ideas, and no mind consciousness, it will not be possible to discover evidence of contact.</span><br />
</p>
<p id="mn18c18p11">
<span class="pali m-text">Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of contact, it will not be possible to discover evidence of feeling.</span><br />
</p>
<p id="mn18c18p12">
<span class="pali m-text">Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of feeling, it will not be possible to discover evidence of perception.</span><br />
</p>
<p id="mn18c18p13">
<span class="pali m-text">Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of perception, it will not be possible to discover evidence of thinking.</span><br />
</p>
<p id="mn18c18p14">
<span class="pali m-text">Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati.</span><br />
<span class="sujato m-text">Where there is no evidence of thinking, it will not be possible to discover evidence of being beset by judgments driven by proliferating perceptions.</span><br />
</p>
<p id="mn18c19p1">
<span class="pali m-text">Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="sujato m-text">This is how I understand the detailed meaning of that brief passage for recitation given by the Buddha.</span><br />
</p>
<p id="mn18c19p2">
<span class="pali m-text">‘yatonidānaṁ, bhikkhu, purisaṁ papañcasaññāsaṅkhā samudācaranti ettha ce natthi abhinanditabbaṁ abhivaditabbaṁ ajjhositabbaṁ esevanto rāgānusayānaṁ …pe…</span><br />
</p>
<p id="mn18c19p3">
<span class="pali m-text">etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</span><br />
</p>
<p id="mn18c19p4">
<span class="pali m-text">Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha.</span><br />
<span class="sujato m-text">If you wish, you may go to the Buddha and ask him about this.</span><br />
</p>
<p id="mn18c19p5">
<span class="pali m-text">Yathā vo bhagavā byākaroti tathā naṁ dhāreyyāthā”ti.</span><br />
<span class="sujato m-text">You should remember it in line with the Buddha’s answer.”</span><br />
</p>
<p id="mn18c20p1">
<span class="pali m-text">Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then those mendicants, approving and agreeing with what Mahākaccāna said, rose from their seats and went to the Buddha, bowed, sat down to one side, and told him what had happened, adding:</span><br />
</p>
<p id="mn18c20p2">
<span class="pali m-text">“yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn18c20p3">
<span class="pali m-text">‘yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
</p>
<p id="mn18c20p4">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
</p>
<p id="mn18c20p5">
<span class="pali m-text">Esevanto rāgānusayānaṁ …pe…</span><br />
</p>
<p id="mn18c20p6">
<span class="pali m-text">etthete pāpakā akusalā dhammā aparisesā nirujjhantī’ti.</span><br />
</p>
<p id="mn18c20p7">
<span class="pali m-text">Tesaṁ no, bhante, amhākaṁ acirapakkantassa bhagavato etadahosi:</span><br />
</p>
<p id="mn18c20p8">
<span class="pali m-text">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn18c20p9">
<span class="pali m-text">“yatonidānaṁ, bhikkhu, purisaṁ papañcasaññāsaṅkhā samudācaranti.</span><br />
</p>
<p id="mn18c20p10">
<span class="pali m-text">Ettha ce natthi abhinanditabbaṁ abhivaditabbaṁ ajjhositabbaṁ.</span><br />
</p>
<p id="mn18c20p11">
<span class="pali m-text">Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ.</span><br />
</p>
<p id="mn18c20p12">
<span class="pali m-text">Etthete pāpakā akusalā dhammā aparisesā nirujjhantī”ti.</span><br />
</p>
<p id="mn18c20p13">
<span class="pali m-text">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?</span><br />
</p>
<p id="mn18c20p14">
<span class="pali m-text">Tesaṁ no, bhante, amhākaṁ etadahosi:</span><br />
</p>
<p id="mn18c20p15">
<span class="pali m-text">‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ, yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</span><br />
</p>
<p id="mn18c20p16">
<span class="pali m-text">Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha.</span><br />
</p>
<p id="mn18c20p17">
<span class="pali m-text">Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.</span><br />
<span class="sujato m-text">“Mahākaccāna clearly explained the meaning to us in this manner, with these words and phrases.”</span><br />
</p>
<p id="mn18c21p1">
<span class="pali m-text">“Paṇḍito, bhikkhave, mahākaccāno; mahāpañño, bhikkhave, mahākaccāno.</span><br />
<span class="sujato m-text">“Mahākaccāna is astute, mendicants, he has great wisdom.</span><br />
</p>
<p id="mn18c21p2">
<span class="pali m-text">Mañcepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ.</span><br />
<span class="sujato m-text">If you came to me and asked this question, I would answer it in exactly the same way as Mahākaccāna.</span><br />
</p>
<p id="mn18c21p3">
<span class="pali m-text">Eso cevetassa attho. Evañca naṁ dhārethā”ti.</span><br />
<span class="sujato m-text">That is what it means, and that’s how you should remember it.”</span><br />
</p>
<p id="mn18c22p1">
<span class="pali m-text">Evaṁ vutte, āyasmā ānando bhagavantaṁ etadavoca:</span><br />
<span class="sujato m-text">When he said this, Venerable Ānanda said to the Buddha,</span><br />
</p>
<p id="mn18c22p2">
<span class="pali m-text">“seyyathāpi, bhante, puriso jighacchādubbalyapareto madhupiṇḍikaṁ adhigaccheyya, so yato yato sāyeyya, labhetheva sādurasaṁ asecanakaṁ.</span><br />
<span class="sujato m-text">“Sir, suppose a person who was weak with hunger was to obtain a honey-cake. Wherever they taste it, they would enjoy a sweet, delicious flavor.</span><br />
</p>
<p id="mn18c22p3">
<span class="pali m-text">Evameva kho, bhante, cetaso bhikkhu dabbajātiko, yato yato imassa dhammapariyāyassa paññāya atthaṁ upaparikkheyya, labhetheva attamanataṁ, labhetheva cetaso pasādaṁ.</span><br />
<span class="sujato m-text">In the same way, wherever a sincere, capable mendicant might examine with wisdom the meaning of this exposition of the teaching they would only gain joy and clarity.</span><br />
</p>
<p id="mn18c22p4">
<span class="pali m-text">Ko nāmo ayaṁ, bhante, dhammapariyāyo”ti?</span><br />
<span class="sujato m-text">Sir, what is the name of this exposition of the teaching?”</span><br />
</p>
<p id="mn18c22p5">
<span class="pali m-text">“Tasmātiha tvaṁ, ānanda, imaṁ dhammapariyāyaṁ madhupiṇḍikapariyāyotveva naṁ dhārehī”ti.</span><br />
<span class="sujato m-text">“Well then, Ānanda, you may remember this exposition of the teaching as ‘The Honey-Cake Discourse’.”</span><br />
</p>
<p id="mn18c22p6">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn18c22p7">
<span class="pali m-text">Attamano āyasmā ānando bhagavato bhāsitaṁ abhinandīti.</span><br />
<span class="sujato m-text">Satisfied, Venerable Ānanda was happy with what the Buddha said.</span><br />
</p>
<p id="mn18c22p8">
<span class="pali m-text">Madhupiṇḍikasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0017.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0019.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>