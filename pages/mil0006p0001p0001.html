<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mil0006p0001p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mil0005p0005p0011.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mil0006p0001p0002.html">Next</a></div>
</div>
<p id="mil6p1p1c0p2">
<span class="pali m-text">Anumānapañha</span><br />
</p>
<p id="mil6p1p1c0p3">
<span class="pali m-text">Buddhavagga</span><br />
</p>
<section id="dvinnambuddhanamanuppajjamanapanha">
<span id="mil6p1p1c0p4"></span><h2><span class="pali m-text">1 Dvinnaṁbuddhānaṁanuppajjamānapañha</span></h2>
<p id="mil6p1p1c1p1">
<span class="pali m-text">“Bhante nāgasena, bhāsitampetaṁ bhagavatā—</span><br />
</p>
<p id="mil6p1p1c1p2">
<span class="pali m-text">‘aṭṭhānametaṁ, bhikkhave, anavakāso, yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ, netaṁ ṭhānaṁ vijjatī’ti.</span><br />
</p>
<p id="mil6p1p1c1p3">
<span class="pali m-text">Desentā ca, bhante nāgasena, sabbepi tathāgatā sattatiṁsa bodhipakkhiyadhamme desenti, kathayamānā ca cattāri ariyasaccāni kathenti, sikkhāpentā ca tīsu sikkhāsu sikkhāpenti, anusāsamānā ca appamādappaṭipattiyaṁ anusāsanti.</span><br />
</p>
<p id="mil6p1p1c1p4">
<span class="pali m-text">Yadi, bhante nāgasena, sabbesampi tathāgatānaṁ ekā desanā ekā kathā ekā sikkhā ekā anusiṭṭhi, kena kāraṇena dve tathāgatā ekakkhaṇe nuppajjanti?</span><br />
</p>
<p id="mil6p1p1c1p5">
<span class="pali m-text">Ekenapi tāva buddhuppādena ayaṁ loko obhāsajāto, yadi dutiyo buddho bhaveyya, dvinnaṁ pabhāya ayaṁ loko bhiyyoso mattāya obhāsajāto bhaveyya, ovadamānā ca dve tathāgatā sukhaṁ ovadeyyuṁ, anusāsamānā ca sukhaṁ anusāseyyuṁ, tattha me kāraṇaṁ brūhi, yathāhaṁ nissaṁsayo bhaveyyan”ti.</span><br />
</p>
<p id="mil6p1p1c2p1">
<span class="pali m-text">“Ayaṁ, mahārāja, dasasahassī lokadhātu ekabuddhadhāraṇī, ekasseva tathāgatassa guṇaṁ dhāreti, yadi dutiyo buddho uppajjeyya, nāyaṁ dasasahassī lokadhātu dhāreyya, caleyya kampeyya nameyya onameyya vinameyya vikireyya vidhameyya viddhaṁseyya, na ṭhānamupagaccheyya.</span><br />
</p>
<p id="mil6p1p1c3p1">
<span class="pali m-text">Yathā, mahārāja, nāvā ekapurisasandhāraṇī bhaveyya, ekasmiṁ purise abhirūḷhe sā nāvā samupādikā bhaveyya.</span><br />
</p>
<p id="mil6p1p1c3p2">
<span class="pali m-text">Atha dutiyo puriso āgaccheyya tādiso āyunā vaṇṇena vayena pamāṇena kisathūlena sabbaṅgapaccaṅgena, so taṁ nāvaṁ abhirūheyya, api nu sā, mahārāja, nāvā dvinnampi dhāreyyā”ti?</span><br />
</p>
<p id="mil6p1p1c3p3">
<span class="pali m-text">“Na hi, bhante, caleyya kampeyya nameyya onameyya vinameyya vikireyya vidhameyya viddhaṁseyya, na ṭhānamupagaccheyya, osīdeyya udake”ti.</span><br />
</p>
<p id="mil6p1p1c3p4">
<span class="pali m-text">“Evameva kho, mahārāja, ayaṁ dasasahassī lokadhātu ekabuddhadhāraṇī, ekasseva tathāgatassa guṇaṁ dhāreti, yadi dutiyo buddho uppajjeyya, nāyaṁ dasasahassī lokadhātu dhāreyya, caleyya kampeyya nameyya onameyya vinameyya vikireyya vidhameyya viddhaṁseyya, na ṭhānamupagaccheyya.</span><br />
</p>
<p id="mil6p1p1c4p1">
<span class="pali m-text">Yathā vā pana, mahārāja, puriso yāvadatthaṁ bhojanaṁ bhuñjeyya chādentaṁ yāva kaṇṭhamabhipūrayitvā, so dhāto pīṇito paripuṇṇo nirantaro tandikato anonamitadaṇḍajāto punadeva tattakaṁ bhojanaṁ bhuñjeyya, api nu kho so, mahārāja, puriso sukhito bhaveyyā”ti?</span><br />
</p>
<p id="mil6p1p1c4p2">
<span class="pali m-text">“Na hi, bhante, sakiṁ bhuttova mareyyā”ti.</span><br />
</p>
<p id="mil6p1p1c4p3">
<span class="pali m-text">“Evameva kho, mahārāja, ayaṁ dasasahassī lokadhātu ekabuddhadhāraṇī, ekasseva tathāgatassa guṇaṁ dhāreti, yadi dutiyo buddho uppajjeyya, nāyaṁ dasasahassī lokadhātu dhāreyya, caleyya kampeyya nameyya onameyya vinameyya vikireyya vidhameyya viddhaṁseyya, na ṭhānamupagaccheyyā”ti.</span><br />
</p>
<p id="mil6p1p1c5p1">
<span class="pali m-text">“Kiṁ nu kho, bhante nāgasena, atidhammabhārena pathavī calatī”ti?</span><br />
</p>
<p id="mil6p1p1c5p2">
<span class="pali m-text">“Idha, mahārāja, dve sakaṭā ratanaparipūritā bhaveyyuṁ yāva mukhasamā, ekasmā sakaṭato ratanaṁ gahetvā ekasmiṁ sakaṭe ākireyyuṁ, api nu kho taṁ, mahārāja, sakaṭaṁ dvinnampi sakaṭānaṁ ratanaṁ dhāreyyā”ti?</span><br />
</p>
<p id="mil6p1p1c5p3">
<span class="pali m-text">“Na hi, bhante, nābhipi tassa phaleyya, arāpi tassa bhijjeyyuṁ, nemipi tassa opateyya, akkhopi tassa bhijjeyyā”ti.</span><br />
</p>
<p id="mil6p1p1c5p4">
<span class="pali m-text">“Kiṁ nu kho, mahārāja, atiratanabhārena sakaṭaṁ bhijjatī”ti?</span><br />
</p>
<p id="mil6p1p1c5p5">
<span class="pali m-text">“Āma, bhante”ti.</span><br />
</p>
<p id="mil6p1p1c5p6">
<span class="pali m-text">“Evameva kho, mahārāja, atidhammabhārena pathavī calati.</span><br />
</p>
<p id="mil6p1p1c6p1">
<span class="pali m-text">Api ca, mahārāja, imaṁ kāraṇaṁ buddhabalaparidīpanāya osāritaṁ.</span><br />
</p>
<p id="mil6p1p1c6p2">
<span class="pali m-text">Aññampi tattha abhirūpaṁ kāraṇaṁ suṇohi, yena kāraṇena dve sammāsambuddhā ekakkhaṇe nuppajjanti.</span><br />
</p>
<p id="mil6p1p1c6p3">
<span class="pali m-text">Yadi, mahārāja, dve sammāsambuddhā ekakkhaṇe uppajjeyyuṁ, tesaṁ parisāya vivādo uppajjeyya ‘tumhākaṁ buddho, amhākaṁ buddho’ti, ubhato pakkhajātā bhaveyyuṁ, yathā, mahārāja, dvinnaṁ balavāmaccānaṁ parisāya vivādo uppajjeyya ‘tumhākaṁ amacco, amhākaṁ amacco’ti, ubhato pakkhajātā honti;</span><br />
</p>
<p id="mil6p1p1c6p4">
<span class="pali m-text">evameva kho, mahārāja, yadi dve sammāsambuddhā ekakkhaṇe uppajjeyyuṁ, tesaṁ parisāya vivādo uppajjeyya ‘tumhākaṁ buddho, amhākaṁ buddho’ti, ubhato pakkhajātā bhaveyyuṁ.</span><br />
</p>
<p id="mil6p1p1c6p5">
<span class="pali m-text">Idaṁ tāva, mahārāja, ekaṁ kāraṇaṁ, yena kāraṇena dve sammāsambuddhā ekakkhaṇe nuppajjanti.</span><br />
</p>
<p id="mil6p1p1c7p1">
<span class="pali m-text">Aparampi, mahārāja, uttariṁ kāraṇaṁ suṇohi, yena kāraṇena dve sammāsambuddhā ekakkhaṇe nuppajjanti.</span><br />
</p>
<p id="mil6p1p1c7p2">
<span class="pali m-text">Yadi, mahārāja, dve sammāsambuddhā ekakkhaṇe uppajjeyyuṁ, ‘aggo buddho’ti yaṁ vacanaṁ, taṁ micchā bhaveyya, ‘jeṭṭho buddho’ti yaṁ vacanaṁ, taṁ micchā bhaveyya, ‘seṭṭho buddho’ti, ‘visiṭṭho buddho’ti, ‘uttamo buddho’ti, ‘pavaro buddho’ti, ‘asamo buddho’ti, ‘asamasamo buddho’ti, ‘appaṭimo buddho’ti, ‘appaṭibhāgo buddho’ti, ‘appaṭipuggalo buddho’ti yaṁ vacanaṁ, taṁ micchā bhaveyya.</span><br />
</p>
<p id="mil6p1p1c7p3">
<span class="pali m-text">Idampi kho tvaṁ, mahārāja, kāraṇaṁ atthato sampaṭiccha, yena kāraṇena dve sammāsambuddhā ekakkhaṇe nuppajjanti.</span><br />
</p>
<p id="mil6p1p1c8p1">
<span class="pali m-text">Api ca kho, mahārāja, buddhānaṁ bhagavantānaṁ sabhāvapakati esāyaṁ, ekoyeva buddho loke uppajjati.</span><br />
</p>
<p id="mil6p1p1c8p2">
<span class="pali m-text">Kasmā kāraṇā?</span><br />
</p>
<p id="mil6p1p1c8p3">
<span class="pali m-text">Mahantatāya sabbaññubuddhaguṇānaṁ.</span><br />
</p>
<p id="mil6p1p1c8p4">
<span class="pali m-text">Aññampi, mahārāja, yaṁ loke mahantaṁ, taṁ ekaṁyeva hoti.</span><br />
</p>
<p id="mil6p1p1c8p5">
<span class="pali m-text">Pathavī, mahārāja, mahantī, sā ekā yeva.</span><br />
</p>
<p id="mil6p1p1c8p6">
<span class="pali m-text">Sāgaro mahanto, so ekoyeva.</span><br />
</p>
<p id="mil6p1p1c8p7">
<span class="pali m-text">Sineru girirājā mahanto, so ekoyeva.</span><br />
</p>
<p id="mil6p1p1c8p8">
<span class="pali m-text">Ākāso mahanto, so ekoyeva.</span><br />
</p>
<p id="mil6p1p1c8p9">
<span class="pali m-text">Sakko mahanto, so ekoyeva.</span><br />
</p>
<p id="mil6p1p1c8p10">
<span class="pali m-text">Māro mahanto, so ekoyeva.</span><br />
</p>
<p id="mil6p1p1c8p11">
<span class="pali m-text">Mahābrahmā mahanto, so ekoyeva.</span><br />
</p>
<p id="mil6p1p1c8p12">
<span class="pali m-text">Tathāgato arahaṁ sammāsambuddho mahanto, so eko yeva lokasmiṁ.</span><br />
</p>
<p id="mil6p1p1c8p13">
<span class="pali m-text">Yattha te uppajjanti, tattha aññassa okāso na hoti, tasmā, mahārāja, tathāgato arahaṁ sammāsambuddho ekoyeva lokasmiṁ uppajjatī”ti.</span><br />
</p>
<p id="mil6p1p1c9p1">
<span class="pali m-text">“Sukathito, bhante nāgasena, pañho opammehi kāraṇehi.</span><br />
</p>
<p id="mil6p1p1c9p2">
<span class="pali m-text">Anipuṇopetaṁ sutvā attamano bhaveyya, kiṁ pana mādiso mahāpañño.</span><br />
</p>
<p id="mil6p1p1c9p3">
<span class="pali m-text">Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil6p1p1c10p1">
<span class="pali m-text">Dvinnaṁ buddhānaṁ anuppajjamānapañho paṭhamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>