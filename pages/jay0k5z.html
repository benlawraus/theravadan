<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0k5z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0k5z.html" />
  <meta property="og:description" content="Terasakanipāta Ambavagga 8. Takkāriyajātaka “Ahameva dubbhāsitaṁ bhāsi bālo, Bhekovaraññe ahimavhāyamāno; Takkāriye sobbhamimaṁ patāmi, Na kireva sādhu ativelabhāṇī”. “Pappoti macco ativelabhāṇī, Bandhaṁ vadhaṁ sokapariddavañca; Attānameva garahāsi ettha, Ācera yaṁ taṁ nikhaṇanti sobbhe”. “Kimevahaṁ tuṇḍilamanupucchiṁ, Kareyya saṁ bhātaraṁ kāḷikāyaṁ; Naggovahaṁ vatthayugañca jīno, Ayampi attho bahutādisova”. “Yo yujjhamānānamayujjhamāno …" />
  <meta name="twitter:description" content="Terasakanipāta Ambavagga 8. Takkāriyajātaka “Ahameva dubbhāsitaṁ bhāsi bālo, Bhekovaraññe ahimavhāyamāno; Takkāriye sobbhamimaṁ patāmi, Na kireva sādhu ativelabhāṇī”. “Pappoti macco ativelabhāṇī, Bandhaṁ vadhaṁ sokapariddavañca; Attānameva garahāsi ettha, Ācera yaṁ taṁ nikhaṇanti sobbhe”. “Kimevahaṁ tuṇḍilamanupucchiṁ, Kareyya saṁ bhātaraṁ kāḷikāyaṁ; Naggovahaṁ vatthayugañca jīno, Ayampi attho bahutādisova”. “Yo yujjhamānānamayujjhamāno …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="terasakanipata">
<h2><a href="#terasakanipata">Terasakanipāta</a></h2>
<section id="ambavagga">
<h3><a href="#ambavagga">Ambavagga</a></h3>
<section id="takkariyajataka">
<h4><a href="#takkariyajataka">8. Takkāriyajātaka</a></h4>
<p id="ja481c1p1">
<span class="m-text m-primary">“Ahameva dubbhāsitaṁ bhāsi bālo,</span><br />
</p>
<p id="ja481c1p2">
<span class="m-text m-primary">Bhekovaraññe ahimavhāyamāno;</span><br />
</p>
<p id="ja481c1p3">
<span class="m-text m-primary">Takkāriye sobbhamimaṁ patāmi,</span><br />
</p>
<p id="ja481c1p4">
<span class="m-text m-primary">Na kireva sādhu ativelabhāṇī”.</span><br />
</p>
<p id="ja481c2p1">
<span class="m-text m-primary">“Pappoti macco ativelabhāṇī,</span><br />
</p>
<p id="ja481c2p2">
<span class="m-text m-primary">Bandhaṁ vadhaṁ sokapariddavañca;</span><br />
</p>
<p id="ja481c2p3">
<span class="m-text m-primary">Attānameva garahāsi ettha,</span><br />
</p>
<p id="ja481c2p4">
<span class="m-text m-primary">Ācera yaṁ taṁ nikhaṇanti sobbhe”.</span><br />
</p>
<p id="ja481c3p1">
<span class="m-text m-primary">“Kimevahaṁ tuṇḍilamanupucchiṁ,</span><br />
</p>
<p id="ja481c3p2">
<span class="m-text m-primary">Kareyya saṁ bhātaraṁ kāḷikāyaṁ;</span><br />
</p>
<p id="ja481c3p3">
<span class="m-text m-primary">Naggovahaṁ vatthayugañca jīno,</span><br />
</p>
<p id="ja481c3p4">
<span class="m-text m-primary">Ayampi attho bahutādisova”.</span><br />
</p>
<p id="ja481c4p1">
<span class="m-text m-primary">“Yo yujjhamānānamayujjhamāno,</span><br />
</p>
<p id="ja481c4p2">
<span class="m-text m-primary">Meṇḍantaraṁ accupatī kuliṅgo;</span><br />
</p>
<p id="ja481c4p3">
<span class="m-text m-primary">So piṁsito meṇḍasirehi tattha,</span><br />
</p>
<p id="ja481c4p4">
<span class="m-text m-primary">Ayampi attho bahutādisova.</span><br />
</p>
<p id="ja481c5p1">
<span class="m-text m-primary">Caturo janā potthakamaggahesuṁ,</span><br />
</p>
<p id="ja481c5p2">
<span class="m-text m-primary">Ekañca posaṁ anurakkhamānā;</span><br />
</p>
<p id="ja481c5p3">
<span class="m-text m-primary">Sabbeva te bhinnasirā sayiṁsu,</span><br />
</p>
<p id="ja481c5p4">
<span class="m-text m-primary">Ayampi attho bahutādisova.</span><br />
</p>
<p id="ja481c6p1">
<span class="m-text m-primary">Ajā yathā veḷugumbasmiṁ baddhā,</span><br />
</p>
<p id="ja481c6p2">
<span class="m-text m-primary">Avakkhipantī asimajjhagacchi;</span><br />
</p>
<p id="ja481c6p3">
<span class="m-text m-primary">Teneva tassā galakāvakantaṁ,</span><br />
</p>
<p id="ja481c6p4">
<span class="m-text m-primary">Ayampi attho bahutādisova”.</span><br />
</p>
<p id="ja481c7p1">
<span class="m-text m-primary">“Ime na devā na gandhabbaputtā,</span><br />
</p>
<p id="ja481c7p2">
<span class="m-text m-primary">Migā ime atthavasaṁ gatā me;</span><br />
</p>
<p id="ja481c7p3">
<span class="m-text m-primary">Ekañca naṁ sāyamāse pacantu,</span><br />
</p>
<p id="ja481c7p4">
<span class="m-text m-primary">Ekaṁ punappātarāse pacantu”.</span><br />
</p>
<p id="ja481c8p1">
<span class="m-text m-primary">“Sataṁ sahassāni dubhāsitāni,</span><br />
</p>
<p id="ja481c8p2">
<span class="m-text m-primary">Kalampi nāgghanti subhāsitassa;</span><br />
</p>
<p id="ja481c8p3">
<span class="m-text m-primary">Dubbhāsitaṁ saṅkamāno kileso,</span><br />
</p>
<p id="ja481c8p4">
<span class="m-text m-primary">Tasmā tuṇhī kimpurisā na bālyā”.</span><br />
</p>
<p id="ja481c9p1">
<span class="m-text m-primary">“Yā mesā byāhāsi pamuñcathetaṁ,</span><br />
</p>
<p id="ja481c9p2">
<span class="m-text m-primary">Giriñca naṁ himavantaṁ nayantu;</span><br />
</p>
<p id="ja481c9p3">
<span class="m-text m-primary">Imañca kho dentu mahānasāya,</span><br />
</p>
<p id="ja481c9p4">
<span class="m-text m-primary">Pātova naṁ pātarāse pacantu”.</span><br />
</p>
<p id="ja481c10p1">
<span class="m-text m-primary">“Pajjunnanāthā pasavo,</span><br />
</p>
<p id="ja481c10p2">
<span class="m-text m-primary">pasunāthā ayaṁ pajā;</span><br />
</p>
<p id="ja481c10p3">
<span class="m-text m-primary">Tvaṁ nāthosi mahārāja,</span><br />
</p>
<p id="ja481c10p4">
<span class="m-text m-primary">nāthohaṁ bhariyāya me;</span><br />
</p>
<p id="ja481c10p5">
<span class="m-text m-primary">Dvinnamaññataraṁ ñatvā,</span><br />
</p>
<p id="ja481c10p6">
<span class="m-text m-primary">mutto gaccheyya pabbataṁ.</span><br />
</p>
<p id="ja481c11p1">
<span class="m-text m-primary">Na ve nindā suparivajjayetha,</span><br />
</p>
<p id="ja481c11p2">
<span class="m-text m-primary">Nānā janā sevitabbā janinda;</span><br />
</p>
<p id="ja481c11p3">
<span class="m-text m-primary">Yeneva eko labhate pasaṁsaṁ,</span><br />
</p>
<p id="ja481c11p4">
<span class="m-text m-primary">Teneva añño labhate ninditāraṁ.</span><br />
</p>
<p id="ja481c12p1">
<span class="m-text m-primary">Sabbo loko paricitto aticitto,</span><br />
</p>
<p id="ja481c12p2">
<span class="m-text m-primary">Sabbo loko cittavā samhi citte;</span><br />
</p>
<p id="ja481c12p3">
<span class="m-text m-primary">Paccekacittā puthu sabbasattā,</span><br />
</p>
<p id="ja481c12p4">
<span class="m-text m-primary">Kassīdha cittassa vasena vatte”.</span><br />
</p>
<p id="ja481c13p1">
<span class="m-text m-primary">“Tuṇhī ahū kimpuriso sabhariyo,</span><br />
</p>
<p id="ja481c13p2">
<span class="m-text m-primary">Yo dāni byāhāsi bhayassa bhīto;</span><br />
</p>
<p id="ja481c13p3">
<span class="m-text m-primary">So dāni mutto sukhito arogo,</span><br />
</p>
<p id="ja481c13p4">
<span class="m-text m-primary">Vācākirevatthavatī narānan”ti.</span><br />
</p>
<p id="ja481c14p1">
<span class="m-text m-primary">Takkāriyajātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>