<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an4 &raquo; Aṅguttara Nikāya 4.200 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0004p0200.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an4-index.html">an4</a> &raquo;
          </span>
          Aṅguttara Nikāya 4.200
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0199.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0201.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.200</span></p>
<p id="an4p200c0p2">
<span class="pali m-text">20. Mahāvagga</span><br />
<span class="sujato m-text">20. The Great Chapter</span><br />
</p>
<section id="pemasutta">
<span id="an4p200c0p3"></span><h2><span class="pali m-text">Pemasutta</span></h2>
<p><span class="sujato m-text">Love and Hate</span></p>
<p id="an4p200c1p1">
<span class="pali m-text">“Cattārimāni, bhikkhave, pemāni jāyanti.</span><br />
<span class="sujato m-text">“Mendicants, these four things are born of love and hate.</span><br />
</p>
<p id="an4p200c1p2">
<span class="pali m-text">Katamāni cattāri?</span><br />
<span class="sujato m-text">What four?</span><br />
</p>
<p id="an4p200c1p3">
<span class="pali m-text">Pemā pemaṁ jāyati,</span><br />
<span class="sujato m-text">Love is born of love,</span><br />
</p>
<p id="an4p200c1p4">
<span class="pali m-text">pemā doso jāyati,</span><br />
<span class="sujato m-text">hate is born of love,</span><br />
</p>
<p id="an4p200c1p5">
<span class="pali m-text">dosā pemaṁ jāyati,</span><br />
<span class="sujato m-text">love is born of hate, and</span><br />
</p>
<p id="an4p200c1p6">
<span class="pali m-text">dosā doso jāyati.</span><br />
<span class="sujato m-text">hate is born of hate.</span><br />
</p>
<p id="an4p200c2p1">
<span class="pali m-text">Kathañca, bhikkhave, pemā pemaṁ jāyati?</span><br />
<span class="sujato m-text">And how is love born of love?</span><br />
</p>
<p id="an4p200c2p2">
<span class="pali m-text">Idha, bhikkhave, puggalo puggalassa iṭṭho hoti kanto manāpo.</span><br />
<span class="sujato m-text">It’s when someone likes, loves, and cares for a person.</span><br />
</p>
<p id="an4p200c2p3">
<span class="pali m-text">Taṁ pare iṭṭhena kantena manāpena samudācaranti.</span><br />
<span class="sujato m-text">Others treat that person with liking, love, and care.</span><br />
</p>
<p id="an4p200c2p4">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p200c2p5">
<span class="pali m-text">‘yo kho myāyaṁ puggalo iṭṭho kanto manāpo, taṁ pare iṭṭhena kantena manāpena samudācarantī’ti.</span><br />
<span class="sujato m-text">‘These others like the person I like.’</span><br />
</p>
<p id="an4p200c2p6">
<span class="pali m-text">So tesu pemaṁ janeti.</span><br />
<span class="sujato m-text">And so love for them springs up.</span><br />
</p>
<p id="an4p200c2p7">
<span class="pali m-text">Evaṁ kho, bhikkhave, pemā pemaṁ jāyati.</span><br />
<span class="sujato m-text">That’s how love is born of love.</span><br />
</p>
<p id="an4p200c3p1">
<span class="pali m-text">Kathañca, bhikkhave, pemā doso jāyati?</span><br />
<span class="sujato m-text">And how is hate born of love?</span><br />
</p>
<p id="an4p200c3p2">
<span class="pali m-text">Idha, bhikkhave, puggalo puggalassa iṭṭho hoti kanto manāpo.</span><br />
<span class="sujato m-text">It’s when someone likes, loves, and cares for a person.</span><br />
</p>
<p id="an4p200c3p3">
<span class="pali m-text">Taṁ pare aniṭṭhena akantena amanāpena samudācaranti.</span><br />
<span class="sujato m-text">Others treat that person with disliking, loathing, and detestation.</span><br />
</p>
<p id="an4p200c3p4">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p200c3p5">
<span class="pali m-text">‘yo kho myāyaṁ puggalo iṭṭho kanto manāpo, taṁ pare aniṭṭhena akantena amanāpena samudācarantī’ti.</span><br />
<span class="sujato m-text">‘These others dislike the person I like.’</span><br />
</p>
<p id="an4p200c3p6">
<span class="pali m-text">So tesu dosaṁ janeti.</span><br />
<span class="sujato m-text">And so hate for them springs up.</span><br />
</p>
<p id="an4p200c3p7">
<span class="pali m-text">Evaṁ kho, bhikkhave, pemā doso jāyati.</span><br />
<span class="sujato m-text">That’s how hate is born of love.</span><br />
</p>
<p id="an4p200c4p1">
<span class="pali m-text">Kathañca, bhikkhave, dosā pemaṁ jāyati?</span><br />
<span class="sujato m-text">And how is love born of hate?</span><br />
</p>
<p id="an4p200c4p2">
<span class="pali m-text">Idha, bhikkhave, puggalo puggalassa aniṭṭho hoti akanto amanāpo.</span><br />
<span class="sujato m-text">It’s when someone dislikes, loathes, and detests a person.</span><br />
</p>
<p id="an4p200c4p3">
<span class="pali m-text">Taṁ pare aniṭṭhena akantena amanāpena samudācaranti.</span><br />
<span class="sujato m-text">Others treat that person with disliking, loathing, and detestation.</span><br />
</p>
<p id="an4p200c4p4">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p200c4p5">
<span class="pali m-text">‘yo kho myāyaṁ puggalo aniṭṭho akanto amanāpo, taṁ pare aniṭṭhena akantena amanāpena samudācarantī’ti.</span><br />
<span class="sujato m-text">‘These others dislike the person I dislike.’</span><br />
</p>
<p id="an4p200c4p6">
<span class="pali m-text">So tesu pemaṁ janeti.</span><br />
<span class="sujato m-text">And so love for them springs up.</span><br />
</p>
<p id="an4p200c4p7">
<span class="pali m-text">Evaṁ kho, bhikkhave, dosā pemaṁ jāyati.</span><br />
<span class="sujato m-text">That’s how love is born of hate.</span><br />
</p>
<p id="an4p200c5p1">
<span class="pali m-text">Kathañca, bhikkhave, dosā doso jāyati?</span><br />
<span class="sujato m-text">And how is hate born of hate?</span><br />
</p>
<p id="an4p200c5p2">
<span class="pali m-text">Idha, bhikkhave, puggalo puggalassa aniṭṭho hoti akanto amanāpo.</span><br />
<span class="sujato m-text">It’s when someone dislikes, loathes, and detests a person.</span><br />
</p>
<p id="an4p200c5p3">
<span class="pali m-text">Taṁ pare iṭṭhena kantena manāpena samudācaranti.</span><br />
<span class="sujato m-text">Others treat that person with liking, love, and care.</span><br />
</p>
<p id="an4p200c5p4">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p200c5p5">
<span class="pali m-text">‘yo kho myāyaṁ puggalo aniṭṭho akanto amanāpo, taṁ pare iṭṭhena kantena manāpena samudācarantī’ti.</span><br />
<span class="sujato m-text">‘These others like the person I dislike.’</span><br />
</p>
<p id="an4p200c5p6">
<span class="pali m-text">So tesu dosaṁ janeti.</span><br />
<span class="sujato m-text">And so hate for them springs up.</span><br />
</p>
<p id="an4p200c5p7">
<span class="pali m-text">Evaṁ kho, bhikkhave, dosā doso jāyati.</span><br />
<span class="sujato m-text">That’s how hate is born of hate.</span><br />
</p>
<p id="an4p200c5p8">
<span class="pali m-text">Imāni kho, bhikkhave, cattāri pemāni jāyanti.</span><br />
<span class="sujato m-text">These are the four things that are born of love and hate.</span><br />
</p>
<p id="an4p200c6p1">
<span class="pali m-text">Yasmiṁ, bhikkhave, samaye bhikkhu vivicceva kāmehi …pe… paṭhamaṁ jhānaṁ upasampajja viharati,</span><br />
<span class="sujato m-text">A time comes when a mendicant … enters and remains in the first absorption.</span><br />
</p>
<p id="an4p200c6p2">
<span class="pali m-text">yampissa pemā pemaṁ jāyati tampissa tasmiṁ samaye na hoti, yopissa pemā doso jāyati sopissa tasmiṁ samaye na hoti, yampissa dosā pemaṁ jāyati tampissa tasmiṁ samaye na hoti, yopissa dosā doso jāyati sopissa tasmiṁ samaye na hoti.</span><br />
<span class="sujato m-text">At that time they have no love born of love, hate born of love, love born of hate, or hate born of hate.</span><br />
</p>
<p id="an4p200c7p1">
<span class="pali m-text">Yasmiṁ, bhikkhave, samaye bhikkhu vitakkavicārānaṁ vūpasamā …pe… dutiyaṁ jhānaṁ …pe… tatiyaṁ jhānaṁ …pe… catutthaṁ jhānaṁ upasampajja viharati,</span><br />
<span class="sujato m-text">A time comes when a mendicant … enters and remains in the second absorption … third absorption … fourth absorption.</span><br />
</p>
<p id="an4p200c7p2">
<span class="pali m-text">yampissa pemā pemaṁ jāyati tampissa tasmiṁ samaye na hoti, yopissa pemā doso jāyati sopissa tasmiṁ samaye na hoti, yampissa dosā pemaṁ jāyati tampissa tasmiṁ samaye na hoti, yopissa dosā doso jāyati sopissa tasmiṁ samaye na hoti.</span><br />
<span class="sujato m-text">At that time they have no love born of love, hate born of love, love born of hate, or hate born of hate.</span><br />
</p>
<p id="an4p200c8p1">
<span class="pali m-text">Yasmiṁ, bhikkhave, samaye bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, yampissa pemā pemaṁ jāyati tampissa pahīnaṁ hoti ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, yopissa pemā doso jāyati sopissa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo,</span><br />
<span class="sujato m-text">A time comes when a mendicant realizes the undefiled freedom of heart and freedom by wisdom in this very life. And they live having realized it with their own insight due to the ending of defilements.</span><br />
</p>
<p id="an4p200c8p2">
<span class="pali m-text">yampissa dosā pemaṁ jāyati tampissa pahīnaṁ hoti ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, yopissa dosā doso jāyati sopissa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">At that time any love born of love, hate born of love, love born of hate, or hate born of hate is given up, cut off at the root, made like a palm stump, obliterated, and unable to arise in the future.</span><br />
</p>
<p id="an4p200c8p3">
<span class="pali m-text">Ayaṁ vuccati, bhikkhave, bhikkhu neva usseneti na paṭiseneti na dhūpāyati na pajjalati na sampajjhāyati.</span><br />
<span class="sujato m-text">This is called a mendicant who doesn’t draw close or push back or fume or ignite or burn up.</span><br />
</p>
<p id="an4p200c9p1">
<span class="pali m-text">Kathañca, bhikkhave, bhikkhu usseneti?</span><br />
<span class="sujato m-text">And how does a mendicant draw close?</span><br />
</p>
<p id="an4p200c9p2">
<span class="pali m-text">Idha, bhikkhave, bhikkhu rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ;</span><br />
<span class="sujato m-text">It’s when a mendicant regards form as self, self as having form, form in self, or self in form.</span><br />
</p>
<p id="an4p200c9p3">
<span class="pali m-text">vedanaṁ attato samanupassati, vedanāvantaṁ vā attānaṁ, attani vā vedanaṁ, vedanāya vā attānaṁ;</span><br />
<span class="sujato m-text">They regard feeling as self, self as having feeling, feeling in self, or self in feeling.</span><br />
</p>
<p id="an4p200c9p4">
<span class="pali m-text">saññaṁ attato samanupassati, saññāvantaṁ vā attānaṁ, attani vā saññaṁ, saññāya vā attānaṁ;</span><br />
<span class="sujato m-text">They regard perception as self, self as having perception, perception in self, or self in perception.</span><br />
</p>
<p id="an4p200c9p5">
<span class="pali m-text">saṅkhāre attato samanupassati, saṅkhāravantaṁ vā attānaṁ, attani vā saṅkhāre, saṅkhāresu vā attānaṁ;</span><br />
<span class="sujato m-text">They regard choices as self, self as having choices, choices in self, or self in choices.</span><br />
</p>
<p id="an4p200c9p6">
<span class="pali m-text">viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.</span><br />
<span class="sujato m-text">They regard consciousness as self, self as having consciousness, consciousness in self, or self in consciousness.</span><br />
</p>
<p id="an4p200c9p7">
<span class="pali m-text">Evaṁ kho, bhikkhave, bhikkhu usseneti.</span><br />
<span class="sujato m-text">That’s how a mendicant draws close.</span><br />
</p>
<p id="an4p200c10p1">
<span class="pali m-text">Kathañca, bhikkhave, bhikkhu na usseneti?</span><br />
<span class="sujato m-text">And how does a mendicant not draw close?</span><br />
</p>
<p id="an4p200c10p2">
<span class="pali m-text">Idha, bhikkhave, bhikkhu na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ;</span><br />
<span class="sujato m-text">It’s when a mendicant doesn’t regard form as self, self as having form, form in self, or self in form.</span><br />
</p>
<p id="an4p200c10p3">
<span class="pali m-text">na vedanaṁ attato samanupassati, na vedanāvantaṁ vā attānaṁ, na attani vā vedanaṁ, na vedanāya vā attānaṁ;</span><br />
<span class="sujato m-text">They don’t regard feeling as self, self as having feeling, feeling in self, or self in feeling.</span><br />
</p>
<p id="an4p200c10p4">
<span class="pali m-text">na saññaṁ attato samanupassati, na saññāvantaṁ vā attānaṁ, na attani vā saññaṁ, na saññāya vā attānaṁ;</span><br />
<span class="sujato m-text">They don’t regard perception as self, self as having perception, perception in self, or self in perception.</span><br />
</p>
<p id="an4p200c10p5">
<span class="pali m-text">na saṅkhāre attato samanupassati, na saṅkhāravantaṁ vā attānaṁ, na attani vā saṅkhāre, na saṅkhāresu vā attānaṁ;</span><br />
<span class="sujato m-text">They don’t regard choices as self, self as having choices, choices in self, or self in choices.</span><br />
</p>
<p id="an4p200c10p6">
<span class="pali m-text">na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ.</span><br />
<span class="sujato m-text">They don’t regard consciousness as self, self as having consciousness, consciousness in self, or self in consciousness.</span><br />
</p>
<p id="an4p200c10p7">
<span class="pali m-text">Evaṁ kho, bhikkhave, bhikkhu na usseneti.</span><br />
<span class="sujato m-text">That’s how a mendicant doesn’t draw close.</span><br />
</p>
<p id="an4p200c11p1">
<span class="pali m-text">Kathañca, bhikkhave, bhikkhu paṭiseneti?</span><br />
<span class="sujato m-text">And how does a mendicant push back?</span><br />
</p>
<p id="an4p200c11p2">
<span class="pali m-text">Idha, bhikkhave, bhikkhu akkosantaṁ paccakkosati, rosantaṁ paṭirosati, bhaṇḍantaṁ paṭibhaṇḍati.</span><br />
<span class="sujato m-text">It’s when someone abuses, annoys, or argues with a mendicant, and the mendicant abuses, annoys, or argues back at them.</span><br />
</p>
<p id="an4p200c11p3">
<span class="pali m-text">Evaṁ kho, bhikkhave, bhikkhu paṭiseneti.</span><br />
<span class="sujato m-text">That’s how a mendicant pushes back.</span><br />
</p>
<p id="an4p200c12p1">
<span class="pali m-text">Kathañca, bhikkhave, bhikkhu na paṭiseneti?</span><br />
<span class="sujato m-text">And how does a mendicant not push back?</span><br />
</p>
<p id="an4p200c12p2">
<span class="pali m-text">Idha, bhikkhave, bhikkhu akkosantaṁ na paccakkosati, rosantaṁ na paṭirosati, bhaṇḍantaṁ na paṭibhaṇḍati.</span><br />
<span class="sujato m-text">It’s when someone abuses, annoys, or argues with a mendicant, and the mendicant doesn’t abuse, annoy, or argue back at them.</span><br />
</p>
<p id="an4p200c12p3">
<span class="pali m-text">Evaṁ kho, bhikkhave, bhikkhu na paṭiseneti.</span><br />
<span class="sujato m-text">That’s how a mendicant doesn’t push back.</span><br />
</p>
<p id="an4p200c13p1">
<span class="pali m-text">Kathañca, bhikkhave, bhikkhu dhūpāyati?</span><br />
<span class="sujato m-text">And how does a mendicant fume?</span><br />
</p>
<p id="an4p200c13p2">
<span class="pali m-text">Asmīti, bhikkhave, sati itthasmīti hoti, evaṁsmīti hoti, aññathāsmīti hoti, asasmīti hoti, satasmīti hoti, santi hoti, itthaṁ santi hoti, evaṁ santi hoti, aññathā santi hoti, apihaṁ santi hoti, apihaṁ itthaṁ santi hoti, apihaṁ evaṁ santi hoti, apihaṁ aññathā santi hoti, bhavissanti hoti, itthaṁ bhavissanti hoti, evaṁ bhavissanti hoti, aññathā bhavissanti hoti.</span><br />
<span class="sujato m-text">When there is the concept ‘I am’, there are the concepts ‘I am such’, ‘I am thus’, ‘I am otherwise’; ‘I am fleeting’, ‘I am lasting’; ‘mine’, ‘such is mine’, ‘thus is mine’, ‘otherwise is mine’; ‘also mine’, ‘such is also mine’, ‘thus is also mine’, ‘otherwise is also mine’; ‘I will be’, ‘I will be such’, ‘I will be thus’, ‘I will be otherwise’.</span><br />
</p>
<p id="an4p200c13p3">
<span class="pali m-text">Evaṁ kho, bhikkhave, bhikkhu dhūpāyati.</span><br />
<span class="sujato m-text">That’s how a mendicant fumes.</span><br />
</p>
<p id="an4p200c14p1">
<span class="pali m-text">Kathañca, bhikkhave, bhikkhu na dhūpāyati?</span><br />
<span class="sujato m-text">And how does a mendicant not fume?</span><br />
</p>
<p id="an4p200c14p2">
<span class="pali m-text">Asmīti, bhikkhave, asati itthasmīti na hoti, evaṁsmīti na hoti, aññathāsmīti na hoti, asasmīti na hoti, satasmīti na hoti, santi na hoti, itthaṁ santi na hoti, evaṁ santi na hoti, aññathā santi na hoti, apihaṁ santi na hoti, apihaṁ itthaṁ santi na hoti, apihaṁ evaṁ santi na hoti, apihaṁ aññathā santi na hoti, bhavissanti na hoti, itthaṁ bhavissanti na hoti, evaṁ bhavissanti na hoti, aññathā bhavissanti na hoti.</span><br />
<span class="sujato m-text">When there is no concept ‘I am’, there are no concepts ‘I am such’, ‘I am thus’, ‘I am otherwise’; ‘I am fleeting’, ‘I am lasting’; ‘mine’, ‘such is mine’, ‘thus is mine’, ‘otherwise is mine’; ‘also mine’, ‘such is also mine’, ‘thus is also mine’, ‘otherwise is also mine’; ‘I will be’, ‘I will be such’, ‘I will be thus’, ‘I will be otherwise’.</span><br />
</p>
<p id="an4p200c14p3">
<span class="pali m-text">Evaṁ kho, bhikkhave, bhikkhu na dhūpāyati.</span><br />
<span class="sujato m-text">That’s how a mendicant doesn’t fume.</span><br />
</p>
<p id="an4p200c15p1">
<span class="pali m-text">Kathañca, bhikkhave, bhikkhu pajjalati?</span><br />
<span class="sujato m-text">And how is a mendicant ignited?</span><br />
</p>
<p id="an4p200c15p2">
<span class="pali m-text">Iminā asmīti, bhikkhave, sati iminā itthasmīti hoti, iminā evaṁsmīti hoti, iminā aññathāsmīti hoti, iminā asasmīti hoti, iminā satasmīti hoti, iminā santi hoti, iminā itthaṁ santi hoti, iminā evaṁ santi hoti, iminā aññathā santi hoti, iminā apihaṁ santi hoti, iminā apihaṁ itthaṁ santi hoti, iminā apihaṁ evaṁ santi hoti, iminā apihaṁ aññathā santi hoti, iminā bhavissanti hoti, iminā itthaṁ bhavissanti hoti, iminā evaṁ bhavissanti hoti, iminā aññathā bhavissanti hoti.</span><br />
<span class="sujato m-text">When there is the concept ‘I am because of this’, there are the concepts ‘I am such because of this’, ‘I am thus because of this’, ‘I am otherwise because of this’; ‘I am fleeting because of this’, ‘I am lasting because of this’; ‘mine because of this’, ‘such is mine because of this’, ‘thus is mine because of this’, ‘otherwise is mine because of this’; ‘also mine because of this’, ‘such is also mine because of this’, ‘thus is also mine because of this’, ‘otherwise is also mine because of this’; ‘I will be because of this’, ‘I will be such because of this’, ‘I will be thus because of this’, ‘I will be otherwise because of this’.</span><br />
</p>
<p id="an4p200c15p3">
<span class="pali m-text">Evaṁ kho, bhikkhave, bhikkhu pajjalati.</span><br />
<span class="sujato m-text">That’s how a mendicant is ignited.</span><br />
</p>
<p id="an4p200c16p1">
<span class="pali m-text">Kathañca, bhikkhave, bhikkhu na pajjalati?</span><br />
<span class="sujato m-text">And how is a mendicant not ignited?</span><br />
</p>
<p id="an4p200c16p2">
<span class="pali m-text">Iminā asmīti, bhikkhave, asati iminā itthasmīti na hoti, iminā evaṁsmīti na hoti, iminā aññathāsmīti na hoti, iminā asasmīti na hoti, iminā satasmīti na hoti, iminā santi na hoti, iminā itthaṁ santi na hoti, iminā evaṁ santi na hoti, iminā aññathā santi na hoti, iminā apihaṁ santi na hoti, iminā apihaṁ itthaṁ santi na hoti, iminā apihaṁ evaṁ santi na hoti, iminā apihaṁ aññathā santi na hoti, iminā bhavissanti na hoti, iminā itthaṁ bhavissanti na hoti, iminā evaṁ bhavissanti na hoti, iminā aññathā bhavissanti na hoti.</span><br />
<span class="sujato m-text">When there is no concept ‘I am because of this’, there are no concepts ‘I am such because of this’, ‘I am thus because of this’, ‘I am otherwise because of this’; ‘I am fleeting because of this’, ‘I am lasting because of this’; ‘mine because of this’, ‘such is mine because of this’, ‘thus is mine because of this’, ‘otherwise is mine because of this’; ‘also mine because of this’, ‘such is also mine because of this’, ‘thus is also mine because of this’, ‘otherwise is also mine because of this’; ‘I will be because of this’, ‘I will be such because of this’, ‘I will be thus because of this’, ‘I will be otherwise because of this’.</span><br />
</p>
<p id="an4p200c16p3">
<span class="pali m-text">Evaṁ kho, bhikkhave, bhikkhu na pajjalati.</span><br />
<span class="sujato m-text">That’s how a mendicant is not ignited.</span><br />
</p>
<p id="an4p200c17p1">
<span class="pali m-text">Kathañca, bhikkhave, bhikkhu sampajjhāyati?</span><br />
<span class="sujato m-text">And how does a mendicant burn up?</span><br />
</p>
<p id="an4p200c17p2">
<span class="pali m-text">Idha, bhikkhave, bhikkhuno asmimāno pahīno na hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">It’s when a mendicant hasn’t given up the conceit ‘I am’, cut it off at the root, made it like a palm stump, obliterated it, so it’s unable to arise in the future.</span><br />
</p>
<p id="an4p200c17p3">
<span class="pali m-text">Evaṁ kho, bhikkhave, bhikkhu sampajjhāyati.</span><br />
<span class="sujato m-text">That’s how a mendicant is burned up.</span><br />
</p>
<p id="an4p200c18p1">
<span class="pali m-text">Kathañca, bhikkhave, bhikkhu na sampajjhāyati?</span><br />
<span class="sujato m-text">And how does a mendicant not burn up?</span><br />
</p>
<p id="an4p200c18p2">
<span class="pali m-text">Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">It’s when a mendicant has given up the conceit ‘I am’, cut it off at the root, made it like a palm stump, obliterated it, so it’s unable to arise in the future.</span><br />
</p>
<p id="an4p200c18p3">
<span class="pali m-text">Evaṁ kho, bhikkhave, bhikkhu na sampajjhāyatī”ti.</span><br />
<span class="sujato m-text">That’s how a mendicant is not burned up.”</span><br />
</p>
<p id="an4p200c18p4">
<span class="pali m-text">Dasamaṁ.</span><br />
</p>
<p id="an4p200c18p5">
<span class="pali m-text">Mahāvaggo pañcamo.</span><br />
</p>
<p id="an4p200c19p0">
<span class="pali m-text">Tassuddānaṁ</span><br />
</p>
<p id="an4p200c19p1">
<span class="pali m-text">Sotānugataṁ ṭhānaṁ,</span><br />
</p>
<p id="an4p200c19p2">
<span class="pali m-text">Bhaddiya sāmugiya vappa sāḷhā ca;</span><br />
</p>
<p id="an4p200c19p3">
<span class="pali m-text">Mallika attantāpo,</span><br />
</p>
<p id="an4p200c19p4">
<span class="pali m-text">Taṇhā pemena ca dasā teti.</span><br />
</p>
<p id="an4p200c19p5">
<span class="pali m-text">Catuttho mahāpaṇṇāsako samatto.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0004p0199.html">Previous</a></div>
<div class="m-col-t-6 m-text-right">
<a href="https://theravadan.org/pages/an0004p0201.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>