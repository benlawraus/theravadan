<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4.79 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0004p0079.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4.79
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0004p0078.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0004p0080.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.79</span></p>
<p id="an4p79c0p2">
<span class="pali m-text">8. Apaṇṇakavagga</span><br />
<span class="sujato m-text">8. Guaranteed</span><br />
</p>
<section id="vanijjasutta">
<span id="an4p79c0p3"></span><h2><span class="pali m-text">Vaṇijjasutta</span></h2>
<p><span class="sujato m-text">Business</span></p>
<p id="an4p79c1p1">
<span class="pali m-text">Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca:</span><br />
<span class="sujato m-text">Then Venerable Sāriputta went up to the Buddha, bowed, sat down to one side, and said to him:</span><br />
</p>
<p id="an4p79c1p2">
<span class="pali m-text">“ko nu kho, bhante, hetu ko paccayo, yena midhekaccassa tādisāva vaṇijjā payuttā chedagāminī hoti?</span><br />
<span class="sujato m-text">“Sir, what is the cause, what is the reason why for different people the same kind of business undertaking might fail,</span><br />
</p>
<p id="an4p79c1p3">
<span class="pali m-text">Ko pana, bhante, hetu ko paccayo, yena midhekaccassa tādisāva vaṇijjā payuttā na yathādhippāyā hoti?</span><br />
<span class="sujato m-text">while another doesn’t meet expectations,</span><br />
</p>
<p id="an4p79c1p4">
<span class="pali m-text">Ko nu kho, bhante, hetu ko paccayo, yena midhekaccassa tādisāva vaṇijjā payuttā yathādhippāyā hoti?</span><br />
<span class="sujato m-text">another meets expectations,</span><br />
</p>
<p id="an4p79c1p5">
<span class="pali m-text">Ko pana, bhante, hetu ko paccayo, yena midhekaccassa tādisāva vaṇijjā payuttā parādhippāyā hotī”ti?</span><br />
<span class="sujato m-text">and another exceeds expectations?”</span><br />
</p>
<p id="an4p79c2p1">
<span class="pali m-text">“Idha, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ na deti.</span><br />
<span class="sujato m-text">“Sāriputta, take a case where someone goes to an ascetic or brahmin and invites them to ask for what they need. But they fail to give what’s requested.</span><br />
</p>
<p id="an4p79c2p2">
<span class="pali m-text">So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti chedagāminī.</span><br />
<span class="sujato m-text">When they’ve passed away from that life, if they’re reborn in this state of existence, whatever business they undertake fails.</span><br />
</p>
<p id="an4p79c3p1">
<span class="pali m-text">Idha pana, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ na yathādhippāyaṁ deti.</span><br />
<span class="sujato m-text">Take a case where someone goes to an ascetic or brahmin and invites them to ask for what they need. They give what’s requested, but don’t meet expectations.</span><br />
</p>
<p id="an4p79c3p2">
<span class="pali m-text">So ce tato cuto itthattaṁ āgacchati, so yaññadeva vaṇijjaṁ payojeti, sāssa na hoti yathādhippāyā.</span><br />
<span class="sujato m-text">When they’ve passed away from that life, if they’re reborn in this state of existence, whatever business they undertake doesn’t meet expectations.</span><br />
</p>
<p id="an4p79c4p1">
<span class="pali m-text">Idha pana, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ yathādhippāyaṁ deti.</span><br />
<span class="sujato m-text">Take a case where someone goes to an ascetic or brahmin and invites them to ask for what they need. They give what’s requested, meeting expectations.</span><br />
</p>
<p id="an4p79c4p2">
<span class="pali m-text">So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti yathādhippāyā.</span><br />
<span class="sujato m-text">When they’ve passed away from that life, if they’re reborn in this state of existence, whatever business they undertake meets expectations.</span><br />
</p>
<p id="an4p79c5p1">
<span class="pali m-text">Idha, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ parādhippāyaṁ deti.</span><br />
<span class="sujato m-text">Take a case where someone goes to an ascetic or brahmin and invites them to ask for what they need. They give what’s requested, exceeding expectations.</span><br />
</p>
<p id="an4p79c5p2">
<span class="pali m-text">So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti parādhippāyā.</span><br />
<span class="sujato m-text">When they’ve passed away from that life, if they’re reborn in this state of existence, whatever business they undertake exceeds expectations.</span><br />
</p>
<p id="an4p79c6p1">
<span class="pali m-text">Ayaṁ kho, sāriputta, hetu ayaṁ paccayo, yena midhekaccassa tādisāva vaṇijjā payuttā chedagāminī hoti.</span><br />
<span class="sujato m-text">This is the cause, this is the reason why for different people the same kind of business undertaking might fail,</span><br />
</p>
<p id="an4p79c6p2">
<span class="pali m-text">Ayaṁ pana, sāriputta, hetu ayaṁ paccayo, yena midhekaccassa tādisāva vaṇijjā payuttā na yathādhippāyā hoti.</span><br />
<span class="sujato m-text">while another doesn’t meet expectations,</span><br />
</p>
<p id="an4p79c6p3">
<span class="pali m-text">Ayaṁ kho pana, sāriputta, hetu ayaṁ paccayo, yena midhekaccassa tādisāva vaṇijjā payuttā yathādhippāyā hoti.</span><br />
<span class="sujato m-text">another meets expectations,</span><br />
</p>
<p id="an4p79c6p4">
<span class="pali m-text">Ayaṁ pana, sāriputta, hetu ayaṁ paccayo, yena midhekaccassa tādisāva vaṇijjā payuttā parādhippāyā hotī”ti.</span><br />
<span class="sujato m-text">and another exceeds expectations.”</span><br />
</p>
<p id="an4p79c6p5">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0004p0078.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0004p0080.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>