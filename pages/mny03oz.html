<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 104 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny03oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 104" />
  <meta name="twitter:title" content="Majjhima Nikāya 104" />
  <meta property="og:url" content="https://theravadan.org/pages/mny03oz.html" />
  <meta property="og:description" content="Middle Discourses 104 Sāmagāmasutta At Sāmagāma Evaṁ me sutaṁ— So I have heard. ekaṁ samayaṁ bhagavā sakkesu viharati sāmagāme. At one time the Buddha was staying among the Sakyans near the village of Sāma. Tena kho pana samayena nigaṇṭho nāṭaputto pāvāyaṁ adhunākālaṅkato hoti. Now at that time …" />
  <meta name="twitter:description" content="Middle Discourses 104 Sāmagāmasutta At Sāmagāma Evaṁ me sutaṁ— So I have heard. ekaṁ samayaṁ bhagavā sakkesu viharati sāmagāme. At one time the Buddha was staying among the Sakyans near the village of Sāma. Tena kho pana samayena nigaṇṭho nāṭaputto pāvāyaṁ adhunākālaṅkato hoti. Now at that time …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 104
        </h1>
<!-- content -->
<p><span class="m-text">Middle Discourses 104</span></p>
<p id="mn104c0p2">
<span class="m-text m-primary">Sāmagāmasutta</span><br />
<span class="m-text">At Sāmagāma</span><br />
</p>
<p id="mn104c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn104c1p2">
<span class="m-text m-primary">ekaṁ samayaṁ bhagavā sakkesu viharati sāmagāme.</span><br />
<span class="m-text">At one time the Buddha was staying among the Sakyans near the village of Sāma.</span><br />
</p>
<p id="mn104c2p1">
<span class="m-text m-primary">Tena kho pana samayena nigaṇṭho nāṭaputto pāvāyaṁ adhunākālaṅkato hoti.</span><br />
<span class="m-text">Now at that time the Nigaṇṭha Nātaputta had recently passed away at Pāvā.</span><br />
</p>
<p id="mn104c2p2">
<span class="m-text m-primary">Tassa kālaṅkiriyāya bhinnā nigaṇṭhā dvedhikajātā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti:</span><br />
<span class="m-text">With his passing the Jain ascetics split, dividing into two factions, arguing, quarreling, and disputing, continually wounding each other with barbed words:</span><br />
</p>
<p id="mn104c2p3">
<span class="m-text m-primary">“na tvaṁ imaṁ dhammavinayaṁ ājānāsi, ahaṁ imaṁ dhammavinayaṁ ājānāmi. Kiṁ tvaṁ imaṁ dhammavinayaṁ ājānissasi. Micchāpaṭipanno tvamasi, ahamasmi sammāpaṭipanno. Sahitaṁ me, asahitaṁ te. Purevacanīyaṁ pacchā avaca, pacchāvacanīyaṁ pure avaca. Adhiciṇṇaṁ te viparāvattaṁ. Āropito te vādo. Niggahitosi, cara vādappamokkhāya; nibbeṭhehi vā sace pahosī”ti.</span><br />
<span class="m-text">“You don’t understand this teaching and training. I understand this teaching and training. What, you understand this teaching and training? You’re practicing wrong. I’m practicing right. I stay on topic, you don’t. You said last what you should have said first. You said first what you should have said last. What you’ve thought so much about has been disproved. Your doctrine is refuted. Go on, save your doctrine! You’re trapped; get yourself out of this—if you can!”</span><br />
</p>
<p id="mn104c2p4">
<span class="m-text m-primary">Vadhoyeva kho maññe nigaṇṭhesu nāṭaputtiyesu vattati.</span><br />
<span class="m-text">You’d think there was nothing but slaughter going on among the Jain ascetics.</span><br />
</p>
<p id="mn104c2p5">
<span class="m-text m-primary">Yepi nigaṇṭhassa nāṭaputtassa sāvakā gihī odātavasanā tepi nigaṇṭhesu nāṭaputtiyesu nibbinnarūpā virattarūpā paṭivānarūpā yathā taṁ durakkhāte dhammavinaye duppavedite aniyyānike anupasamasaṁvattanike asammāsambuddhappavedite bhinnathūpe appaṭisaraṇe.</span><br />
<span class="m-text">And the Nigaṇṭha Nātaputta’s white-clothed lay disciples were disillusioned, dismayed, and disappointed in the Jain ascetics. They were equally disappointed with a teaching and training so poorly explained and poorly propounded, not emancipating, not leading to peace, proclaimed by someone who is not a fully awakened Buddha, with broken monument and without a refuge.</span><br />
</p>
<p id="mn104c3p1">
<span class="m-text m-primary">Atha kho cundo samaṇuddeso pāvāyaṁ vassaṁvuṭṭho yena sāmagāmo yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho cundo samaṇuddeso āyasmantaṁ ānandaṁ etadavoca:</span><br />
<span class="m-text">And then, after completing the rainy season residence near Pāvā, the novice Cunda went to see Venerable Ānanda at Sāma village. He bowed, sat down to one side, and told him what had happened.</span><br />
</p>
<p id="mn104c3p2">
<span class="m-text m-primary">“nigaṇṭho, bhante, nāṭaputto pāvāyaṁ adhunākālaṅkato.</span><br />
</p>
<p id="mn104c3p3">
<span class="m-text m-primary">Tassa kālaṅkiriyāya bhinnā nigaṇṭhā dvedhikajātā …pe… bhinnathūpe appaṭisaraṇe”ti.</span><br />
</p>
<p id="mn104c4p1">
<span class="m-text m-primary">Evaṁ vutte, āyasmā ānando cundaṁ samaṇuddesaṁ etadavoca:</span><br />
<span class="m-text">Ānanda said to him,</span><br />
</p>
<p id="mn104c4p2">
<span class="m-text m-primary">“atthi kho idaṁ, āvuso cunda, kathāpābhataṁ bhagavantaṁ dassanāya.</span><br />
<span class="m-text">“Reverend Cunda, we should see the Buddha about this matter.</span><br />
</p>
<p id="mn104c4p3">
<span class="m-text m-primary">Āyāma, āvuso cunda, yena bhagavā tenupasaṅkamissāma; upasaṅkamitvā etamatthaṁ bhagavato ārocessāmā”ti.</span><br />
<span class="m-text">Come, let’s go to the Buddha and inform him about this.”</span><br />
</p>
<p id="mn104c4p4">
<span class="m-text m-primary">“Evaṁ, bhante”ti kho cundo samaṇuddeso āyasmato ānandassa paccassosi.</span><br />
<span class="m-text">“Yes, sir,” replied Cunda.</span><br />
</p>
<p id="mn104c4p5">
<span class="m-text m-primary">Atha kho āyasmā ca ānando cundo ca samaṇuddeso yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Ānanda and Cunda went to the Buddha, bowed, sat down to one side, and Ānanda informed him of what Cunda had said. He went on to say,</span><br />
</p>
<p id="mn104c4p6">
<span class="m-text m-primary">“ayaṁ, bhante, cundo samaṇuddeso evamāha:</span><br />
</p>
<p id="mn104c4p7">
<span class="m-text m-primary">‘nigaṇṭho, bhante, nāṭaputto pāvāyaṁ adhunākālaṅkato.</span><br />
</p>
<p id="mn104c4p8">
<span class="m-text m-primary">Tassa kālaṅkiriyāya bhinnā nigaṇṭhā dvedhikajātā …pe… bhinnathūpe appaṭisaraṇe’ti.</span><br />
</p>
<p id="mn104c4p9">
<span class="m-text m-primary">Tassa mayhaṁ, bhante, evaṁ hoti:</span><br />
<span class="m-text">“Sir, it occurs to me:</span><br />
</p>
<p id="mn104c4p10">
<span class="m-text m-primary">‘mā heva bhagavato accayena saṅghe vivādo uppajji;</span><br />
<span class="m-text">‘When the Buddha has passed away, let no dispute arise in the Saṅgha.</span><br />
</p>
<p id="mn104c4p11">
<span class="m-text m-primary">svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānan’”ti.</span><br />
<span class="m-text">For such a dispute would be for the hurt and unhappiness of the people, for the harm, hurt, and suffering of gods and humans.’”</span><br />
</p>
<p id="mn104c5p1">
<span class="m-text m-primary">“Taṁ kiṁ maññasi, ānanda,</span><br />
<span class="m-text">“What do you think, Ānanda?</span><br />
</p>
<p id="mn104c5p2">
<span class="m-text m-primary">ye vo mayā dhammā abhiññā desitā, seyyathidaṁ—</span><br />
<span class="m-text">Do you see even two mendicants who disagree regarding the things I have taught from my direct knowledge, that is,</span><br />
</p>
<p id="mn104c5p3">
<span class="m-text m-primary">cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo, passasi no tvaṁ, ānanda, imesu dhammesu dvepi bhikkhū nānāvāde”ti?</span><br />
<span class="m-text">the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path?”</span><br />
</p>
<p id="mn104c5p4">
<span class="m-text m-primary">“Ye me, bhante, dhammā bhagavatā abhiññā desitā, seyyathidaṁ—</span><br />
<span class="m-text">“No, sir, I do not.</span><br />
</p>
<p id="mn104c5p5">
<span class="m-text m-primary">cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo, nāhaṁ passāmi imesu dhammesu dvepi bhikkhū nānāvāde.</span><br />
</p>
<p id="mn104c5p6">
<span class="m-text m-primary">Ye ca kho, bhante, puggalā bhagavantaṁ patissayamānarūpā viharanti tepi bhagavato accayena saṅghe vivādaṁ janeyyuṁ ajjhājīve vā adhipātimokkhe vā.</span><br />
<span class="m-text">Nevertheless, there are some individuals who appear to live obedient to the Buddha, but when the Buddha has passed away they might create a dispute in the Saṅgha regarding livelihood or the monastic code.</span><br />
</p>
<p id="mn104c5p7">
<span class="m-text m-primary">Svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānan”ti.</span><br />
<span class="m-text">Such a dispute would be for the hurt and unhappiness of the people, for the harm, hurt, and suffering of gods and humans.”</span><br />
</p>
<p id="mn104c5p8">
<span class="m-text m-primary">“Appamattako so, ānanda, vivādo yadidaṁ—ajjhājīve vā adhipātimokkhe vā.</span><br />
<span class="m-text">“Ānanda, dispute about livelihood or the monastic code is a minor matter.</span><br />
</p>
<p id="mn104c5p9">
<span class="m-text m-primary">Magge vā hi, ānanda, paṭipadāya vā saṅghe vivādo uppajjamāno uppajjeyya; svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ.</span><br />
<span class="m-text">But should a dispute arise in the Saṅgha concerning the path or the practice, that would be for the hurt and unhappiness of the people, for the harm, hurt, and suffering of gods and humans.</span><br />
</p>
<p id="mn104c6p1">
<span class="m-text m-primary">Chayimāni, ānanda, vivādamūlāni.</span><br />
<span class="m-text">Ānanda, there are these six roots of arguments.</span><br />
</p>
<p id="mn104c6p2">
<span class="m-text m-primary">Katamāni cha?</span><br />
<span class="m-text">What six?</span><br />
</p>
<p id="mn104c6p3">
<span class="m-text m-primary">Idhānanda, bhikkhu kodhano hoti upanāhī.</span><br />
<span class="m-text">Firstly, a mendicant is irritable and hostile.</span><br />
</p>
<p id="mn104c6p4">
<span class="m-text m-primary">Yo so, ānanda, bhikkhu kodhano hoti upanāhī so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti.</span><br />
<span class="m-text">Such a mendicant lacks respect and reverence for the teacher, the teaching, and the Saṅgha, and they don’t fulfill the training.</span><br />
</p>
<p id="mn104c6p5">
<span class="m-text m-primary">Yo so, ānanda, bhikkhu satthari agāravo viharati appatisso, dhamme … saṅghe agāravo viharati appatisso, sikkhāya na paripūrakārī hoti, so saṅghe vivādaṁ janeti; yo hoti vivādo bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ.</span><br />
<span class="m-text">They create a dispute in the Saṅgha, which is for the hurt and unhappiness of the people, for the harm, hurt, and suffering of gods and humans.</span><br />
</p>
<p id="mn104c6p6">
<span class="m-text m-primary">Evarūpañce tumhe, ānanda, vivādamūlaṁ ajjhattaṁ vā bahiddhā vā samanupasseyyātha, tatra tumhe, ānanda, tasseva pāpakassa vivādamūlassa pahānāya vāyameyyātha.</span><br />
<span class="m-text">If you see such a root of arguments in yourselves or others, you should try to give up this bad thing.</span><br />
</p>
<p id="mn104c6p7">
<span class="m-text m-primary">Evarūpañce tumhe, ānanda, vivādamūlaṁ ajjhattaṁ vā bahiddhā vā na samanupasseyyātha. Tatra tumhe, ānanda, tasseva pāpakassa vivādamūlassa āyatiṁ anavassavāya paṭipajjeyyātha.</span><br />
<span class="m-text">If you don’t see it, you should practice so that it doesn’t come up in the future.</span><br />
</p>
<p id="mn104c6p8">
<span class="m-text m-primary">Evametassa pāpakassa vivādamūlassa pahānaṁ hoti, evametassa pāpakassa vivādamūlassa āyatiṁ anavassavo hoti.</span><br />
<span class="m-text">That’s how to give up this bad root of arguments, so it doesn’t come up in the future.</span><br />
</p>
<p id="mn104c7-11p1">
<span class="m-text m-primary">Puna caparaṁ, ānanda, bhikkhu makkhī hoti paḷāsī …pe…</span><br />
<span class="m-text">Furthermore, a mendicant is offensive and contemptuous …</span><br />
</p>
<p id="mn104c7-11p2">
<span class="m-text m-primary">issukī hoti maccharī …pe…</span><br />
<span class="m-text">They’re jealous and stingy …</span><br />
</p>
<p id="mn104c7-11p3">
<span class="m-text m-primary">saṭho hoti māyāvī …pe…</span><br />
<span class="m-text">They’re devious and deceitful …</span><br />
</p>
<p id="mn104c7-11p4">
<span class="m-text m-primary">pāpiccho hoti micchādiṭṭhi …pe…</span><br />
<span class="m-text">They have wicked desires and wrong view …</span><br />
</p>
<p id="mn104c7-11p5">
<span class="m-text m-primary">sandiṭṭhiparāmāsī hoti ādhānaggāhī duppaṭinissaggī.</span><br />
<span class="m-text">They’re attached to their own views, holding them tight, and refusing to let go.</span><br />
</p>
<p id="mn104c7-11p6">
<span class="m-text m-primary">Yo so, ānanda, bhikkhu sandiṭṭhiparāmāsī hoti ādhānaggāhī duppaṭinissaggī so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti.</span><br />
<span class="m-text">Such a mendicant lacks respect and reverence for the teacher, the teaching, and the Saṅgha, and they don’t fulfill the training.</span><br />
</p>
<p id="mn104c7-11p7">
<span class="m-text m-primary">Yo so, ānanda, bhikkhu satthari agāravo viharati appatisso, dhamme … saṅghe … sikkhāya na paripūrakārī hoti so saṅghe vivādaṁ janeti; yo hoti vivādo bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ.</span><br />
<span class="m-text">They create a dispute in the Saṅgha, which is for the hurt and unhappiness of the people, for the harm, hurt, and suffering of gods and humans.</span><br />
</p>
<p id="mn104c7-11p8">
<span class="m-text m-primary">Evarūpañce tumhe, ānanda, vivādamūlaṁ ajjhattaṁ vā bahiddhā vā samanupasseyyātha. Tatra tumhe, ānanda, tasseva pāpakassa vivādamūlassa pahānāya vāyameyyātha.</span><br />
<span class="m-text">If you see such a root of arguments in yourselves or others, you should try to give up this bad thing.</span><br />
</p>
<p id="mn104c7-11p9">
<span class="m-text m-primary">Evarūpañce tumhe, ānanda, vivādamūlaṁ ajjhattaṁ vā bahiddhā vā na samanupasseyyātha, tatra tumhe, ānanda, tasseva pāpakassa vivādamūlassa āyatiṁ anavassavāya paṭipajjeyyātha.</span><br />
<span class="m-text">If you don’t see it, you should practice so that it doesn’t come up in the future.</span><br />
</p>
<p id="mn104c7-11p10">
<span class="m-text m-primary">Evametassa pāpakassa vivādamūlassa pahānaṁ hoti, evametassa pāpakassa vivādamūlassa āyatiṁ anavassavo hoti.</span><br />
<span class="m-text">That’s how to give up this bad root of arguments, so it doesn’t come up in the future.</span><br />
</p>
<p id="mn104c7-11p11">
<span class="m-text m-primary">Imāni kho, ānanda, cha vivādamūlāni.</span><br />
<span class="m-text">These are the six roots of arguments.</span><br />
</p>
<p id="mn104c12p1">
<span class="m-text m-primary">Cattārimāni, ānanda, adhikaraṇāni.</span><br />
<span class="m-text">There are four kinds of disciplinary issues.</span><br />
</p>
<p id="mn104c12p2">
<span class="m-text m-primary">Katamāni cattāri?</span><br />
<span class="m-text">What four?</span><br />
</p>
<p id="mn104c12p3">
<span class="m-text m-primary">Vivādādhikaraṇaṁ, anuvādādhikaraṇaṁ, āpattādhikaraṇaṁ, kiccādhikaraṇaṁ—</span><br />
<span class="m-text">Disciplinary issues due to disputes, accusations, offenses, or proceedings.</span><br />
</p>
<p id="mn104c12p4">
<span class="m-text m-primary">imāni kho, ānanda, cattāri adhikaraṇāni.</span><br />
<span class="m-text">These are the four kinds of disciplinary issues.</span><br />
</p>
<p id="mn104c13p1">
<span class="m-text m-primary">Satta kho panime, ānanda, adhikaraṇasamathā—</span><br />
<span class="m-text">There are seven methods for the settlement of any disciplinary issues that might arise.</span><br />
</p>
<p id="mn104c13p2">
<span class="m-text m-primary">uppannuppannānaṁ adhikaraṇānaṁ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṁ, yebhuyyasikā, tassapāpiyasikā, tiṇavatthārako.</span><br />
<span class="m-text">Removal in the presence of those concerned is applicable. Removal by accurate recollection is applicable. Removal due to recovery from madness is applicable. The offense should be acknowledged. The decision of a majority. A verdict of aggravated misconduct. Covering over with grass.</span><br />
</p>
<p id="mn104c14p1">
<span class="m-text m-primary">Kathañcānanda, sammukhāvinayo hoti?</span><br />
<span class="m-text">And how is there removal in the presence of those concerned?</span><br />
</p>
<p id="mn104c14p2">
<span class="m-text m-primary">Idhānanda, bhikkhū vivadanti dhammoti vā adhammoti vā vinayoti vā avinayoti vā.</span><br />
<span class="m-text">It’s when mendicants are disputing: ‘This is the teaching,’ ‘This is not the teaching,’ ‘This is the monastic law,’ ‘This is not the monastic law.’</span><br />
</p>
<p id="mn104c14p3">
<span class="m-text m-primary">Tehānanda, bhikkhūhi sabbeheva samaggehi sannipatitabbaṁ.</span><br />
<span class="m-text">Those mendicants should all sit together in harmony</span><br />
</p>
<p id="mn104c14p4">
<span class="m-text m-primary">Sannipatitvā dhammanetti samanumajjitabbā.</span><br />
<span class="m-text">and thoroughly go over the guidelines of the teaching.</span><br />
</p>
<p id="mn104c14p5">
<span class="m-text m-primary">Dhammanettiṁ samanumajjitvā yathā tattha sameti tathā taṁ adhikaraṇaṁ vūpasametabbaṁ.</span><br />
<span class="m-text">They should settle that disciplinary issue in agreement with the guidelines.</span><br />
</p>
<p id="mn104c14p6">
<span class="m-text m-primary">Evaṁ kho, ānanda, sammukhāvinayo hoti;</span><br />
<span class="m-text">That’s how there is removal in the presence of those concerned.</span><br />
</p>
<p id="mn104c14p7">
<span class="m-text m-primary">evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">And that’s how certain disciplinary issues are settled, that is,</span><br />
</p>
<p id="mn104c14p8">
<span class="m-text m-primary">sammukhāvinayena.</span><br />
<span class="m-text">by removal in the presence of those concerned.</span><br />
</p>
<p id="mn104c15p1">
<span class="m-text m-primary">Kathañcānanda, yebhuyyasikā hoti?</span><br />
<span class="m-text">And how is there the decision of a majority?</span><br />
</p>
<p id="mn104c15p2">
<span class="m-text m-primary">Te ce, ānanda, bhikkhū na sakkonti taṁ adhikaraṇaṁ tasmiṁ āvāse vūpasametuṁ.</span><br />
<span class="m-text">If those mendicants are not able to settle that issue in that monastery,</span><br />
</p>
<p id="mn104c15p3">
<span class="m-text m-primary">Tehānanda, bhikkhūhi yasmiṁ āvāse bahutarā bhikkhū so āvāso gantabbo.</span><br />
<span class="m-text">they should go to another monastery with more mendicants.</span><br />
</p>
<p id="mn104c15p4">
<span class="m-text m-primary">Tattha sabbeheva samaggehi sannipatitabbaṁ.</span><br />
<span class="m-text">There they should all sit together in harmony</span><br />
</p>
<p id="mn104c15p5">
<span class="m-text m-primary">Sannipatitvā dhammanetti samanumajjitabbā.</span><br />
<span class="m-text">and thoroughly go over the guidelines of the teaching.</span><br />
</p>
<p id="mn104c15p6">
<span class="m-text m-primary">Dhammanettiṁ samanumajjitvā yathā tattha sameti tathā taṁ adhikaraṇaṁ vūpasametabbaṁ.</span><br />
<span class="m-text">They should settle that disciplinary issue in agreement with the guidelines.</span><br />
</p>
<p id="mn104c15p7">
<span class="m-text m-primary">Evaṁ kho, ānanda, yebhuyyasikā hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is the decision of a majority. And that’s how certain disciplinary issues are settled, that is,</span><br />
</p>
<p id="mn104c15p8">
<span class="m-text m-primary">yebhuyyasikāya.</span><br />
<span class="m-text">by decision of a majority.</span><br />
</p>
<p id="mn104c16p1">
<span class="m-text m-primary">Kathañcānanda, sativinayo hoti?</span><br />
<span class="m-text">And how is there removal by accurate recollection?</span><br />
</p>
<p id="mn104c16p2">
<span class="m-text m-primary">Idhānanda, bhikkhū bhikkhuṁ evarūpāya garukāya āpattiyā codenti pārājikena vā pārājikasāmantena vā:</span><br />
<span class="m-text">It’s when mendicants accuse a mendicant of a serious offense; one entailing expulsion, or close to it:</span><br />
</p>
<p id="mn104c16p3">
<span class="m-text m-primary">‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti?</span><br />
<span class="m-text">‘Venerable, do you recall committing the kind of serious offense that entails expulsion or close to it?’</span><br />
</p>
<p id="mn104c16p4">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c16p5">
<span class="m-text m-primary">‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">‘No, reverends, I don’t recall committing such an offense.’</span><br />
</p>
<p id="mn104c16p6">
<span class="m-text m-primary">Tassa kho, ānanda, bhikkhuno sativinayo dātabbo.</span><br />
<span class="m-text">The removal by accurate recollection is applicable to them.</span><br />
</p>
<p id="mn104c16p7">
<span class="m-text m-primary">Evaṁ kho, ānanda, sativinayo hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is the removal by accurate recollection. And that’s how certain disciplinary issues are settled, that is,</span><br />
</p>
<p id="mn104c16p8">
<span class="m-text m-primary">sativinayena.</span><br />
<span class="m-text">by removal by accurate recollection.</span><br />
</p>
<p id="mn104c17p1">
<span class="m-text m-primary">Kathañcānanda, amūḷhavinayo hoti?</span><br />
<span class="m-text">And how is there removal by recovery from madness?</span><br />
</p>
<p id="mn104c17p2">
<span class="m-text m-primary">Idhānanda, bhikkhū bhikkhuṁ evarūpāya garukāya āpattiyā codenti pārājikena vā pārājikasāmantena vā:</span><br />
<span class="m-text">It’s when mendicants accuse a mendicant of the kind of serious offense that entails expulsion, or close to it:</span><br />
</p>
<p id="mn104c17p3">
<span class="m-text m-primary">‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti?</span><br />
<span class="m-text">‘Venerable, do you recall committing the kind of serious offense that entails expulsion or close to it?’</span><br />
</p>
<p id="mn104c17p4">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c17p5">
<span class="m-text m-primary">‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">‘No, reverends, I don’t recall committing such an offense.’</span><br />
</p>
<p id="mn104c17p6">
<span class="m-text m-primary">Tamenaṁ so nibbeṭhentaṁ ativeṭheti:</span><br />
<span class="m-text">But though they try to get out of it, the mendicants pursue the issue:</span><br />
</p>
<p id="mn104c17p7">
<span class="m-text m-primary">‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">‘Surely the venerable must know perfectly well if you recall committing an offense that entails expulsion or close to it!’</span><br />
</p>
<p id="mn104c17p8">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c17p9">
<span class="m-text m-primary">‘ahaṁ kho, āvuso, ummādaṁ pāpuṇiṁ cetaso vipariyāsaṁ.</span><br />
<span class="m-text">‘Reverends, I had gone mad, I was out of my mind.</span><br />
</p>
<p id="mn104c17p10">
<span class="m-text m-primary">Tena me ummattakena bahuṁ assāmaṇakaṁ ajjhāciṇṇaṁ bhāsitaparikkantaṁ.</span><br />
<span class="m-text">And while I was mad I did and said many things that are not proper for an ascetic.</span><br />
</p>
<p id="mn104c17p11">
<span class="m-text m-primary">Nāhaṁ taṁ sarāmi.</span><br />
<span class="m-text">I don’t remember any of that,</span><br />
</p>
<p id="mn104c17p12">
<span class="m-text m-primary">Mūḷhena me etaṁ katan’ti.</span><br />
<span class="m-text">I was mad when I did it.’</span><br />
</p>
<p id="mn104c17p13">
<span class="m-text m-primary">Tassa kho, ānanda, bhikkhuno amūḷhavinayo dātabbo.</span><br />
<span class="m-text">The removal by recovery from madness is applicable to them.</span><br />
</p>
<p id="mn104c17p14">
<span class="m-text m-primary">Evaṁ kho, ānanda, amūḷhavinayo hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is the removal by recovery from madness. And that’s how certain disciplinary issues are settled, that is,</span><br />
</p>
<p id="mn104c17p15">
<span class="m-text m-primary">amūḷhavinayena.</span><br />
<span class="m-text">by recovery from madness.</span><br />
</p>
<p id="mn104c18p1">
<span class="m-text m-primary">Kathañcānanda, paṭiññātakaraṇaṁ hoti?</span><br />
<span class="m-text">And how is there the acknowledging of an offense?</span><br />
</p>
<p id="mn104c18p2">
<span class="m-text m-primary">Idhānanda, bhikkhu codito vā acodito vā āpattiṁ sarati, vivarati uttānīkaroti.</span><br />
<span class="m-text">It’s when a mendicant, whether accused or not, recalls an offense and clarifies it and reveals it.</span><br />
</p>
<p id="mn104c18p3">
<span class="m-text m-primary">Tena, ānanda, bhikkhunā vuḍḍhataraṁ bhikkhuṁ upasaṅkamitvā ekaṁsaṁ cīvaraṁ katvā pāde vanditvā ukkuṭikaṁ nisīditvā añjaliṁ paggahetvā evamassa vacanīyo:</span><br />
<span class="m-text">After approaching a more senior mendicant, that mendicant should arrange his robe over one shoulder, bow to that mendicant’s feet, squat on their heels, raise their joined palms, and say:</span><br />
</p>
<p id="mn104c18p4">
<span class="m-text m-primary">‘ahaṁ, bhante, itthannāmaṁ āpattiṁ āpanno, taṁ paṭidesemī’ti.</span><br />
<span class="m-text">‘Sir, I have fallen into such-and-such an offense. I confess it.’</span><br />
</p>
<p id="mn104c18p5">
<span class="m-text m-primary">So evamāha:</span><br />
<span class="m-text">The senior mendicant says:</span><br />
</p>
<p id="mn104c18p6">
<span class="m-text m-primary">‘passasī’ti?</span><br />
<span class="m-text">‘Do you see it?’</span><br />
</p>
<p id="mn104c18p7">
<span class="m-text m-primary">‘Āma passāmī’ti.</span><br />
<span class="m-text">‘Yes, I see it.’</span><br />
</p>
<p id="mn104c18p8">
<span class="m-text m-primary">‘Āyatiṁ saṁvareyyāsī’ti.</span><br />
<span class="m-text">‘Then restrain yourself in future.’</span><br />
</p>
<p id="mn104c18p9">
<span class="m-text m-primary">‘Saṁvarissāmī’ti.</span><br />
<span class="m-text">‘I shall restrain myself.’</span><br />
</p>
<p id="mn104c18p10">
<span class="m-text m-primary">Evaṁ kho, ānanda, paṭiññātakaraṇaṁ hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is the acknowledging of an offense. And that’s how certain disciplinary issues are settled, that is,</span><br />
</p>
<p id="mn104c18p11">
<span class="m-text m-primary">paṭiññātakaraṇena.</span><br />
<span class="m-text">by acknowledging an offense.</span><br />
</p>
<p id="mn104c19p1">
<span class="m-text m-primary">Kathañcānanda, tassapāpiyasikā hoti?</span><br />
<span class="m-text">And how is there a verdict of aggravated misconduct?</span><br />
</p>
<p id="mn104c19p2">
<span class="m-text m-primary">Idhānanda, bhikkhu bhikkhuṁ evarūpāya garukāya āpattiyā codeti pārājikena vā pārājikasāmantena vā:</span><br />
<span class="m-text">It’s when a mendicant accuses a mendicant of the kind of serious offense that entails expulsion, or close to it:</span><br />
</p>
<p id="mn104c19p3">
<span class="m-text m-primary">‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti?</span><br />
<span class="m-text">‘Venerable, do you recall committing the kind of serious offense that entails expulsion or close to it?’</span><br />
</p>
<p id="mn104c19p4">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c19p5">
<span class="m-text m-primary">‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">‘No, reverends, I don’t recall committing such an offense.’</span><br />
</p>
<p id="mn104c19p6">
<span class="m-text m-primary">Tamenaṁ so nibbeṭhentaṁ ativeṭheti:</span><br />
<span class="m-text">But though they try to get out of it, the mendicants pursue the issue:</span><br />
</p>
<p id="mn104c19p7">
<span class="m-text m-primary">‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">‘Surely the venerable must know perfectly well if you recall committing an offense that entails expulsion or close to it!’</span><br />
</p>
<p id="mn104c19p8">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c19p9">
<span class="m-text m-primary">‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā;</span><br />
<span class="m-text">‘Reverends, I don’t recall committing a serious offense of that nature.</span><br />
</p>
<p id="mn104c19p10">
<span class="m-text m-primary">sarāmi ca kho ahaṁ, āvuso, evarūpiṁ appamattikaṁ āpattiṁ āpajjitā’ti.</span><br />
<span class="m-text">But I do recall committing a light offense.’</span><br />
</p>
<p id="mn104c19p11">
<span class="m-text m-primary">Tamenaṁ so nibbeṭhentaṁ ativeṭheti:</span><br />
<span class="m-text">But though they try to get out of it, the mendicants pursue the issue:</span><br />
</p>
<p id="mn104c19p12">
<span class="m-text m-primary">‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti?</span><br />
<span class="m-text">‘Surely the venerable must know perfectly well if you recall committing an offense that entails expulsion or close to it!’</span><br />
</p>
<p id="mn104c19p13">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c19p14">
<span class="m-text m-primary">‘imañhi nāmāhaṁ, āvuso, appamattikaṁ āpattiṁ āpajjitvā apuṭṭho paṭijānissāmi.</span><br />
<span class="m-text">‘Reverends, I’ll go so far as to acknowledge this light offense even when not asked.</span><br />
</p>
<p id="mn104c19p15">
<span class="m-text m-primary">Kiṁ panāhaṁ evarūpiṁ garukaṁ āpattiṁ āpajjitvā pārājikaṁ vā pārājikasāmantaṁ vā puṭṭho na paṭijānissāmī’ti?</span><br />
<span class="m-text">Why wouldn’t I acknowledge a serious offense when asked?’</span><br />
</p>
<p id="mn104c19p16">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c19p17">
<span class="m-text m-primary">‘imañhi nāma tvaṁ, āvuso, appamattikaṁ āpattiṁ āpajjitvā apuṭṭho na paṭijānissasi, kiṁ pana tvaṁ evarūpiṁ garukaṁ āpattiṁ āpajjitvā pārājikaṁ vā pārājikasāmantaṁ vā puṭṭho paṭijānissasi?</span><br />
<span class="m-text">‘You wouldn’t have acknowledged that light offense without being asked, so why would you acknowledge a serious offense?</span><br />
</p>
<p id="mn104c19p18">
<span class="m-text m-primary">Iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">Surely the venerable must know perfectly well if you recall committing an offense that entails expulsion or close to it!’</span><br />
</p>
<p id="mn104c19p19">
<span class="m-text m-primary">So evamāha:</span><br />
<span class="m-text">They say:</span><br />
</p>
<p id="mn104c19p20">
<span class="m-text m-primary">‘sarāmi kho ahaṁ, āvuso, evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā.</span><br />
<span class="m-text">‘Reverend, I do recall committing the kind of serious offense that entails expulsion or close to it.</span><br />
</p>
<p id="mn104c19p21">
<span class="m-text m-primary">Davā me etaṁ vuttaṁ, ravā me etaṁ vuttaṁ—</span><br />
<span class="m-text">I spoke too hastily when I said</span><br />
</p>
<p id="mn104c19p22">
<span class="m-text m-primary">nāhaṁ taṁ sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti.</span><br />
<span class="m-text">that I didn’t recall it.’</span><br />
</p>
<p id="mn104c19p23">
<span class="m-text m-primary">Evaṁ kho, ānanda, tassapāpiyasikā hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is a verdict of aggravated misconduct. And that’s how certain disciplinary issues are settled, that is,</span><br />
</p>
<p id="mn104c19p24">
<span class="m-text m-primary">tassapāpiyasikāya.</span><br />
<span class="m-text">by a verdict of aggravated misconduct.</span><br />
</p>
<p id="mn104c20p1">
<span class="m-text m-primary">Kathañcānanda, tiṇavatthārako hoti?</span><br />
<span class="m-text">And how is there the covering over with grass?</span><br />
</p>
<p id="mn104c20p2">
<span class="m-text m-primary">Idhānanda, bhikkhūnaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ hoti bhāsitaparikkantaṁ.</span><br />
<span class="m-text">It’s when the mendicants continually argue, quarrel, and dispute, doing and saying many things that are not proper for an ascetic.</span><br />
</p>
<p id="mn104c20p3">
<span class="m-text m-primary">Tehānanda, bhikkhūhi sabbeheva samaggehi sannipatitabbaṁ.</span><br />
<span class="m-text">Those mendicants should all sit together in harmony.</span><br />
</p>
<p id="mn104c20p4">
<span class="m-text m-primary">Sannipatitvā ekatopakkhikānaṁ bhikkhūnaṁ byattena bhikkhunā uṭṭhāyāsanā ekaṁsaṁ cīvaraṁ katvā añjaliṁ paṇāmetvā saṅgho ñāpetabbo—</span><br />
<span class="m-text">A competent mendicant of one party, having got up from their seat, arranged their robe over one shoulder, and raised their joined palms, should inform the Saṅgha:</span><br />
</p>
<p id="mn104c20p5">
<span class="m-text m-primary">Suṇātu me, bhante, saṅgho.</span><br />
<span class="m-text">‘Sir, let the Saṅgha listen to me.</span><br />
</p>
<p id="mn104c20p6">
<span class="m-text m-primary">Idaṁ amhākaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ bhāsitaparikkantaṁ.</span><br />
<span class="m-text">We have been continually arguing, quarreling, and disputing, doing and saying many things that are not proper for an ascetic.</span><br />
</p>
<p id="mn104c20p7">
<span class="m-text m-primary">Yadi saṅghassa pattakallaṁ, ahaṁ yā ceva imesaṁ āyasmantānaṁ āpatti yā ca attano āpatti, imesañceva āyasmantānaṁ atthāya attano ca atthāya, saṅghamajjhe tiṇavatthārakena deseyyaṁ, ṭhapetvā thullavajjaṁ ṭhapetvā gihipaṭisaṁyuttan’ti.</span><br />
<span class="m-text">If it seems appropriate to the Saṅgha, then—for the benefit of these venerables and myself—I disclose in the middle of the Saṅgha by means of covering over with grass any offenses committed by these venerables and by myself, excepting only those that are gravely blameworthy and those connected with laypeople.’</span><br />
</p>
<p id="mn104c20p8">
<span class="m-text m-primary">Athāparesaṁ ekatopakkhikānaṁ bhikkhūnaṁ byattena bhikkhunā uṭṭhāyāsanā ekaṁsaṁ cīvaraṁ katvā añjaliṁ paṇāmetvā saṅgho ñāpetabbo:</span><br />
<span class="m-text">Then a competent mendicant of the other party, having got up from their seat, arranged their robe over one shoulder, and raising their joined palms, should inform the Saṅgha:</span><br />
</p>
<p id="mn104c20p9">
<span class="m-text m-primary">‘Suṇātu me, bhante, saṅgho.</span><br />
<span class="m-text">‘Sir, let the Saṅgha listen to me.</span><br />
</p>
<p id="mn104c20p10">
<span class="m-text m-primary">Idaṁ amhākaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ bhāsitaparikkantaṁ.</span><br />
<span class="m-text">We have been continually arguing, quarreling, and disputing, doing and saying many things that are not proper for an ascetic.</span><br />
</p>
<p id="mn104c20p11">
<span class="m-text m-primary">Yadi saṅghassa pattakallaṁ, ahaṁ yā ceva imesaṁ āyasmantānaṁ āpatti yā ca attano āpatti, imesañceva āyasmantānaṁ atthāya attano ca atthāya, saṅghamajjhe tiṇavatthārakena deseyyaṁ, ṭhapetvā thullavajjaṁ ṭhapetvā gihipaṭisaṁyuttan’ti.</span><br />
<span class="m-text">If it seems appropriate to the Saṅgha, then—for the benefit of these venerables and myself—I disclose in the middle of the Saṅgha by means of covering over with grass any offenses committed by these venerables and by myself, excepting only those that are gravely blameworthy and those connected with laypeople.’</span><br />
</p>
<p id="mn104c20p12">
<span class="m-text m-primary">Evaṁ kho, ānanda, tiṇavatthārako hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><br />
<span class="m-text">That’s how there is the covering over with grass. And that’s how certain disciplinary issues are settled, that is,</span><br />
</p>
<p id="mn104c20p13">
<span class="m-text m-primary">tiṇavatthārakena.</span><br />
<span class="m-text">by covering over with grass.</span><br />
</p>
<p id="mn104c21p1">
<span class="m-text m-primary">Chayime, ānanda, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti.</span><br />
<span class="m-text">Ānanda, these six warm-hearted qualities make for fondness and respect, conducing to inclusion, harmony, and unity, without quarreling.</span><br />
</p>
<p id="mn104c21p2">
<span class="m-text m-primary">Katame cha?</span><br />
<span class="m-text">What six?</span><br />
</p>
<p id="mn104c21p3">
<span class="m-text m-primary">Idhānanda, bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="m-text">Firstly, a mendicant consistently treats their spiritual companions with bodily kindness, both in public and in private.</span><br />
</p>
<p id="mn104c21p4">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This warm-hearted quality makes for fondness and respect, conducing to inclusion, harmony, and unity, without quarreling.</span><br />
</p>
<p id="mn104c21p5">
<span class="m-text m-primary">Puna caparaṁ, ānanda, bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="m-text">Furthermore, a mendicant consistently treats their spiritual companions with verbal kindness …</span><br />
</p>
<p id="mn104c21p6">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This too is a warm-hearted quality.</span><br />
</p>
<p id="mn104c21p7">
<span class="m-text m-primary">Puna caparaṁ, ānanda, bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="m-text">Furthermore, a mendicant consistently treats their spiritual companions with mental kindness …</span><br />
</p>
<p id="mn104c21p8">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This too is a warm-hearted quality.</span><br />
</p>
<p id="mn104c21p9">
<span class="m-text m-primary">Puna caparaṁ, ānanda, bhikkhu—ye te lābhā dhammikā dhammaladdhā antamaso pattapariyāpannamattampi tathārūpehi lābhehi—apaṭivibhattabhogī hoti, sīlavantehi sabrahmacārīhi sādhāraṇabhogī.</span><br />
<span class="m-text">Furthermore, a mendicant shares without reservation any material possessions they have gained by legitimate means, even the food placed in the alms-bowl, using them in common with their ethical spiritual companions.</span><br />
</p>
<p id="mn104c21p10">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This too is a warm-hearted quality.</span><br />
</p>
<p id="mn104c21p11">
<span class="m-text m-primary">Puna caparaṁ, ānanda, bhikkhu—yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni tathārūpesu sīlesu—sīlasāmaññagato viharati sabrahmacārīhi āvi ceva raho ca.</span><br />
<span class="m-text">Furthermore, a mendicant lives according to the precepts shared with their spiritual companions, both in public and in private. Those precepts are unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="mn104c21p12">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This too is a warm-hearted quality.</span><br />
</p>
<p id="mn104c21p13">
<span class="m-text m-primary">Puna caparaṁ, ānanda, bhikkhu—yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā—diṭṭhisāmaññagato viharati sabrahmacārīhi āvi ceva raho ca.</span><br />
<span class="m-text">Furthermore, a mendicant lives according to the view shared with their spiritual companions, both in public and in private. That view is noble and emancipating, and leads one who practices it to the complete ending of suffering.</span><br />
</p>
<p id="mn104c21p14">
<span class="m-text m-primary">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="m-text">This too is a warm-hearted quality.</span><br />
</p>
<p id="mn104c21p15">
<span class="m-text m-primary">Ime kho, ānanda, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti.</span><br />
<span class="m-text">These six warm-hearted qualities make for fondness and respect, conducing to inclusion, harmony, and unity, without quarreling.</span><br />
</p>
<p id="mn104c22p1">
<span class="m-text m-primary">Ime ce tumhe, ānanda, cha sāraṇīye dhamme samādāya vatteyyātha, passatha no tumhe, ānanda, taṁ vacanapathaṁ aṇuṁ vā thūlaṁ vā yaṁ tumhe nādhivāseyyāthā”ti?</span><br />
<span class="m-text">If you should undertake and follow these six warm-hearted qualities, do you see any criticism, large or small, that you could not endure?”</span><br />
</p>
<p id="mn104c22p2">
<span class="m-text m-primary">“No hetaṁ, bhante”.</span><br />
<span class="m-text">“No, sir.”</span><br />
</p>
<p id="mn104c22p3">
<span class="m-text m-primary">“Tasmātihānanda, ime cha sāraṇīye dhamme samādāya vattatha.</span><br />
<span class="m-text">“That’s why, Ānanda, you should undertake and follow these six warm-hearted qualities.</span><br />
</p>
<p id="mn104c22p4">
<span class="m-text m-primary">Taṁ vo bhavissati dīgharattaṁ hitāya sukhāyā”ti.</span><br />
<span class="m-text">That will be for your lasting welfare and happiness.”</span><br />
</p>
<p id="mn104c22p5">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn104c22p6">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn104c22p7">
<span class="m-text m-primary">Sāmagāmasuttaṁ niṭṭhitaṁ catutthaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>