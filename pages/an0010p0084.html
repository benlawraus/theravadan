<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.84 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0010p0084.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.84
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0083.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0085.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.84</span></p>
<p id="an10p84c0p2">
<span class="pali m-text">9. Theravagga</span><br />
<span class="sujato m-text">9. Senior Mendicants</span><br />
</p>
<section id="byakaranasutta">
<span id="an10p84c0p3"></span><h2><span class="pali m-text">Byākaraṇasutta</span></h2>
<p><span class="sujato m-text">Declaration</span></p>
<p id="an10p84c1p1">
<span class="pali m-text">Tatra kho āyasmā mahāmoggallāno bhikkhū āmantesi:</span><br />
<span class="sujato m-text">There Venerable Mahāmoggallāna addressed the mendicants:</span><br />
</p>
<p id="an10p84c1p2">
<span class="pali m-text">“āvuso bhikkhave”ti.</span><br />
<span class="sujato m-text">“Reverends, mendicants!”</span><br />
</p>
<p id="an10p84c1p3">
<span class="pali m-text">“Āvuso”ti kho te bhikkhū āyasmato mahāmoggallānassa paccassosuṁ.</span><br />
<span class="sujato m-text">“Reverend,” they replied.</span><br />
</p>
<p id="an10p84c1p4">
<span class="pali m-text">Āyasmā mahāmoggallāno etadavoca:</span><br />
<span class="sujato m-text">Venerable Mahāmoggallāna said this:</span><br />
</p>
<p id="an10p84c2p1">
<span class="pali m-text">“Idhāvuso, bhikkhu aññaṁ byākaroti:</span><br />
<span class="sujato m-text">“Take a mendicant who declares enlightenment:</span><br />
</p>
<p id="an10p84c2p2">
<span class="pali m-text">‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.</span><br />
<span class="sujato m-text">‘I understand: “Rebirth is ended, the spiritual journey has been completed, what had to be done has been done, there is no return to any state of existence.”’</span><br />
</p>
<p id="an10p84c2p3">
<span class="pali m-text">Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati.</span><br />
<span class="sujato m-text">They’re pursued, pressed, and grilled by the Realized One, or by one of his disciples who has the absorptions, and is skilled in attainments, in the minds of others, and in the ways of another’s mind.</span><br />
</p>
<p id="an10p84c2p4">
<span class="pali m-text">So tathāgatena vā tathāgatasāvakena vā jhāyinā samāpattikusalena paracittakusalena paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati.</span><br />
<span class="sujato m-text">Grilled in this way they get stuck or lose their way. They fall to ruin and disaster.</span><br />
</p>
<p id="an10p84c3p1">
<span class="pali m-text">Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:</span><br />
<span class="sujato m-text">The Realized One or one of his disciples comprehends their mind and investigates:</span><br />
</p>
<p id="an10p84c3p2">
<span class="pali m-text">‘kiṁ nu kho ayamāyasmā aññaṁ byākaroti—</span><br />
<span class="sujato m-text">‘Why does this venerable declare enlightenment, saying:</span><br />
</p>
<p id="an10p84c3p3">
<span class="pali m-text">khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti?</span><br />
<span class="sujato m-text">“I understand: ‘Rebirth is ended, the spiritual journey has been completed, what had to be done has been done, there is no return to any state of existence.’?”’</span><br />
</p>
<p id="an10p84c4p1">
<span class="pali m-text">Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:</span><br />
<span class="sujato m-text">They understand:</span><br />
</p>
<p id="an10p84c5p1">
<span class="pali m-text">‘Kodhano kho ayamāyasmā;</span><br />
<span class="sujato m-text">‘This venerable gets irritable,</span><br />
</p>
<p id="an10p84c5p2">
<span class="pali m-text">kodhapariyuṭṭhitena cetasā bahulaṁ viharati.</span><br />
<span class="sujato m-text">and often lives with a heart full of anger.</span><br />
</p>
<p id="an10p84c5p3">
<span class="pali m-text">Kodhapariyuṭṭhānaṁ kho pana tathāgatappavedite dhammavinaye parihānametaṁ.</span><br />
<span class="sujato m-text">But being full of anger means decline in the teaching and training proclaimed by the Realized One.</span><br />
</p>
<p id="an10p84c6p1">
<span class="pali m-text">Upanāhī kho pana ayamāyasmā;</span><br />
<span class="sujato m-text">This venerable is hostile …</span><br />
</p>
<p id="an10p84c6p2">
<span class="pali m-text">upanāhapariyuṭṭhitena cetasā bahulaṁ viharati.</span><br />
</p>
<p id="an10p84c6p3">
<span class="pali m-text">Upanāhapariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c7p1">
<span class="pali m-text">Makkhī kho pana ayamāyasmā;</span><br />
<span class="sujato m-text">prone to disdain …</span><br />
</p>
<p id="an10p84c7p2">
<span class="pali m-text">makkhapariyuṭṭhitena cetasā bahulaṁ viharati.</span><br />
</p>
<p id="an10p84c7p3">
<span class="pali m-text">Makkhapariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c8p1">
<span class="pali m-text">Paḷāsī kho pana ayamāyasmā;</span><br />
<span class="sujato m-text">contemptuous …</span><br />
</p>
<p id="an10p84c8p2">
<span class="pali m-text">paḷāsapariyuṭṭhitena cetasā bahulaṁ viharati.</span><br />
</p>
<p id="an10p84c8p3">
<span class="pali m-text">Paḷāsapariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c9p1">
<span class="pali m-text">Issukī kho pana ayamāyasmā;</span><br />
<span class="sujato m-text">jealous …</span><br />
</p>
<p id="an10p84c9p2">
<span class="pali m-text">issāpariyuṭṭhitena cetasā bahulaṁ viharati.</span><br />
</p>
<p id="an10p84c9p3">
<span class="pali m-text">Issāpariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c10p1">
<span class="pali m-text">Maccharī kho pana ayamāyasmā;</span><br />
<span class="sujato m-text">stingy …</span><br />
</p>
<p id="an10p84c10p2">
<span class="pali m-text">maccherapariyuṭṭhitena cetasā bahulaṁ viharati.</span><br />
</p>
<p id="an10p84c10p3">
<span class="pali m-text">Maccherapariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c11p1">
<span class="pali m-text">Saṭho kho pana ayamāyasmā;</span><br />
<span class="sujato m-text">devious …</span><br />
</p>
<p id="an10p84c11p2">
<span class="pali m-text">sāṭheyyapariyuṭṭhitena cetasā bahulaṁ viharati.</span><br />
</p>
<p id="an10p84c11p3">
<span class="pali m-text">Sāṭheyyapariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c12p1">
<span class="pali m-text">Māyāvī kho pana ayamāyasmā;</span><br />
<span class="sujato m-text">deceitful …</span><br />
</p>
<p id="an10p84c12p2">
<span class="pali m-text">māyāpariyuṭṭhitena cetasā bahulaṁ viharati.</span><br />
</p>
<p id="an10p84c12p3">
<span class="pali m-text">Māyāpariyuṭṭhānaṁ kho pana tathāgatappavedite dhammavinaye parihānametaṁ.</span><br />
</p>
<p id="an10p84c13p1">
<span class="pali m-text">Pāpiccho kho pana ayamāyasmā;</span><br />
<span class="sujato m-text">This venerable has bad desires,</span><br />
</p>
<p id="an10p84c13p2">
<span class="pali m-text">icchāpariyuṭṭhitena cetasā bahulaṁ viharati.</span><br />
<span class="sujato m-text">and often lives with a heart full of desire.</span><br />
</p>
<p id="an10p84c13p3">
<span class="pali m-text">Icchāpariyuṭṭhānaṁ kho pana tathāgatappavedite dhammavinaye parihānametaṁ.</span><br />
<span class="sujato m-text">But being full of desire means decline in the teaching and training proclaimed by the Realized One.</span><br />
</p>
<p id="an10p84c14p1">
<span class="pali m-text">Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno.</span><br />
<span class="sujato m-text">When there is still more to be done, this venerable stopped half-way after achieving some insignificant distinction.</span><br />
</p>
<p id="an10p84c14p2">
<span class="pali m-text">Antarā vosānagamanaṁ kho pana tathāgatappavedite dhammavinaye parihānametaṁ’.</span><br />
<span class="sujato m-text">But stopping half-way means decline in the teaching and training proclaimed by the Realized One.’</span><br />
</p>
<p id="an10p84c15p1">
<span class="pali m-text">So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.</span><br />
<span class="sujato m-text">It’s not possible for a mendicant to achieve growth, improvement, or maturity in this teaching and training without giving up these ten qualities.</span><br />
</p>
<p id="an10p84c15p2">
<span class="pali m-text">So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti.</span><br />
<span class="sujato m-text">It is possible for a mendicant to achieve growth, improvement, or maturity in this teaching and training after giving up these ten qualities.”</span><br />
</p>
<p id="an10p84c15p3">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0010p0083.html">Previous</a></div>
<div class="m-col-t-6 m-text-right">
<a href="https://theravadan.org/pages/an0010p0085.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>