<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0003p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0003p0007.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0003p0009.html">Next</a></div>
</div>
<p id="kv3p8c0p2">
<span class="pali m-text">Mahāpaṇṇāsaka</span><br />
</p>
<p id="kv3p8c0p3">
<span class="pali m-text">Tatiyavagga</span><br />
</p>
<section id="dibbasotakatha">
<span id="kv3p8c0p4"></span><h2><span class="pali m-text">Dibbasotakathā</span></h2>
<p id="kv3p8c1p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c1p2">
<span class="pali m-text">Āmantā.</span><br />
</p>
<p id="kv3p8c1p3">
<span class="pali m-text">Maṁsasotaṁ dibbasotaṁ, dibbasotaṁ maṁsasotanti?</span><br />
</p>
<p id="kv3p8c1p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c2p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c2p2">
<span class="pali m-text">Āmantā.</span><br />
</p>
<p id="kv3p8c2p3">
<span class="pali m-text">Yādisaṁ maṁsasotaṁ tādisaṁ dibbasotaṁ, yādisaṁ dibbasotaṁ tādisaṁ maṁsasotanti?</span><br />
</p>
<p id="kv3p8c2p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c3p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c3p2">
<span class="pali m-text">Āmantā.</span><br />
</p>
<p id="kv3p8c3p3">
<span class="pali m-text">Taññeva maṁsasotaṁ taṁ dibbasotaṁ, taṁ dibbasotaṁ taṁ maṁsasotanti?</span><br />
</p>
<p id="kv3p8c3p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c4p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c4p2">
<span class="pali m-text">Āmantā.</span><br />
</p>
<p id="kv3p8c4p3">
<span class="pali m-text">Yādiso maṁsasotassa visayo ānubhāvo gocaro tādiso dibbassa sotassa visayo ānubhāvo gocaroti?</span><br />
</p>
<p id="kv3p8c4p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c5p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c5p2">
<span class="pali m-text">Āmantā.</span><br />
</p>
<p id="kv3p8c5p3">
<span class="pali m-text">Upādinnaṁ hutvā anupādinnaṁ hotīti?</span><br />
</p>
<p id="kv3p8c5p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c6p1">
<span class="pali m-text">Upādinnaṁ hutvā anupādinnaṁ hotīti?</span><br />
</p>
<p id="kv3p8c6p2">
<span class="pali m-text">Āmantā.</span><br />
</p>
<p id="kv3p8c6p3">
<span class="pali m-text">Kāmāvacaraṁ hutvā rūpāvacaraṁ hotīti?</span><br />
</p>
<p id="kv3p8c6p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c7p1">
<span class="pali m-text">Kāmāvacaraṁ hutvā rūpāvacaraṁ hotīti?</span><br />
</p>
<p id="kv3p8c7p2">
<span class="pali m-text">Āmantā.</span><br />
</p>
<p id="kv3p8c7p3">
<span class="pali m-text">Rūpāvacaraṁ hutvā arūpāvacaraṁ hotīti?</span><br />
</p>
<p id="kv3p8c7p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c8p1">
<span class="pali m-text">Rūpāvacaraṁ hutvā arūpāvacaraṁ hotīti?</span><br />
</p>
<p id="kv3p8c8p2">
<span class="pali m-text">Āmantā.</span><br />
</p>
<p id="kv3p8c8p3">
<span class="pali m-text">Pariyāpannaṁ hutvā apariyāpannaṁ hotīti?</span><br />
</p>
<p id="kv3p8c8p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c9p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c9p2">
<span class="pali m-text">Āmantā.</span><br />
</p>
<p id="kv3p8c9p3">
<span class="pali m-text">Dibbasotaṁ dhammupatthaddhaṁ maṁsasotaṁ hotīti?</span><br />
</p>
<p id="kv3p8c9p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c10p1">
<span class="pali m-text">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c10p2">
<span class="pali m-text">Āmantā.</span><br />
</p>
<p id="kv3p8c10p3">
<span class="pali m-text">Ekaṁyeva sotanti?</span><br />
</p>
<p id="kv3p8c10p4">
<span class="pali m-text">Na hevaṁ vattabbe …pe….</span><br />
</p>
<p id="kv3p8c11p1">
<span class="pali m-text">Ekaṁyeva sotanti?</span><br />
</p>
<p id="kv3p8c11p2">
<span class="pali m-text">Āmantā.</span><br />
</p>
<p id="kv3p8c11p3">
<span class="pali m-text">Nanu dve sotāni vuttāni bhagavatā—</span><br />
</p>
<p id="kv3p8c11p4">
<span class="pali m-text">“maṁsasotaṁ, dibbasotan”ti?</span><br />
</p>
<p id="kv3p8c11p5">
<span class="pali m-text">Āmantā.</span><br />
</p>
<p id="kv3p8c11p6">
<span class="pali m-text">Hañci dve sotāni vuttāni bhagavatā—</span><br />
</p>
<p id="kv3p8c11p7">
<span class="pali m-text">maṁsasotaṁ, dibbasotaṁ, no ca vata re vattabbe—</span><br />
</p>
<p id="kv3p8c11p8">
<span class="pali m-text">“ekaññeva sotan”ti.</span><br />
</p>
<p id="kv3p8c11p9">
<span class="pali m-text">Dibbasotakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>