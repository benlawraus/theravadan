<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0inz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0inz.html" />
  <meta property="og:description" content="Dasakanipāta Catudvāravagga 1. Catudvārajātaka “Catudvāramidaṁ nagaraṁ, āyasaṁ daḷhapākāraṁ; Oruddhapaṭiruddhosmi, kiṁ pāpaṁ pakataṁ mayā”. “Sabbe apihitā dvārā, oruddhosmi yathā dijo; Kimādhikaraṇaṁ yakkha, cakkābhinihato ahaṁ. Laddhā satasahassāni, atirekāni vīsati; Anukampakānaṁ ñātīnaṁ, vacanaṁ samma nākari. Laṅghiṁ samuddaṁ pakkhandi, sāgaraṁ appasiddhikaṁ; Catubbhi aṭṭhajjhagamā, aṭṭhāhipi ca soḷasa. So …" />
  <meta name="twitter:description" content="Dasakanipāta Catudvāravagga 1. Catudvārajātaka “Catudvāramidaṁ nagaraṁ, āyasaṁ daḷhapākāraṁ; Oruddhapaṭiruddhosmi, kiṁ pāpaṁ pakataṁ mayā”. “Sabbe apihitā dvārā, oruddhosmi yathā dijo; Kimādhikaraṇaṁ yakkha, cakkābhinihato ahaṁ. Laddhā satasahassāni, atirekāni vīsati; Anukampakānaṁ ñātīnaṁ, vacanaṁ samma nākari. Laṅghiṁ samuddaṁ pakkhandi, sāgaraṁ appasiddhikaṁ; Catubbhi aṭṭhajjhagamā, aṭṭhāhipi ca soḷasa. So …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="catudvarajataka">
<h4><a href="#catudvarajataka">1. Catudvārajātaka</a></h4>
<p id="ja439c1p1">
<span class="m-text m-primary">“Catudvāramidaṁ nagaraṁ,</span><br />
</p>
<p id="ja439c1p2">
<span class="m-text m-primary">āyasaṁ daḷhapākāraṁ;</span><br />
</p>
<p id="ja439c1p3">
<span class="m-text m-primary">Oruddhapaṭiruddhosmi,</span><br />
</p>
<p id="ja439c1p4">
<span class="m-text m-primary">kiṁ pāpaṁ pakataṁ mayā”.</span><br />
</p>
<p id="ja439c2p1">
<span class="m-text m-primary">“Sabbe apihitā dvārā,</span><br />
</p>
<p id="ja439c2p2">
<span class="m-text m-primary">oruddhosmi yathā dijo;</span><br />
</p>
<p id="ja439c2p3">
<span class="m-text m-primary">Kimādhikaraṇaṁ yakkha,</span><br />
</p>
<p id="ja439c2p4">
<span class="m-text m-primary">cakkābhinihato ahaṁ.</span><br />
</p>
<p id="ja439c3p1">
<span class="m-text m-primary">Laddhā satasahassāni,</span><br />
</p>
<p id="ja439c3p2">
<span class="m-text m-primary">atirekāni vīsati;</span><br />
</p>
<p id="ja439c3p3">
<span class="m-text m-primary">Anukampakānaṁ ñātīnaṁ,</span><br />
</p>
<p id="ja439c3p4">
<span class="m-text m-primary">vacanaṁ samma nākari.</span><br />
</p>
<p id="ja439c4p1">
<span class="m-text m-primary">Laṅghiṁ samuddaṁ pakkhandi,</span><br />
</p>
<p id="ja439c4p2">
<span class="m-text m-primary">sāgaraṁ appasiddhikaṁ;</span><br />
</p>
<p id="ja439c4p3">
<span class="m-text m-primary">Catubbhi aṭṭhajjhagamā,</span><br />
</p>
<p id="ja439c4p4">
<span class="m-text m-primary">aṭṭhāhipi ca soḷasa.</span><br />
</p>
<p id="ja439c5p1">
<span class="m-text m-primary">Soḷasāhi ca bāttiṁsa,</span><br />
</p>
<p id="ja439c5p2">
<span class="m-text m-primary">atricchaṁ cakkamāsado;</span><br />
</p>
<p id="ja439c5p3">
<span class="m-text m-primary">Icchāhatassa posassa,</span><br />
</p>
<p id="ja439c5p4">
<span class="m-text m-primary">cakkaṁ bhamati matthake.</span><br />
</p>
<p id="ja439c6p1">
<span class="m-text m-primary">Uparivisālā duppūrā,</span><br />
</p>
<p id="ja439c6p2">
<span class="m-text m-primary">icchā visaṭagāminī;</span><br />
</p>
<p id="ja439c6p3">
<span class="m-text m-primary">Ye ca taṁ anugijjhanti,</span><br />
</p>
<p id="ja439c6p4">
<span class="m-text m-primary">te honti cakkadhārino.</span><br />
</p>
<p id="ja439c7p1">
<span class="m-text m-primary">Bahubhaṇḍaṁ avahāya,</span><br />
</p>
<p id="ja439c7p2">
<span class="m-text m-primary">maggaṁ appaṭivekkhiya;</span><br />
</p>
<p id="ja439c7p3">
<span class="m-text m-primary">Yesañcetaṁ asaṅkhātaṁ,</span><br />
</p>
<p id="ja439c7p4">
<span class="m-text m-primary">te honti cakkadhārino.</span><br />
</p>
<p id="ja439c8p1">
<span class="m-text m-primary">Kammaṁ samekkhe vipulañca bhogaṁ,</span><br />
</p>
<p id="ja439c8p2">
<span class="m-text m-primary">Icchaṁ na seveyya anatthasaṁhitaṁ;</span><br />
</p>
<p id="ja439c8p3">
<span class="m-text m-primary">Kareyya vākyaṁ anukampakānaṁ,</span><br />
</p>
<p id="ja439c8p4">
<span class="m-text m-primary">Taṁ tādisaṁ nātivatteyya cakkaṁ”.</span><br />
</p>
<p id="ja439c9p1">
<span class="m-text m-primary">“Kīvaciraṁ nu me yakkha,</span><br />
</p>
<p id="ja439c9p2">
<span class="m-text m-primary">cakkaṁ sirasi ṭhassati;</span><br />
</p>
<p id="ja439c9p3">
<span class="m-text m-primary">Kati vassasahassāni,</span><br />
</p>
<p id="ja439c9p4">
<span class="m-text m-primary">taṁ me akkhāhi pucchito”.</span><br />
</p>
<p id="ja439c10p1">
<span class="m-text m-primary">“Atisaro paccasaro,</span><br />
</p>
<p id="ja439c10p2">
<span class="m-text m-primary">mittavinda suṇohi me;</span><br />
</p>
<p id="ja439c10p3">
<span class="m-text m-primary">Cakkaṁ te sirasi māviddhaṁ,</span><br />
</p>
<p id="ja439c10p4">
<span class="m-text m-primary">na taṁ jīvaṁ pamokkhasī”ti.</span><br />
</p>
<p id="ja439c11p1">
<span class="m-text m-primary">Catudvārajātakaṁ paṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>