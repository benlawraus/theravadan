<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0k8z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0k8z.html" />
  <meta property="og:description" content="Pakiṇṇakanipāta Sālikedāravagga 1. Sālikedārajātaka “Sampannaṁ sālikedāraṁ, suvā bhuñjanti kosiya; Paṭivedemi te brahme, na ne vāretumussahe. Eko ca tattha sakuṇo, yo nesaṁ sabbasundaro; Bhutvā sāliṁ yathākāmaṁ, tuṇḍenādāya gacchati”. “Oḍḍentu vāḷapāsāni, yathā bajjhetha so dijo; Jīvañca naṁ gahetvāna, ānayehi mamantike”. “Ete bhutvā pivitvā ca, pakkamanti viha …" />
  <meta name="twitter:description" content="Pakiṇṇakanipāta Sālikedāravagga 1. Sālikedārajātaka “Sampannaṁ sālikedāraṁ, suvā bhuñjanti kosiya; Paṭivedemi te brahme, na ne vāretumussahe. Eko ca tattha sakuṇo, yo nesaṁ sabbasundaro; Bhutvā sāliṁ yathākāmaṁ, tuṇḍenādāya gacchati”. “Oḍḍentu vāḷapāsāni, yathā bajjhetha so dijo; Jīvañca naṁ gahetvāna, ānayehi mamantike”. “Ete bhutvā pivitvā ca, pakkamanti viha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<p id="ja484c0p2">
<span class="pali m-text">Pakiṇṇakanipāta</span><br />
</p>
<p id="ja484c0p3">
<span class="pali m-text">Sālikedāravagga</span><br />
</p>
<section id="salikedarajataka">
<span id="ja484c0p4"></span><h2><span class="pali m-text">1. Sālikedārajātaka</span></h2>
<p id="ja484c1p1">
<span class="pali m-text">“Sampannaṁ sālikedāraṁ,</span><br />
</p>
<p id="ja484c1p2">
<span class="pali m-text">suvā bhuñjanti kosiya;</span><br />
</p>
<p id="ja484c1p3">
<span class="pali m-text">Paṭivedemi te brahme,</span><br />
</p>
<p id="ja484c1p4">
<span class="pali m-text">na ne vāretumussahe.</span><br />
</p>
<p id="ja484c2p1">
<span class="pali m-text">Eko ca tattha sakuṇo,</span><br />
</p>
<p id="ja484c2p2">
<span class="pali m-text">yo nesaṁ sabbasundaro;</span><br />
</p>
<p id="ja484c2p3">
<span class="pali m-text">Bhutvā sāliṁ yathākāmaṁ,</span><br />
</p>
<p id="ja484c2p4">
<span class="pali m-text">tuṇḍenādāya gacchati”.</span><br />
</p>
<p id="ja484c3p1">
<span class="pali m-text">“Oḍḍentu vāḷapāsāni,</span><br />
</p>
<p id="ja484c3p2">
<span class="pali m-text">yathā bajjhetha so dijo;</span><br />
</p>
<p id="ja484c3p3">
<span class="pali m-text">Jīvañca naṁ gahetvāna,</span><br />
</p>
<p id="ja484c3p4">
<span class="pali m-text">ānayehi mamantike”.</span><br />
</p>
<p id="ja484c4p1">
<span class="pali m-text">“Ete bhutvā pivitvā ca,</span><br />
</p>
<p id="ja484c4p2">
<span class="pali m-text">pakkamanti vihaṅgamā;</span><br />
</p>
<p id="ja484c4p3">
<span class="pali m-text">Eko baddhosmi pāsena,</span><br />
</p>
<p id="ja484c4p4">
<span class="pali m-text">kiṁ pāpaṁ pakataṁ mayā”.</span><br />
</p>
<p id="ja484c5p1">
<span class="pali m-text">“Udaraṁ nūna aññesaṁ,</span><br />
</p>
<p id="ja484c5p2">
<span class="pali m-text">suva accodaraṁ tava;</span><br />
</p>
<p id="ja484c5p3">
<span class="pali m-text">Bhutvā sāliṁ yathākāmaṁ,</span><br />
</p>
<p id="ja484c5p4">
<span class="pali m-text">tuṇḍenādāya gacchasi.</span><br />
</p>
<p id="ja484c6p1">
<span class="pali m-text">Koṭṭhaṁ nu tattha pūresi,</span><br />
</p>
<p id="ja484c6p2">
<span class="pali m-text">suva veraṁ nu te mayā;</span><br />
</p>
<p id="ja484c6p3">
<span class="pali m-text">Puṭṭho me samma akkhāhi,</span><br />
</p>
<p id="ja484c6p4">
<span class="pali m-text">kuhiṁ sāliṁ nidāhasi”.</span><br />
</p>
<p id="ja484c7p1">
<span class="pali m-text">“Na me veraṁ tayā saddhiṁ,</span><br />
</p>
<p id="ja484c7p2">
<span class="pali m-text">koṭṭho mayhaṁ na vijjati;</span><br />
</p>
<p id="ja484c7p3">
<span class="pali m-text">Iṇaṁ muñcāmiṇaṁ dammi,</span><br />
</p>
<p id="ja484c7p4">
<span class="pali m-text">sampatto koṭasimbaliṁ;</span><br />
</p>
<p id="ja484c7p5">
<span class="pali m-text">Nidhimpi tattha nidahāmi,</span><br />
</p>
<p id="ja484c7p6">
<span class="pali m-text">evaṁ jānāhi kosiya”.</span><br />
</p>
<p id="ja484c8p1">
<span class="pali m-text">“Kīdisaṁ te iṇadānaṁ,</span><br />
</p>
<p id="ja484c8p2">
<span class="pali m-text">iṇamokkho ca kīdiso;</span><br />
</p>
<p id="ja484c8p3">
<span class="pali m-text">Nidhinidhānamakkhāhi,</span><br />
</p>
<p id="ja484c8p4">
<span class="pali m-text">atha pāsā pamokkhasi”.</span><br />
</p>
<p id="ja484c9p1">
<span class="pali m-text">“Ajātapakkhā taruṇā,</span><br />
</p>
<p id="ja484c9p2">
<span class="pali m-text">puttakā mayha kosiya;</span><br />
</p>
<p id="ja484c9p3">
<span class="pali m-text">Te maṁ bhatā bharissanti,</span><br />
</p>
<p id="ja484c9p4">
<span class="pali m-text">tasmā tesaṁ iṇaṁ dade.</span><br />
</p>
<p id="ja484c10p1">
<span class="pali m-text">Mātā pitā ca me vuddhā,</span><br />
</p>
<p id="ja484c10p2">
<span class="pali m-text">jiṇṇakā gatayobbanā;</span><br />
</p>
<p id="ja484c10p3">
<span class="pali m-text">Tesaṁ tuṇḍena hātūna,</span><br />
</p>
<p id="ja484c10p4">
<span class="pali m-text">muñce pubbakataṁ iṇaṁ.</span><br />
</p>
<p id="ja484c11p1">
<span class="pali m-text">Aññepi tattha sakuṇā,</span><br />
</p>
<p id="ja484c11p2">
<span class="pali m-text">khīṇapakkhā sudubbalā;</span><br />
</p>
<p id="ja484c11p3">
<span class="pali m-text">Tesaṁ puññatthiko dammi,</span><br />
</p>
<p id="ja484c11p4">
<span class="pali m-text">taṁ nidhiṁ āhu paṇḍitā.</span><br />
</p>
<p id="ja484c12p1">
<span class="pali m-text">Īdisaṁ me iṇadānaṁ,</span><br />
</p>
<p id="ja484c12p2">
<span class="pali m-text">iṇamokkho ca īdiso;</span><br />
</p>
<p id="ja484c12p3">
<span class="pali m-text">Nidhinidhānamakkhāmi,</span><br />
</p>
<p id="ja484c12p4">
<span class="pali m-text">evaṁ jānāhi kosiya”.</span><br />
</p>
<p id="ja484c13p1">
<span class="pali m-text">“Bhaddako vatayaṁ pakkhī,</span><br />
</p>
<p id="ja484c13p2">
<span class="pali m-text">dijo paramadhammiko;</span><br />
</p>
<p id="ja484c13p3">
<span class="pali m-text">Ekaccesu manussesu,</span><br />
</p>
<p id="ja484c13p4">
<span class="pali m-text">ayaṁ dhammo na vijjati.</span><br />
</p>
<p id="ja484c14p1">
<span class="pali m-text">Bhuñja sāliṁ yathākāmaṁ,</span><br />
</p>
<p id="ja484c14p2">
<span class="pali m-text">saha sabbehi ñātibhi;</span><br />
</p>
<p id="ja484c14p3">
<span class="pali m-text">Punāpi suva passemu,</span><br />
</p>
<p id="ja484c14p4">
<span class="pali m-text">piyaṁ me tava dassanaṁ”.</span><br />
</p>
<p id="ja484c15p1">
<span class="pali m-text">“Bhuttañca pītañca tavassamamhi,</span><br />
</p>
<p id="ja484c15p2">
<span class="pali m-text">Ratī ca no kosiya te sakāse;</span><br />
</p>
<p id="ja484c15p3">
<span class="pali m-text">Nikkhittadaṇḍesu dadāhi dānaṁ,</span><br />
</p>
<p id="ja484c15p4">
<span class="pali m-text">Jiṇṇe ca mātāpitaro bharassu”.</span><br />
</p>
<p id="ja484c16p1">
<span class="pali m-text">“Lakkhī vata me udapādi ajja,</span><br />
</p>
<p id="ja484c16p2">
<span class="pali m-text">Yo addasāsiṁ pavaraṁ dijānaṁ;</span><br />
</p>
<p id="ja484c16p3">
<span class="pali m-text">Suvassa sutvāna subhāsitāni,</span><br />
</p>
<p id="ja484c16p4">
<span class="pali m-text">Kāhāmi puññāni anappakāni”.</span><br />
</p>
<p id="ja484c17p1">
<span class="pali m-text">So kosiyo attamano udaggo,</span><br />
</p>
<p id="ja484c17p2">
<span class="pali m-text">Annañca pānañcabhisaṅkharitvā;</span><br />
</p>
<p id="ja484c17p3">
<span class="pali m-text">Annena pānena pasannacitto,</span><br />
</p>
<p id="ja484c17p4">
<span class="pali m-text">Santappayi samaṇabrāhmaṇe cāti.</span><br />
</p>
<p id="ja484c18p1">
<span class="pali m-text">Sālikedārajātakaṁ paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>