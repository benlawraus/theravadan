<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/jay0gqz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="/pages/jay0gqz.html" />
  <meta property="og:description" content="Sattakanipāta Gandhāravagga 8. Dhūmakārijātaka “Rājā apucchi vidhuraṁ, dhammakāmo yudhiṭṭhilo; Api brāhmaṇa jānāsi, ko eko bahu socati”. “Brāhmaṇo ajayūthena, pahūtedho vane vasaṁ; Dhūmaṁ akāsi vāseṭṭho, rattindivamatandito. Tassa taṁ dhūmagandhena, sarabhā makasaḍḍitā; Vassāvāsaṁ upāgacchuṁ, dhūmakārissa santike. Sarabhesu manaṁ katvā, ajā so nāvabujjhatha; Āgacchantī vajantī vā, tassa tā …" />
  <meta name="twitter:description" content="Sattakanipāta Gandhāravagga 8. Dhūmakārijātaka “Rājā apucchi vidhuraṁ, dhammakāmo yudhiṭṭhilo; Api brāhmaṇa jānāsi, ko eko bahu socati”. “Brāhmaṇo ajayūthena, pahūtedho vane vasaṁ; Dhūmaṁ akāsi vāseṭṭho, rattindivamatandito. Tassa taṁ dhūmagandhena, sarabhā makasaḍḍitā; Vassāvāsaṁ upāgacchuṁ, dhūmakārissa santike. Sarabhesu manaṁ katvā, ajā so nāvabujjhatha; Āgacchantī vajantī vā, tassa tā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="sattakanipata">
<h2><a href="#sattakanipata">Sattakanipāta</a></h2>
<section id="gandharavagga">
<h3><a href="#gandharavagga">Gandhāravagga</a></h3>
<section id="dhumakarijataka">
<h4><a href="#dhumakarijataka">8. Dhūmakārijātaka</a></h4>
<p id="ja413c1p1">
<span class="pali m-text">“Rājā apucchi vidhuraṁ,</span><br />
</p>
<p id="ja413c1p2">
<span class="pali m-text">dhammakāmo yudhiṭṭhilo;</span><br />
</p>
<p id="ja413c1p3">
<span class="pali m-text">Api brāhmaṇa jānāsi,</span><br />
</p>
<p id="ja413c1p4">
<span class="pali m-text">ko eko bahu socati”.</span><br />
</p>
<p id="ja413c2p1">
<span class="pali m-text">“Brāhmaṇo ajayūthena,</span><br />
</p>
<p id="ja413c2p2">
<span class="pali m-text">pahūtedho vane vasaṁ;</span><br />
</p>
<p id="ja413c2p3">
<span class="pali m-text">Dhūmaṁ akāsi vāseṭṭho,</span><br />
</p>
<p id="ja413c2p4">
<span class="pali m-text">rattindivamatandito.</span><br />
</p>
<p id="ja413c3p1">
<span class="pali m-text">Tassa taṁ dhūmagandhena,</span><br />
</p>
<p id="ja413c3p2">
<span class="pali m-text">sarabhā makasaḍḍitā;</span><br />
</p>
<p id="ja413c3p3">
<span class="pali m-text">Vassāvāsaṁ upāgacchuṁ,</span><br />
</p>
<p id="ja413c3p4">
<span class="pali m-text">dhūmakārissa santike.</span><br />
</p>
<p id="ja413c4p1">
<span class="pali m-text">Sarabhesu manaṁ katvā,</span><br />
</p>
<p id="ja413c4p2">
<span class="pali m-text">ajā so nāvabujjhatha;</span><br />
</p>
<p id="ja413c4p3">
<span class="pali m-text">Āgacchantī vajantī vā,</span><br />
</p>
<p id="ja413c4p4">
<span class="pali m-text">tassa tā vinasuṁ ajā.</span><br />
</p>
<p id="ja413c5p1">
<span class="pali m-text">Sarabhā sarade kāle,</span><br />
</p>
<p id="ja413c5p2">
<span class="pali m-text">pahīnamakase vane;</span><br />
</p>
<p id="ja413c5p3">
<span class="pali m-text">Pāvisuṁ giriduggāni,</span><br />
</p>
<p id="ja413c5p4">
<span class="pali m-text">nadīnaṁ pabhavāni ca.</span><br />
</p>
<p id="ja413c6p1">
<span class="pali m-text">Sarabhe ca gate disvā,</span><br />
</p>
<p id="ja413c6p2">
<span class="pali m-text">ajā ca vibhavaṁ gatā;</span><br />
</p>
<p id="ja413c6p3">
<span class="pali m-text">Kiso ca vivaṇṇo cāsi,</span><br />
</p>
<p id="ja413c6p4">
<span class="pali m-text">paṇḍurogī ca brāhmaṇo.</span><br />
</p>
<p id="ja413c7p1">
<span class="pali m-text">Evaṁ yo saṁ niraṅkatvā,</span><br />
</p>
<p id="ja413c7p2">
<span class="pali m-text">āgantuṁ kurute piyaṁ;</span><br />
</p>
<p id="ja413c7p3">
<span class="pali m-text">So eko bahu socati,</span><br />
</p>
<p id="ja413c7p4">
<span class="pali m-text">dhūmakārīva brāhmaṇo”ti.</span><br />
</p>
<p id="ja413c8p1">
<span class="pali m-text">Dhūmakārijātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>