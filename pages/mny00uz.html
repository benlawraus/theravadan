<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 24 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny00uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 24" />
  <meta name="twitter:title" content="Majjhima Nikāya 24" />
  <meta property="og:url" content="https://www.theravadan.org/pages/mny00uz.html" />
  <meta property="og:description" content="Translators: sujato Middle Discourses 24 Rathavinītasutta Prepared Chariots Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho sambahulā jātibhūmakā bhikkhū jātibhūmiyaṁ vassaṁvuṭṭhā yena …" />
  <meta name="twitter:description" content="Translators: sujato Middle Discourses 24 Rathavinītasutta Prepared Chariots Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha kho sambahulā jātibhūmakā bhikkhū jātibhūmiyaṁ vassaṁvuṭṭhā yena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 24
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 24</span></p>
<p id="mn24c0p2">
<span class="m-text m-primary">Rathavinītasutta</span><br />
<span class="m-text">Prepared Chariots</span><br />
</p>
<p id="mn24c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn24c1p2">
<span class="m-text m-primary">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="mn24c2p1">
<span class="m-text m-primary">Atha kho sambahulā jātibhūmakā bhikkhū jātibhūmiyaṁ vassaṁvuṭṭhā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca:</span><br />
<span class="m-text">Then several mendicants who had completed the rainy season residence in their native land went to the Buddha, bowed, and sat down to one side. The Buddha said to them:</span><br />
</p>
<p id="mn24c2p2">
<span class="m-text m-primary">“Ko nu kho, bhikkhave, jātibhūmiyaṁ jātibhūmakānaṁ bhikkhūnaṁ sabrahmacārīnaṁ evaṁ sambhāvito:</span><br />
<span class="m-text">“In your native land, mendicants, which of the native mendicants is esteemed in this way:</span><br />
</p>
<p id="mn24c2p3">
<span class="m-text m-primary">‘attanā ca appiccho appicchakathañca bhikkhūnaṁ kattā, attanā ca santuṭṭho santuṭṭhikathañca bhikkhūnaṁ kattā, attanā ca pavivitto pavivekakathañca bhikkhūnaṁ kattā, attanā ca asaṁsaṭṭho asaṁsaggakathañca bhikkhūnaṁ kattā, attanā ca āraddhavīriyo vīriyārambhakathañca bhikkhūnaṁ kattā, attanā ca sīlasampanno sīlasampadākathañca bhikkhūnaṁ kattā, attanā ca samādhisampanno samādhisampadākathañca bhikkhūnaṁ kattā, attanā ca paññāsampanno paññāsampadākathañca bhikkhūnaṁ kattā, attanā ca vimuttisampanno vimuttisampadākathañca bhikkhūnaṁ kattā, attanā ca vimuttiñāṇadassanasampanno vimuttiñāṇadassanasampadākathañca bhikkhūnaṁ kattā, ovādako viññāpako sandassako samādapako samuttejako sampahaṁsako sabrahmacārīnan’”ti?</span><br />
<span class="m-text">‘Personally having few wishes, they speak to the mendicants on having few wishes. Personally having contentment, seclusion, aloofness, energy, ethics, immersion, wisdom, freedom, and the knowledge and vision of freedom, they speak to the mendicants on all these things. They’re an adviser and instructor, one who educates, encourages, fires up, and inspires their spiritual companions.’”</span><br />
</p>
<p id="mn24c2p4">
<span class="m-text m-primary">“Puṇṇo nāma, bhante, āyasmā mantāṇiputto jātibhūmiyaṁ jātibhūmakānaṁ bhikkhūnaṁ sabrahmacārīnaṁ evaṁ sambhāvito:</span><br />
<span class="m-text">“Puṇṇa Mantāṇiputta, sir, is esteemed in this way in our native land.”</span><br />
</p>
<p id="mn24c2p5">
<span class="m-text m-primary">‘attanā ca appiccho appicchakathañca bhikkhūnaṁ kattā, attanā ca santuṭṭho …pe… ovādako viññāpako sandassako samādapako samuttejako sampahaṁsako sabrahmacārīnan’”ti.</span><br />
</p>
<p id="mn24c3p1">
<span class="m-text m-primary">Tena kho pana samayena āyasmā sāriputto bhagavato avidūre nisinno hoti.</span><br />
<span class="m-text">Now at that time Venerable Sāriputta was meditating not far from the Buddha.</span><br />
</p>
<p id="mn24c3p2">
<span class="m-text m-primary">Atha kho āyasmato sāriputtassa etadahosi:</span><br />
<span class="m-text">Then he thought:</span><br />
</p>
<p id="mn24c3p3">
<span class="m-text m-primary">“lābhā āyasmato puṇṇassa mantāṇiputtassa, suladdhalābhā āyasmato puṇṇassa mantāṇiputtassa,</span><br />
<span class="m-text">“Puṇṇa Mantāṇiputta is fortunate, so very fortunate,</span><br />
</p>
<p id="mn24c3p4">
<span class="m-text m-primary">yassa viññū sabrahmacārī satthu sammukhā anumassa anumassa vaṇṇaṁ bhāsanti, tañca satthā abbhanumodati.</span><br />
<span class="m-text">in that his sensible spiritual companions praise him point by point in the presence of the Teacher, and that the Teacher seconds that appreciation.</span><br />
</p>
<p id="mn24c3p5">
<span class="m-text m-primary">Appeva nāma mayampi kadāci karahaci āyasmatā puṇṇena mantāṇiputtena saddhiṁ samāgaccheyyāma, appeva nāma siyā kocideva kathāsallāpo”ti.</span><br />
<span class="m-text">Hopefully, some time or other I’ll get to meet Venerable Puṇṇa, and we can have a discussion.”</span><br />
</p>
<p id="mn24c4p1">
<span class="m-text m-primary">Atha kho bhagavā rājagahe yathābhirantaṁ viharitvā yena sāvatthi tena cārikaṁ pakkāmi.</span><br />
<span class="m-text">When the Buddha had stayed in Rājagaha as long as he wished, he set out for Sāvatthī.</span><br />
</p>
<p id="mn24c4p2">
<span class="m-text m-primary">Anupubbena cārikaṁ caramāno yena sāvatthi tadavasari.</span><br />
<span class="m-text">Traveling stage by stage, he arrived at Sāvatthī,</span><br />
</p>
<p id="mn24c4p3">
<span class="m-text m-primary">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">where he stayed in Jeta’s Grove, Anāthapiṇḍika’s monastery.</span><br />
</p>
<p id="mn24c4p4">
<span class="m-text m-primary">Assosi kho āyasmā puṇṇo mantāṇiputto: “bhagavā kira sāvatthiṁ anuppatto; sāvatthiyaṁ viharati jetavane anāthapiṇḍikassa ārāme”ti.</span><br />
<span class="m-text">Puṇṇa heard that the Buddha had arrived at Sāvatthī.</span><br />
</p>
<p id="mn24c5p1">
<span class="m-text m-primary">Atha kho āyasmā puṇṇo mantāṇiputto senāsanaṁ saṁsāmetvā pattacīvaramādāya yena sāvatthi tena cārikaṁ pakkāmi.</span><br />
<span class="m-text">Then he set his lodgings in order and, taking his bowl and robe, set out for Sāvatthī.</span><br />
</p>
<p id="mn24c5p2">
<span class="m-text m-primary">Anupubbena cārikaṁ caramāno yena sāvatthi jetavanaṁ anāthapiṇḍikassa ārāmo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">Eventually he came to Sāvatthī and Jeta’s Grove. He went up to the Buddha, bowed, and sat down to one side.</span><br />
</p>
<p id="mn24c5p3">
<span class="m-text m-primary">Ekamantaṁ nisinnaṁ kho āyasmantaṁ puṇṇaṁ mantāṇiputtaṁ bhagavā dhammiyā kathāya sandassesi samādapesi samuttejesi sampahaṁsesi.</span><br />
<span class="m-text">The Buddha educated, encouraged, fired up, and inspired him with a Dhamma talk.</span><br />
</p>
<p id="mn24c5p4">
<span class="m-text m-primary">Atha kho āyasmā puṇṇo mantāṇiputto bhagavatā dhammiyā kathāya sandassito samādapito samuttejito sampahaṁsito bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yena andhavanaṁ tenupasaṅkami divāvihārāya.</span><br />
<span class="m-text">Then, having approved and agreed with what the Buddha said, Puṇṇa got up from his seat, bowed, and respectfully circled the Buddha, keeping him on his right. Then he went to the Dark Forest for the day’s meditation.</span><br />
</p>
<p id="mn24c6p1">
<span class="m-text m-primary">Atha kho aññataro bhikkhu yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca:</span><br />
<span class="m-text">Then a certain mendicant went up to Venerable Sāriputta, and said to him,</span><br />
</p>
<p id="mn24c6p2">
<span class="m-text m-primary">“yassa kho tvaṁ, āvuso sāriputta, puṇṇassa nāma bhikkhuno mantāṇiputtassa abhiṇhaṁ kittayamāno ahosi, so bhagavatā dhammiyā kathāya sandassito samādapito samuttejito sampahaṁsito bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yena andhavanaṁ tena pakkanto divāvihārāyā”ti.</span><br />
<span class="m-text">“Reverend Sāriputta, the mendicant named Puṇṇa, of whom you have often spoken so highly, after being inspired by a talk of the Buddha’s, left for the Dark Forest for the day’s meditation.”</span><br />
</p>
<p id="mn24c7p1">
<span class="m-text m-primary">Atha kho āyasmā sāriputto taramānarūpo nisīdanaṁ ādāya āyasmantaṁ puṇṇaṁ mantāṇiputtaṁ piṭṭhito piṭṭhito anubandhi sīsānulokī.</span><br />
<span class="m-text">Sāriputta quickly grabbed his sitting cloth and followed behind Puṇṇa, keeping sight of his head.</span><br />
</p>
<p id="mn24c7p2">
<span class="m-text m-primary">Atha kho āyasmā puṇṇo mantāṇiputto andhavanaṁ ajjhogāhetvā aññatarasmiṁ rukkhamūle divāvihāraṁ nisīdi.</span><br />
<span class="m-text">Puṇṇa plunged deep into the Dark Forest and sat at the root of a tree for the day’s meditation.</span><br />
</p>
<p id="mn24c7p3">
<span class="m-text m-primary">Āyasmāpi kho sāriputto andhavanaṁ ajjhogāhetvā aññatarasmiṁ rukkhamūle divāvihāraṁ nisīdi.</span><br />
<span class="m-text">And Sāriputta did likewise.</span><br />
</p>
<p id="mn24c8p1">
<span class="m-text m-primary">Atha kho āyasmā sāriputto sāyanhasamayaṁ paṭisallānā vuṭṭhito yenāyasmā puṇṇo mantāṇiputto tenupasaṅkami; upasaṅkamitvā āyasmatā puṇṇena mantāṇiputtena saddhiṁ sammodi.</span><br />
<span class="m-text">Then in the late afternoon, Sāriputta came out of retreat, went to Puṇṇa, and exchanged greetings with him.</span><br />
</p>
<p id="mn24c8p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā sāriputto āyasmantaṁ puṇṇaṁ mantāṇiputtaṁ etadavoca:</span><br />
<span class="m-text">When the greetings and polite conversation were over, he sat down to one side and said to Puṇṇa:</span><br />
</p>
<p id="mn24c9p1">
<span class="m-text m-primary">“Bhagavati no, āvuso, brahmacariyaṁ vussatī”ti?</span><br />
<span class="m-text">“Reverend, is our spiritual life lived under the Buddha?”</span><br />
</p>
<p id="mn24c9p2">
<span class="m-text m-primary">“Evamāvuso”ti.</span><br />
<span class="m-text">“Yes, reverend.”</span><br />
</p>
<p id="mn24c9p3">
<span class="m-text m-primary">“Kiṁ nu kho, āvuso, sīlavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Is the spiritual life lived under the Buddha for the sake of purification of ethics?”</span><br />
</p>
<p id="mn24c9p4">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p5">
<span class="m-text m-primary">“Kiṁ panāvuso, cittavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Then is the spiritual life lived under the Buddha for the sake of purification of mind?”</span><br />
</p>
<p id="mn24c9p6">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p7">
<span class="m-text m-primary">“Kiṁ nu kho, āvuso, diṭṭhivisuddhatthaṁ bhagavati brahmacariyaṁ vussatī”ti?</span><br />
<span class="m-text">“Is the spiritual life lived under the Buddha for the sake of purification of view?”</span><br />
</p>
<p id="mn24c9p8">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p9">
<span class="m-text m-primary">“Kiṁ panāvuso, kaṅkhāvitaraṇavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Then is the spiritual life lived under the Buddha for the sake of purification through overcoming doubt?”</span><br />
</p>
<p id="mn24c9p10">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p11">
<span class="m-text m-primary">“Kiṁ nu kho, āvuso, maggāmaggañāṇadassanavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Is the spiritual life lived under the Buddha for the sake of purification of knowledge and vision of the variety of paths?”</span><br />
</p>
<p id="mn24c9p12">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p13">
<span class="m-text m-primary">“Kiṁ panāvuso, paṭipadāñāṇadassanavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Then is the spiritual life lived under the Buddha for the sake of purification of knowledge and vision of the practice?”</span><br />
</p>
<p id="mn24c9p14">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c9p15">
<span class="m-text m-primary">“Kiṁ nu kho, āvuso, ñāṇadassanavisuddhatthaṁ bhagavati brahmacariyaṁ vussatī”ti?</span><br />
<span class="m-text">“Is the spiritual life lived under the Buddha for the sake of purification of knowledge and vision?”</span><br />
</p>
<p id="mn24c9p16">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c10p1">
<span class="m-text m-primary">“‘Kiṁ nu kho, āvuso, sīlavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ, āvuso’ti vadesi.</span><br />
<span class="m-text">“When asked each of these questions, you answered, ‘Certainly not.’</span><br />
</p>
<p id="mn24c10p2">
<span class="m-text m-primary">‘Kiṁ panāvuso, cittavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ, āvuso’ti vadesi.</span><br />
</p>
<p id="mn24c10p3">
<span class="m-text m-primary">‘Kiṁ nu kho, āvuso, diṭṭhivisuddhatthaṁ …pe…</span><br />
</p>
<p id="mn24c10p4">
<span class="m-text m-primary">kaṅkhāvitaraṇavisuddhatthaṁ …pe…</span><br />
</p>
<p id="mn24c10p5">
<span class="m-text m-primary">maggāmaggañāṇadassanavisuddhatthaṁ …pe…</span><br />
</p>
<p id="mn24c10p6">
<span class="m-text m-primary">paṭipadāñāṇadassanavisuddhatthaṁ …pe…</span><br />
</p>
<p id="mn24c10p7">
<span class="m-text m-primary">kiṁ nu kho, āvuso, ñāṇadassanavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ āvuso’ti vadesi.</span><br />
</p>
<p id="mn24c10p8">
<span class="m-text m-primary">Kimatthaṁ carahāvuso, bhagavati brahmacariyaṁ vussatī”ti?</span><br />
<span class="m-text">Then what exactly is the purpose of leading the spiritual life under the Buddha?”</span><br />
</p>
<p id="mn24c10p9">
<span class="m-text m-primary">“Anupādāparinibbānatthaṁ kho, āvuso, bhagavati brahmacariyaṁ vussatī”ti.</span><br />
<span class="m-text">“The purpose of leading the spiritual life under the Buddha is extinguishment by not grasping.”</span><br />
</p>
<p id="mn24c11p1">
<span class="m-text m-primary">“Kiṁ nu kho, āvuso, sīlavisuddhi anupādāparinibbānan”ti?</span><br />
<span class="m-text">“Reverend, is purification of ethics extinguishment by not grasping?”</span><br />
</p>
<p id="mn24c11p2">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c11p3">
<span class="m-text m-primary">“Kiṁ panāvuso, cittavisuddhi anupādāparinibbānan”ti?</span><br />
</p>
<p id="mn24c11p4">
<span class="m-text m-primary">“No hidaṁ, āvuso”.</span><br />
</p>
<p id="mn24c11p5">
<span class="m-text m-primary">“Kiṁ nu kho, āvuso, diṭṭhivisuddhi anupādāparinibbānan”ti?</span><br />
</p>
<p id="mn24c11p6">
<span class="m-text m-primary">“No hidaṁ, āvuso”.</span><br />
</p>
<p id="mn24c11p7">
<span class="m-text m-primary">“Kiṁ panāvuso, kaṅkhāvitaraṇavisuddhi anupādāparinibbānan”ti?</span><br />
</p>
<p id="mn24c11p8">
<span class="m-text m-primary">“No hidaṁ, āvuso”.</span><br />
</p>
<p id="mn24c11p9">
<span class="m-text m-primary">“Kiṁ nu kho, āvuso, maggāmaggañāṇadassanavisuddhi anupādāparinibbānan”ti?</span><br />
</p>
<p id="mn24c11p10">
<span class="m-text m-primary">“No hidaṁ, āvuso”.</span><br />
</p>
<p id="mn24c11p11">
<span class="m-text m-primary">“Kiṁ panāvuso, paṭipadāñāṇadassanavisuddhi anupādāparinibbānan”ti?</span><br />
</p>
<p id="mn24c11p12">
<span class="m-text m-primary">“No hidaṁ, āvuso”.</span><br />
</p>
<p id="mn24c11p13">
<span class="m-text m-primary">“Kiṁ nu kho, āvuso, ñāṇadassanavisuddhi anupādāparinibbānan”ti?</span><br />
<span class="m-text">“Is purification of knowledge and vision extinguishment by not grasping?”</span><br />
</p>
<p id="mn24c11p14">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c11p15">
<span class="m-text m-primary">“Kiṁ panāvuso, aññatra imehi dhammehi anupādāparinibbānan”ti?</span><br />
<span class="m-text">“Then is extinguishment by not grasping something apart from these things?”</span><br />
</p>
<p id="mn24c11p16">
<span class="m-text m-primary">“No hidaṁ, āvuso”.</span><br />
<span class="m-text">“Certainly not.”</span><br />
</p>
<p id="mn24c12p1">
<span class="m-text m-primary">“‘Kiṁ nu kho, āvuso, sīlavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi.</span><br />
<span class="m-text">“When asked each of these questions, you answered, ‘Certainly not.’</span><br />
</p>
<p id="mn24c12p2">
<span class="m-text m-primary">‘Kiṁ panāvuso, cittavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi.</span><br />
</p>
<p id="mn24c12p3">
<span class="m-text m-primary">‘Kiṁ nu kho, āvuso, diṭṭhivisuddhi anupādāparinibbānan’ti …pe…</span><br />
</p>
<p id="mn24c12p4">
<span class="m-text m-primary">kaṅkhāvitaraṇavisuddhi …</span><br />
</p>
<p id="mn24c12p5">
<span class="m-text m-primary">maggāmaggañāṇadassanavisuddhi …</span><br />
</p>
<p id="mn24c12p6">
<span class="m-text m-primary">paṭipadāñāṇadassanavisuddhi …</span><br />
</p>
<p id="mn24c12p7">
<span class="m-text m-primary">‘kiṁ nu kho, āvuso, ñāṇadassanavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi.</span><br />
</p>
<p id="mn24c12p8">
<span class="m-text m-primary">‘Kiṁ panāvuso, aññatra imehi dhammehi anupādāparinibbānan’ti iti puṭṭho samāno ‘no hidaṁ, āvuso’ti vadesi.</span><br />
</p>
<p id="mn24c12p9">
<span class="m-text m-primary">Yathākathaṁ panāvuso, imassa bhāsitassa attho daṭṭhabbo”ti?</span><br />
<span class="m-text">How then should we see the meaning of this statement?”</span><br />
</p>
<p id="mn24c13p1">
<span class="m-text m-primary">“Sīlavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
<span class="m-text">“If the Buddha had declared purification of ethics to be extinguishment by not grasping, he would have declared that which has grasping to be extinguishment by not grasping. …</span><br />
</p>
<p id="mn24c13p2">
<span class="m-text m-primary">Cittavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
</p>
<p id="mn24c13p3">
<span class="m-text m-primary">Diṭṭhivisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
</p>
<p id="mn24c13p4">
<span class="m-text m-primary">Kaṅkhāvitaraṇavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
</p>
<p id="mn24c13p5">
<span class="m-text m-primary">Maggāmaggañāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
</p>
<p id="mn24c13p6">
<span class="m-text m-primary">Paṭipadāñāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
</p>
<p id="mn24c13p7">
<span class="m-text m-primary">Ñāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya.</span><br />
<span class="m-text">If the Buddha had declared purification of knowledge and vision to be extinguishment by not grasping, he would have declared that which has grasping to be extinguishment by not grasping.</span><br />
</p>
<p id="mn24c13p8">
<span class="m-text m-primary">Aññatra ce, āvuso, imehi dhammehi anupādāparinibbānaṁ abhavissa, puthujjano parinibbāyeyya.</span><br />
<span class="m-text">But if extinguishment by not grasping was something apart from these things, an ordinary person would become extinguished.</span><br />
</p>
<p id="mn24c13p9">
<span class="m-text m-primary">Puthujjano hi, āvuso, aññatra imehi dhammehi.</span><br />
<span class="m-text">For an ordinary person lacks these things.</span><br />
</p>
<p id="mn24c14p1">
<span class="m-text m-primary">Tena hāvuso, upamaṁ te karissāmi;</span><br />
<span class="m-text">Well then, reverend, I shall give you a simile.</span><br />
</p>
<p id="mn24c14p2">
<span class="m-text m-primary">upamāyapidhekacce viññū purisā bhāsitassa atthaṁ ājānanti.</span><br />
<span class="m-text">For by means of a simile some sensible people understand the meaning of what is said.</span><br />
</p>
<p id="mn24c14p3">
<span class="m-text m-primary">Seyyathāpi, āvuso, rañño pasenadissa kosalassa sāvatthiyaṁ paṭivasantassa sākete kiñcideva accāyikaṁ karaṇīyaṁ uppajjeyya.</span><br />
<span class="m-text">Suppose that, while staying in Sāvatthī, King Pasenadi of Kosala had some urgent business come up in Sāketa.</span><br />
</p>
<p id="mn24c14p4">
<span class="m-text m-primary">Tassa antarā ca sāvatthiṁ antarā ca sāketaṁ satta rathavinītāni upaṭṭhapeyyuṁ.</span><br />
<span class="m-text">Now, between Sāvatthī and Sāketa seven prepared chariots were stationed ready for him.</span><br />
</p>
<p id="mn24c14p5">
<span class="m-text m-primary">Atha kho, āvuso, rājā pasenadi kosalo sāvatthiyā nikkhamitvā antepuradvārā paṭhamaṁ rathavinītaṁ abhiruheyya, paṭhamena rathavinītena dutiyaṁ rathavinītaṁ pāpuṇeyya, paṭhamaṁ rathavinītaṁ vissajjeyya dutiyaṁ rathavinītaṁ abhiruheyya.</span><br />
<span class="m-text">Then Pasenadi, having departed Sāvatthī, mounted the first prepared chariot by the gate of the royal compound. The first prepared chariot would bring him to the second, where he’d dismount and mount the second chariot.</span><br />
</p>
<p id="mn24c14p6">
<span class="m-text m-primary">Dutiyena rathavinītena tatiyaṁ rathavinītaṁ pāpuṇeyya, dutiyaṁ rathavinītaṁ vissajjeyya, tatiyaṁ rathavinītaṁ abhiruheyya.</span><br />
<span class="m-text">The second prepared chariot would bring him to the third …</span><br />
</p>
<p id="mn24c14p7">
<span class="m-text m-primary">Tatiyena rathavinītena catutthaṁ rathavinītaṁ pāpuṇeyya, tatiyaṁ rathavinītaṁ vissajjeyya, catutthaṁ rathavinītaṁ abhiruheyya.</span><br />
<span class="m-text">The third prepared chariot would bring him to the fourth …</span><br />
</p>
<p id="mn24c14p8">
<span class="m-text m-primary">Catutthena rathavinītena pañcamaṁ rathavinītaṁ pāpuṇeyya, catutthaṁ rathavinītaṁ vissajjeyya, pañcamaṁ rathavinītaṁ abhiruheyya.</span><br />
<span class="m-text">The fourth prepared chariot would bring him to the fifth …</span><br />
</p>
<p id="mn24c14p9">
<span class="m-text m-primary">Pañcamena rathavinītena chaṭṭhaṁ rathavinītaṁ pāpuṇeyya, pañcamaṁ rathavinītaṁ vissajjeyya, chaṭṭhaṁ rathavinītaṁ abhiruheyya.</span><br />
<span class="m-text">The fifth prepared chariot would bring him to the sixth …</span><br />
</p>
<p id="mn24c14p10">
<span class="m-text m-primary">Chaṭṭhena rathavinītena sattamaṁ rathavinītaṁ pāpuṇeyya, chaṭṭhaṁ rathavinītaṁ vissajjeyya, sattamaṁ rathavinītaṁ abhiruheyya.</span><br />
<span class="m-text">The sixth prepared chariot would bring him to the seventh, where he’d dismount and mount the seventh chariot.</span><br />
</p>
<p id="mn24c14p11">
<span class="m-text m-primary">Sattamena rathavinītena sāketaṁ anupāpuṇeyya antepuradvāraṁ.</span><br />
<span class="m-text">The seventh prepared chariot would bring him to the gate of the royal compound of Sāketa.</span><br />
</p>
<p id="mn24c14p12">
<span class="m-text m-primary">Tamenaṁ antepuradvāragataṁ samānaṁ mittāmaccā ñātisālohitā evaṁ puccheyyuṁ:</span><br />
<span class="m-text">And when he was at the gate, friends and colleagues, relatives and kin would ask him:</span><br />
</p>
<p id="mn24c14p13">
<span class="m-text m-primary">‘iminā tvaṁ, mahārāja, rathavinītena sāvatthiyā sāketaṁ anuppatto antepuradvāran’ti?</span><br />
<span class="m-text">‘Great king, did you come to Sāketa from Sāvatthī by this prepared chariot?’</span><br />
</p>
<p id="mn24c14p14">
<span class="m-text m-primary">Kathaṁ byākaramāno nu kho, āvuso, rājā pasenadi kosalo sammā byākaramāno byākareyyā”ti?</span><br />
<span class="m-text">If asked this, how should King Pasenadi rightly reply?”</span><br />
</p>
<p id="mn24c14p15">
<span class="m-text m-primary">“Evaṁ byākaramāno kho, āvuso, rājā pasenadi kosalo sammā byākaramāno byākareyya:</span><br />
<span class="m-text">“The king should reply:</span><br />
</p>
<p id="mn24c14p16">
<span class="m-text m-primary">‘idha me sāvatthiyaṁ paṭivasantassa sākete kiñcideva accāyikaṁ karaṇīyaṁ uppajji.</span><br />
<span class="m-text">‘Well, while staying in Sāvatthī, I had some urgent business come up in Sāketa.</span><br />
</p>
<p id="mn24c14p17">
<span class="m-text m-primary">Tassa me antarā ca sāvatthiṁ antarā ca sāketaṁ satta rathavinītāni upaṭṭhapesuṁ.</span><br />
<span class="m-text">Now, between Sāvatthī and Sāketa seven prepared chariots were stationed ready for me.</span><br />
</p>
<p id="mn24c14p18">
<span class="m-text m-primary">Atha khvāhaṁ sāvatthiyā nikkhamitvā antepuradvārā paṭhamaṁ rathavinītaṁ abhiruhiṁ.</span><br />
<span class="m-text">Then, having departed Sāvatthī, I mounted the first prepared chariot by the gate of the royal compound.</span><br />
</p>
<p id="mn24c14p19">
<span class="m-text m-primary">Paṭhamena rathavinītena dutiyaṁ rathavinītaṁ pāpuṇiṁ, paṭhamaṁ rathavinītaṁ vissajjiṁ dutiyaṁ rathavinītaṁ abhiruhiṁ.</span><br />
<span class="m-text">The first prepared chariot brought me to the second, where I dismounted and mounted the second chariot. …</span><br />
</p>
<p id="mn24c14p20">
<span class="m-text m-primary">Dutiyena rathavinītena tatiyaṁ rathavinītaṁ pāpuṇiṁ, dutiyaṁ rathavinītaṁ vissajjiṁ, tatiyaṁ rathavinītaṁ abhiruhiṁ.</span><br />
</p>
<p id="mn24c14p21">
<span class="m-text m-primary">Tatiyena rathavinītena catutthaṁ rathavinītaṁ pāpuṇiṁ, tatiyaṁ rathavinītaṁ vissajjiṁ, catutthaṁ rathavinītaṁ abhiruhiṁ.</span><br />
</p>
<p id="mn24c14p22">
<span class="m-text m-primary">Catutthena rathavinītena pañcamaṁ rathavinītaṁ pāpuṇiṁ, catutthaṁ rathavinītaṁ vissajjiṁ, pañcamaṁ rathavinītaṁ abhiruhiṁ.</span><br />
</p>
<p id="mn24c14p23">
<span class="m-text m-primary">Pañcamena rathavinītena chaṭṭhaṁ rathavinītaṁ pāpuṇiṁ, pañcamaṁ rathavinītaṁ vissajjiṁ, chaṭṭhaṁ rathavinītaṁ abhiruhiṁ.</span><br />
</p>
<p id="mn24c14p24">
<span class="m-text m-primary">Chaṭṭhena rathavinītena sattamaṁ rathavinītaṁ pāpuṇiṁ, chaṭṭhaṁ rathavinītaṁ vissajjiṁ, sattamaṁ rathavinītaṁ abhiruhiṁ.</span><br />
<span class="m-text">The sixth prepared chariot brought me to the seventh, where I dismounted and mounted the seventh chariot.</span><br />
</p>
<p id="mn24c14p25">
<span class="m-text m-primary">Sattamena rathavinītena sāketaṁ anuppatto antepuradvāran’ti.</span><br />
<span class="m-text">The seventh prepared chariot brought me to the gate of the royal compound of Sāketa.’</span><br />
</p>
<p id="mn24c14p26">
<span class="m-text m-primary">Evaṁ byākaramāno kho, āvuso, rājā pasenadi kosalo sammā byākaramāno byākareyyā”ti.</span><br />
<span class="m-text">That’s how King Pasenadi should rightly reply.”</span><br />
</p>
<p id="mn24c15p1">
<span class="m-text m-primary">“Evameva kho, āvuso, sīlavisuddhi yāvadeva cittavisuddhatthā, cittavisuddhi yāvadeva diṭṭhivisuddhatthā, diṭṭhivisuddhi yāvadeva kaṅkhāvitaraṇavisuddhatthā, kaṅkhāvitaraṇavisuddhi yāvadeva maggāmaggañāṇadassanavisuddhatthā, maggāmaggañāṇadassanavisuddhi yāvadeva paṭipadāñāṇadassanavisuddhatthā, paṭipadāñāṇadassanavisuddhi yāvadeva ñāṇadassanavisuddhatthā, ñāṇadassanavisuddhi yāvadeva anupādāparinibbānatthā.</span><br />
<span class="m-text">“In the same way, reverend, purification of ethics is only for the sake of purification of mind. Purification of mind is only for the sake of purification of view. Purification of view is only for the sake of purification through overcoming doubt. Purification through overcoming doubt is only for the sake of purification of knowledge and vision of the variety of paths. Purification of knowledge and vision of the variety of paths is only for the sake of purification of knowledge and vision of the practice. Purification of knowledge and vision of the practice is only for the sake of purification of knowledge and vision. Purification of knowledge and vision is only for the sake of extinguishment by not grasping.</span><br />
</p>
<p id="mn24c15p2">
<span class="m-text m-primary">Anupādāparinibbānatthaṁ kho, āvuso, bhagavati brahmacariyaṁ vussatī”ti.</span><br />
<span class="m-text">The spiritual life is lived under the Buddha for the sake of extinguishment by not grasping.”</span><br />
</p>
<p id="mn24c16p1">
<span class="m-text m-primary">Evaṁ vutte, āyasmā sāriputto āyasmantaṁ puṇṇaṁ mantāṇiputtaṁ etadavoca:</span><br />
<span class="m-text">When he said this, Sāriputta said to Puṇṇa,</span><br />
</p>
<p id="mn24c16p2">
<span class="m-text m-primary">“konāmo āyasmā, kathañca panāyasmantaṁ sabrahmacārī jānantī”ti?</span><br />
<span class="m-text">“What is the venerable’s name? And how are you known among your spiritual companions?”</span><br />
</p>
<p id="mn24c16p3">
<span class="m-text m-primary">“Puṇṇoti kho me, āvuso, nāmaṁ;</span><br />
<span class="m-text">“Reverend, my name is Puṇṇa.</span><br />
</p>
<p id="mn24c16p4">
<span class="m-text m-primary">mantāṇiputtoti ca pana maṁ sabrahmacārī jānantī”ti.</span><br />
<span class="m-text">And I am known as Mantāṇiputta among my spiritual companions.”</span><br />
</p>
<p id="mn24c16p5">
<span class="m-text m-primary">“Acchariyaṁ, āvuso, abbhutaṁ, āvuso.</span><br />
<span class="m-text">“It’s incredible, reverend, it’s amazing!</span><br />
</p>
<p id="mn24c16p6">
<span class="m-text m-primary">Yathā taṁ sutavatā sāvakena sammadeva satthusāsanaṁ ājānantena, evameva āyasmatā puṇṇena mantāṇiputtena gambhīrā gambhīrapañhā anumassa anumassa byākatā.</span><br />
<span class="m-text">Venerable Puṇṇa Mantāṇiputta has answered each deep question point by point, as a learned disciple who rightly understands the teacher’s instructions.</span><br />
</p>
<p id="mn24c16p7">
<span class="m-text m-primary">Lābhā sabrahmacārīnaṁ, suladdhalābhā sabrahmacārīnaṁ,</span><br />
<span class="m-text">It is fortunate for his spiritual companions, so very fortunate,</span><br />
</p>
<p id="mn24c16p8">
<span class="m-text m-primary">ye āyasmantaṁ puṇṇaṁ mantāṇiputtaṁ labhanti dassanāya, labhanti payirūpāsanāya.</span><br />
<span class="m-text">that they get to see Venerable Puṇṇa Mantāṇiputta and pay homage to him.</span><br />
</p>
<p id="mn24c16p9">
<span class="m-text m-primary">Celaṇḍukena cepi sabrahmacārī āyasmantaṁ puṇṇaṁ mantāṇiputtaṁ muddhanā pariharantā labheyyuṁ dassanāya, labheyyuṁ payirūpāsanāya, tesampi lābhā tesampi suladdhaṁ, amhākampi lābhā amhākampi suladdhaṁ, ye mayaṁ āyasmantaṁ puṇṇaṁ mantāṇiputtaṁ labhāma dassanāya, labhāma payirūpāsanāyā”ti.</span><br />
<span class="m-text">Even if they only got to see him and pay respects to him by carrying him around on their heads on a roll of cloth, it would still be very fortunate for them! And it’s fortunate for me, so very fortunate, that I get to see the venerable and pay homage to him.”</span><br />
</p>
<p id="mn24c17p1">
<span class="m-text m-primary">Evaṁ vutte, āyasmā puṇṇo mantāṇiputto āyasmantaṁ sāriputtaṁ etadavoca:</span><br />
<span class="m-text">When he said this, Puṇṇa said to Sāriputta,</span><br />
</p>
<p id="mn24c17p2">
<span class="m-text m-primary">“ko nāmo āyasmā, kathañca panāyasmantaṁ sabrahmacārī jānantī”ti?</span><br />
<span class="m-text">“What is the venerable’s name? And how are you known among your spiritual companions?”</span><br />
</p>
<p id="mn24c17p3">
<span class="m-text m-primary">“Upatissoti kho me, āvuso, nāmaṁ;</span><br />
<span class="m-text">“Reverend, my name is Upatissa.</span><br />
</p>
<p id="mn24c17p4">
<span class="m-text m-primary">sāriputtoti ca pana maṁ sabrahmacārī jānantī”ti.</span><br />
<span class="m-text">And I am known as Sāriputta among my spiritual companions.”</span><br />
</p>
<p id="mn24c17p5">
<span class="m-text m-primary">“Satthukappena vata kira, bho, sāvakena saddhiṁ mantayamānā na jānimha:</span><br />
<span class="m-text">“Goodness! I had no idea I was consulting with *the* Venerable Sāriputta, the disciple who is fit to be compared with the Teacher himself!</span><br />
</p>
<p id="mn24c17p6">
<span class="m-text m-primary">‘āyasmā sāriputto’ti.</span><br />
</p>
<p id="mn24c17p7">
<span class="m-text m-primary">Sace hi mayaṁ jāneyyāma ‘āyasmā sāriputto’ti, ettakampi no nappaṭibhāseyya.</span><br />
<span class="m-text">If I’d known, I wouldn’t have said so much.</span><br />
</p>
<p id="mn24c17p8">
<span class="m-text m-primary">Acchariyaṁ, āvuso, abbhutaṁ, āvuso.</span><br />
<span class="m-text">It’s incredible, reverend, it’s amazing!</span><br />
</p>
<p id="mn24c17p9">
<span class="m-text m-primary">Yathā taṁ sutavatā sāvakena sammadeva satthusāsanaṁ ājānantena, evameva āyasmatā sāriputtena gambhīrā gambhīrapañhā anumassa anumassa pucchitā.</span><br />
<span class="m-text">Venerable Sāriputta has asked each deep question point by point, as a learned disciple who rightly understands the teacher’s instructions.</span><br />
</p>
<p id="mn24c17p10">
<span class="m-text m-primary">Lābhā sabrahmacārīnaṁ suladdhalābhā sabrahmacārīnaṁ,</span><br />
<span class="m-text">It is fortunate for his spiritual companions, so very fortunate,</span><br />
</p>
<p id="mn24c17p11">
<span class="m-text m-primary">ye āyasmantaṁ sāriputtaṁ labhanti dassanāya, labhanti payirūpāsanāya.</span><br />
<span class="m-text">that they get to see Venerable Sāriputta and pay homage to him.</span><br />
</p>
<p id="mn24c17p12">
<span class="m-text m-primary">Celaṇḍukena cepi sabrahmacārī āyasmantaṁ sāriputtaṁ muddhanā pariharantā labheyyuṁ dassanāya, labheyyuṁ payirūpāsanāya, tesampi lābhā tesampi suladdhaṁ, amhākampi lābhā amhākampi suladdhaṁ, ye mayaṁ āyasmantaṁ sāriputtaṁ labhāma dassanāya, labhāma payirūpāsanāyā”ti.</span><br />
<span class="m-text">Even if they only got to see him and pay respects to him by carrying him around on their heads on a roll of cloth, it would still be very fortunate for them! And it’s fortunate for me, so very fortunate, that I get to see the venerable and pay homage to him.”</span><br />
</p>
<p id="mn24c17p13">
<span class="m-text m-primary">Itiha te ubhopi mahānāgā aññamaññassa subhāsitaṁ samanumodiṁsūti.</span><br />
<span class="m-text">And so these two spiritual giants agreed with each others’ fine words.</span><br />
</p>
<p id="mn24c17p14">
<span class="m-text m-primary">Rathavinītasuttaṁ niṭṭhitaṁ catutthaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>