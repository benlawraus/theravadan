<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ne &raquo; Netti | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ney002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Netti" />
  <meta name="twitter:title" content="Netti" />
  <meta property="og:url" content="https://www.theravadan.org/pages/ney002z.html" />
  <meta property="og:description" content="2. Uddesavāra Tattha katame soḷasa hārā? Desanā vicayo yutti padaṭṭhāno lakkhaṇo catubyūho āvaṭṭo vibhatti parivattano vevacano paññatti otaraṇo sodhano adhiṭṭhāno parikkhāro samāropano iti. Tassānugīti Desanā vicayo yutti, padaṭṭhāno ca lakkhaṇo; Catubyūho ca āvaṭṭo, vibhatti parivattano. Vevacano ca paññatti, otaraṇo ca …" />
  <meta name="twitter:description" content="2. Uddesavāra Tattha katame soḷasa hārā? Desanā vicayo yutti padaṭṭhāno lakkhaṇo catubyūho āvaṭṭo vibhatti parivattano vevacano paññatti otaraṇo sodhano adhiṭṭhāno parikkhāro samāropano iti. Tassānugīti Desanā vicayo yutti, padaṭṭhāno ca lakkhaṇo; Catubyūho ca āvaṭṭo, vibhatti parivattano. Vevacano ca paññatti, otaraṇo ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ne-index.html">ne</a> &raquo;
          </span>
          Netti
        </h1>
<!-- content -->
<section id="uddesavara">
<h2><a href="#uddesavara">2. Uddesavāra</a></h2>
<p id="ne2c1p1">
<span class="m-text m-primary">Tattha katame soḷasa hārā?</span><br />
</p>
<p id="ne2c1p2">
<span class="m-text m-primary">Desanā vicayo yutti padaṭṭhāno lakkhaṇo catubyūho āvaṭṭo vibhatti parivattano vevacano paññatti otaraṇo sodhano adhiṭṭhāno parikkhāro samāropano iti.</span><br />
</p>
<p id="ne2c2p1">
<span class="m-text m-primary">Tassānugīti</span><br />
</p>
<p id="ne2c3p1">
<span class="m-text m-primary">Desanā vicayo yutti,</span><br />
</p>
<p id="ne2c3p2">
<span class="m-text m-primary">padaṭṭhāno ca lakkhaṇo;</span><br />
</p>
<p id="ne2c3p3">
<span class="m-text m-primary">Catubyūho ca āvaṭṭo,</span><br />
</p>
<p id="ne2c3p4">
<span class="m-text m-primary">vibhatti parivattano.</span><br />
</p>
<p id="ne2c4p1">
<span class="m-text m-primary">Vevacano ca paññatti,</span><br />
</p>
<p id="ne2c4p2">
<span class="m-text m-primary">otaraṇo ca sodhano;</span><br />
</p>
<p id="ne2c4p3">
<span class="m-text m-primary">Adhiṭṭhāno parikkhāro,</span><br />
</p>
<p id="ne2c4p4">
<span class="m-text m-primary">samāropano soḷaso.</span><br />
</p>
<p id="ne2c5p1">
<span class="m-text m-primary">Ete soḷasa hārā,</span><br />
</p>
<p id="ne2c5p2">
<span class="m-text m-primary">Pakittitā atthato asaṅkiṇṇā;</span><br />
</p>
<p id="ne2c5p3">
<span class="m-text m-primary">Etesañceva bhavati,</span><br />
</p>
<p id="ne2c5p4">
<span class="m-text m-primary">Vitthāratayā nayavibhattīti.</span><br />
</p>
<p id="ne2c6p1">
<span class="m-text m-primary">Tattha katame pañca nayā?</span><br />
</p>
<p id="ne2c6p2">
<span class="m-text m-primary">Nandiyāvaṭṭo tipukkhalo sīhavikkīḷito disālocano aṅkuso iti.</span><br />
</p>
<p id="ne2c7p1">
<span class="m-text m-primary">Tassānugīti</span><br />
</p>
<p id="ne2c8p1">
<span class="m-text m-primary">Paṭhamo nandiyāvaṭṭo,</span><br />
</p>
<p id="ne2c8p2">
<span class="m-text m-primary">dutiyo ca tipukkhalo;</span><br />
</p>
<p id="ne2c8p3">
<span class="m-text m-primary">Sīhavikkīḷito nāma,</span><br />
</p>
<p id="ne2c8p4">
<span class="m-text m-primary">tatiyo nayalañjako.</span><br />
</p>
<p id="ne2c9p1">
<span class="m-text m-primary">Disālocanamāhaṁsu,</span><br />
</p>
<p id="ne2c9p2">
<span class="m-text m-primary">catutthaṁ nayamuttamaṁ;</span><br />
</p>
<p id="ne2c9p3">
<span class="m-text m-primary">Pañcamo aṅkuso nāma,</span><br />
</p>
<p id="ne2c9p4">
<span class="m-text m-primary">sabbe pañca nayā gatāti.</span><br />
</p>
<p id="ne2c10p1">
<span class="m-text m-primary">Tattha katamāni aṭṭhārasa mūlapadāni?</span><br />
</p>
<p id="ne2c10p2">
<span class="m-text m-primary">Nava padāni kusalāni nava padāni akusalāni.</span><br />
</p>
<p id="ne2c10p3">
<span class="m-text m-primary">Tattha katamāni nava padāni akusalāni, taṇhā avijjā lobho doso moho subhasaññā sukhasaññā niccasaññā attasaññāti, imāni nava padāni akusalāni, yattha sabbo akusalapakkho saṅgahaṁ samosaraṇaṁ gacchati.</span><br />
</p>
<p id="ne2c11p1">
<span class="m-text m-primary">Tattha katamāni nava padāni kusalāni?</span><br />
</p>
<p id="ne2c11p2">
<span class="m-text m-primary">Samatho vipassanā alobho adoso amoho asubhasaññā dukkhasaññā aniccasaññā anattasaññāti, imāni nava padāni kusalāni, yattha sabbo kusalapakkho saṅgahaṁ samosaraṇaṁ gacchati.</span><br />
</p>
<p id="ne2c11p3">
<span class="m-text m-primary">Tatridaṁ uddānaṁ</span><br />
</p>
<p id="ne2c12p1">
<span class="m-text m-primary">Taṇhā ca avijjāpi ca,</span><br />
</p>
<p id="ne2c12p2">
<span class="m-text m-primary">Lobho doso tatheva moho ca;</span><br />
</p>
<p id="ne2c12p3">
<span class="m-text m-primary">Caturo ca vipallāsā,</span><br />
</p>
<p id="ne2c12p4">
<span class="m-text m-primary">Kilesabhūmī nava padāni.</span><br />
</p>
<p id="ne2c13p1">
<span class="m-text m-primary">Samatho ca vipassanā ca,</span><br />
</p>
<p id="ne2c13p2">
<span class="m-text m-primary">Kusalāni ca yāni tīṇi mūlāni;</span><br />
</p>
<p id="ne2c13p3">
<span class="m-text m-primary">Caturo satipaṭṭhānā,</span><br />
</p>
<p id="ne2c13p4">
<span class="m-text m-primary">Indriyabhūmī nava padāni.</span><br />
</p>
<p id="ne2c14p1">
<span class="m-text m-primary">Navahi ca padehi kusalā,</span><br />
</p>
<p id="ne2c14p2">
<span class="m-text m-primary">Navahi ca yujjanti akusalapakkhā;</span><br />
</p>
<p id="ne2c14p3">
<span class="m-text m-primary">Ete kho mūlapadā,</span><br />
</p>
<p id="ne2c14p4">
<span class="m-text m-primary">Bhavanti aṭṭhārasa padānīti.</span><br />
</p>
<p id="ne2c14p5">
<span class="m-text m-primary">Uddesavāro.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>