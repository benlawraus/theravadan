<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pe &raquo; Peṭakopadesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pe0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pe-index.html">pe</a> &raquo;
          </span>
          Peṭakopadesa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/patthana0024p0022.html">Previous</a></div>
<div class="m-col-t-6 m-text-right">
<a href="https://theravadan.org/pages/pe0002.html">Next</a></div>
</div>
<section id="ariyasaccappakasanapathamabhumi">
<span id="pe1c0p2"></span><h2><span class="pali m-text">1. Ariyasaccappakāsanapaṭhamabhūmi</span></h2>
<p id="pe1c1p1">
<span class="pali m-text">Namo tassa Bhagavato Arahato Sammāsambuddhassa.</span><br />
</p>
<p id="pe1c2p1">
<span class="pali m-text">Namo sammāsambuddhānaṁ paramatthadassīnaṁ sīlādiguṇapāramippattānaṁ.</span><br />
</p>
<p id="pe1c3p1">
<span class="pali m-text">Duve hetū duve paccayā sāvakassa sammādiṭṭhiyā uppādāya—</span><br />
</p>
<p id="pe1c3p2">
<span class="pali m-text">parato ca ghoso saccānusandhi, ajjhattañca yoniso manasikāro.</span><br />
</p>
<p id="pe1c3p3">
<span class="pali m-text">Tattha katamo parato ghoso?</span><br />
</p>
<p id="pe1c3p4">
<span class="pali m-text">Yā parato desanā ovādo anusāsanī saccakathā saccānulomo.</span><br />
</p>
<p id="pe1c3p5">
<span class="pali m-text">Cattāri saccāni—</span><br />
</p>
<p id="pe1c3p6">
<span class="pali m-text">dukkhaṁ samudayo nirodho maggo.</span><br />
</p>
<p id="pe1c3p7">
<span class="pali m-text">Imesaṁ catunnaṁ saccānaṁ yā desanā sandassanā vivaraṇā vibhajanā uttānīkiriyā pakāsanā—</span><br />
</p>
<p id="pe1c3p8">
<span class="pali m-text">ayaṁ vuccati saccānulomo ghosoti.</span><br />
</p>
<p id="pe1c4p1">
<span class="pali m-text">Tattha katamo ajjhattaṁ yoniso manasikāro?</span><br />
</p>
<p id="pe1c5p1">
<span class="pali m-text">Ajjhattaṁ yoniso manasikāro nāma yo yathādesite dhamme bahiddhā ārammaṇaṁ anabhinīharitvā yoniso manasikāro—</span><br />
</p>
<p id="pe1c5p2">
<span class="pali m-text">ayaṁ vuccati yoniso manasikāro.</span><br />
</p>
<p id="pe1c6p1">
<span class="pali m-text">Taṁākāro yoniso dvāro vidhi upāyo.</span><br />
</p>
<p id="pe1c6p2">
<span class="pali m-text">Yathā puriso sukkhe kaṭṭhe vigatasnehe sukkhāya uttarāraṇiyā thale abhimanthamānaṁ bhabbo jotissa adhigamāya.</span><br />
</p>
<p id="pe1c6p3">
<span class="pali m-text">Taṁ kissa hetu.</span><br />
</p>
<p id="pe1c6p4">
<span class="pali m-text">Yoniso aggissa adhigamāya.</span><br />
</p>
<p id="pe1c6p5">
<span class="pali m-text">Evamevassa yamidaṁ dukkhasamudayanirodhamaggānaṁ aviparītadhammadesanaṁ manasikaroti—</span><br />
</p>
<p id="pe1c6p6">
<span class="pali m-text">ayaṁ vuccati yoniso manasikāro.</span><br />
</p>
<p id="pe1c7p1">
<span class="pali m-text">Yathā tisso upamā pubbe assutā ca assutapubbā ca paṭibhanti.</span><br />
</p>
<p id="pe1c7p2">
<span class="pali m-text">Yo hi koci kāmesu avītarāgoti …pe…</span><br />
</p>
<p id="pe1c7p3">
<span class="pali m-text">duve upamā ayoniso kātabbā pacchimesu vuttaṁ.</span><br />
</p>
<p id="pe1c7p4">
<span class="pali m-text">Tattha yo ca parato ghoso yo ca ajjhattaṁ yoniso manasikāro—</span><br />
</p>
<p id="pe1c7p5">
<span class="pali m-text">ime dve paccayā.</span><br />
</p>
<p id="pe1c7p6">
<span class="pali m-text">Parato ghosena yā uppajjati paññā—</span><br />
</p>
<p id="pe1c7p7">
<span class="pali m-text">ayaṁ vuccati sutamayī paññā.</span><br />
</p>
<p id="pe1c7p8">
<span class="pali m-text">Yā ajjhattaṁ yoniso manasikārena uppajjati paññā—</span><br />
</p>
<p id="pe1c7p9">
<span class="pali m-text">ayaṁ vuccati cintāmayī paññāti.</span><br />
</p>
<p id="pe1c7p10">
<span class="pali m-text">Imā dve paññā veditabbā.</span><br />
</p>
<p id="pe1c7p11">
<span class="pali m-text">Purimakā ca dve paccayā.</span><br />
</p>
<p id="pe1c7p12">
<span class="pali m-text">Ime dve hetū dve paccayā sāvakassa sammādiṭṭhiyā uppādāya.</span><br />
</p>
<p id="pe1c8p1">
<span class="pali m-text">Tattha parato ghosassa saccānusandhissa desitassa atthaṁ avijānanto atthappaṭisaṁvedī bhavissatīti netaṁ ṭhānaṁ vijjati.</span><br />
</p>
<p id="pe1c8p2">
<span class="pali m-text">Na ca atthappaṭisaṁvedī yoniso manasikarissatīti netaṁ ṭhānaṁ vijjati.</span><br />
</p>
<p id="pe1c8p3">
<span class="pali m-text">Parato ghosassa saccānusandhissa desitassa atthaṁ vijānanto atthappaṭisaṁvedī bhavissatīti ṭhānametaṁ vijjati.</span><br />
</p>
<p id="pe1c8p4">
<span class="pali m-text">Atthappaṭisaṁvedī ca yoniso manasikarissatīti ṭhānametaṁ vijjati.</span><br />
</p>
<p id="pe1c8p5">
<span class="pali m-text">Esa hetu etaṁ ārammaṇaṁ eso upāyo sāvakassa niyyānassa, natthañño.</span><br />
</p>
<p id="pe1c8p6">
<span class="pali m-text">Soyaṁ na ca suttassa atthavijānanāya saha yutto nāpi ghosānuyogena parato ghosassa atthaṁ avijānantena sakkā uttari manussadhammaṁ alamariyañāṇadassanaṁ adhigantuṁ, tasmā nibbāyitukāmena sutamayena atthā pariyesitabbā.</span><br />
</p>
<p id="pe1c8p7">
<span class="pali m-text">Tattha pariyesanāya ayaṁ anupubbī bhavati soḷasa hārā, pañca nayā, aṭṭhārasa mūlapadāni.</span><br />
</p>
<p id="pe1c9p1">
<span class="pali m-text">Tatthāyaṁ uddānagāthā</span><br />
</p>
<p id="pe1c10p1">
<span class="pali m-text">Soḷasahārā nettī,</span><br />
</p>
<p id="pe1c10p2">
<span class="pali m-text">Pañcanayā sāsanassa pariyeṭṭhi;</span><br />
</p>
<p id="pe1c10p3">
<span class="pali m-text">Aṭṭhārasamūlapadā,</span><br />
</p>
<p id="pe1c10p4">
<span class="pali m-text">Kaccāyanagottaniddiṭṭhā.</span><br />
</p>
<p id="pe1c11p1">
<span class="pali m-text">Tattha katame &lt;b&gt;soḷasahārā&lt;/b&gt;?</span><br />
</p>
<p id="pe1c12p1">
<span class="pali m-text">Desanā vicayo yutti padaṭṭhānaṁ lakkhaṇaṁ catubyūho āvaṭṭo vibhatti parivattano vevacano paññatti otaraṇo sodhano adhiṭṭhāno parikkhāro samāropano—</span><br />
</p>
<p id="pe1c12p2">
<span class="pali m-text">ime soḷasa hārā.</span><br />
</p>
<p id="pe1c13p1">
<span class="pali m-text">Tattha uddānagāthā</span><br />
</p>
<p id="pe1c14p1">
<span class="pali m-text">Desanā vicayo yutti,</span><br />
</p>
<p id="pe1c14p2">
<span class="pali m-text">padaṭṭhāno ca lakkhaṇo;</span><br />
</p>
<p id="pe1c14p3">
<span class="pali m-text">Catubyūho ca āvaṭṭo,</span><br />
</p>
<p id="pe1c14p4">
<span class="pali m-text">vibhatti parivattano.</span><br />
</p>
<p id="pe1c15p1">
<span class="pali m-text">Vevacano ca paññatti,</span><br />
</p>
<p id="pe1c15p2">
<span class="pali m-text">otaraṇo ca sodhano;</span><br />
</p>
<p id="pe1c15p3">
<span class="pali m-text">Adhiṭṭhāno parikkhāro,</span><br />
</p>
<p id="pe1c15p4">
<span class="pali m-text">samāropano soḷaso.</span><br />
</p>
<p id="pe1c16p1">
<span class="pali m-text">Tattha katame &lt;b&gt;pañca nayā&lt;/b&gt;?</span><br />
</p>
<p id="pe1c17p1">
<span class="pali m-text">Nandiyāvaṭṭo tipukkhalo sīhavikkīḷito disālocano aṅkusoti.</span><br />
</p>
<p id="pe1c18p1">
<span class="pali m-text">Tattha uddānagāthā</span><br />
</p>
<p id="pe1c19p1">
<span class="pali m-text">Paṭhamo nandiyāvaṭṭo,</span><br />
</p>
<p id="pe1c19p2">
<span class="pali m-text">dutiyo ca tipukkhalo;</span><br />
</p>
<p id="pe1c19p3">
<span class="pali m-text">Sīhavikkīḷito nāma,</span><br />
</p>
<p id="pe1c19p4">
<span class="pali m-text">tatiyo hoti so nayo.</span><br />
</p>
<p id="pe1c20p1">
<span class="pali m-text">Disālocanamāhaṁsu,</span><br />
</p>
<p id="pe1c20p2">
<span class="pali m-text">catuttho nayalañjako;</span><br />
</p>
<p id="pe1c20p3">
<span class="pali m-text">Pañcamo aṅkuso nāma,</span><br />
</p>
<p id="pe1c20p4">
<span class="pali m-text">sabbe pañca nayā gatā.</span><br />
</p>
<p id="pe1c21p1">
<span class="pali m-text">Tattha katamāni &lt;b&gt;aṭṭhārasa mūlapadāni&lt;/b&gt;?</span><br />
</p>
<p id="pe1c22p1">
<span class="pali m-text">Avijjā taṇhā lobho doso moho subhasaññā sukhasaññā niccasaññā attasaññā samatho vipassanā alobho adoso amoho asubhasaññā dukkhasaññā aniccasaññā anattasaññā, imāni aṭṭhārasa mūlapadāni.</span><br />
</p>
<p id="pe1c22p2">
<span class="pali m-text">Tattha nava padāni akusalāni yattha sabbaṁ akusalaṁ samosarati.</span><br />
</p>
<p id="pe1c22p3">
<span class="pali m-text">Nava padāni kusalāni yattha sabbaṁ kusalaṁ samosarati.</span><br />
</p>
<p id="pe1c23p1">
<span class="pali m-text">Katamāni nava padāni akusalāni yattha sabbaṁ akusalaṁ samosarati?</span><br />
</p>
<p id="pe1c24p1">
<span class="pali m-text">Avijjā yāva attasaññā, imāni nava padāni akusalāni, yattha sabbaṁ akusalaṁ samosarati.</span><br />
</p>
<p id="pe1c25p1">
<span class="pali m-text">Katamāni nava padāni kusalāni yattha sabbaṁ kusalaṁ samosarati?</span><br />
</p>
<p id="pe1c26p1">
<span class="pali m-text">Samatho yāva anattasaññā, imāni nava padāni kusalāni yattha sabbaṁ kusalaṁ samosarati.</span><br />
</p>
<p id="pe1c26p2">
<span class="pali m-text">Imāni aṭṭhārasa mūlapadāni.</span><br />
</p>
<p id="pe1c27p1">
<span class="pali m-text">Tattha imā uddānagāthā</span><br />
</p>
<p id="pe1c28p1">
<span class="pali m-text">Taṇhā ca avijjā lobho,</span><br />
</p>
<p id="pe1c28p2">
<span class="pali m-text">Doso tatheva moho ca;</span><br />
</p>
<p id="pe1c28p3">
<span class="pali m-text">Cattāro ca vipallāsā,</span><br />
</p>
<p id="pe1c28p4">
<span class="pali m-text">Kilesabhūmi nava padāni.</span><br />
</p>
<p id="pe1c29p1">
<span class="pali m-text">Ye ca satipaṭṭhānā samatho,</span><br />
</p>
<p id="pe1c29p2">
<span class="pali m-text">Vipassanā kusalamūlaṁ;</span><br />
</p>
<p id="pe1c29p3">
<span class="pali m-text">Etaṁ sabbaṁ kusalaṁ,</span><br />
</p>
<p id="pe1c29p4">
<span class="pali m-text">Indriyabhūmi navapadāni.</span><br />
</p>
<p id="pe1c30p1">
<span class="pali m-text">Sabbaṁ kusalaṁ navahi padehi yujjati,</span><br />
</p>
<p id="pe1c30p2">
<span class="pali m-text">Navahi ceva akusalaṁ;</span><br />
</p>
<p id="pe1c30p3">
<span class="pali m-text">Ekake nava mūlapadāni,</span><br />
</p>
<p id="pe1c30p4">
<span class="pali m-text">Ubhayato aṭṭhārasa mūlapadāni.</span><br />
</p>
<p id="pe1c31p1">
<span class="pali m-text">Imesaṁ aṭṭhārasannaṁ mūlapadānaṁ yāni nava padāni akusalāni, ayaṁ dukkhasamudayo;</span><br />
</p>
<p id="pe1c31p2">
<span class="pali m-text">yāni nava padāni kusalāni, ayaṁ dukkhanirodhagāminī paṭipadā.</span><br />
</p>
<p id="pe1c31p3">
<span class="pali m-text">Iti samudayassa dukkhaṁ phalaṁ, dukkhanirodhagāminiyā paṭipadāya nirodhaṁ phalaṁ.</span><br />
</p>
<p id="pe1c31p4">
<span class="pali m-text">Imāni cattāri ariyasaccāni bhagavatā bārāṇasiyaṁ desitāni.</span><br />
</p>
<p id="pe1c32p1">
<span class="pali m-text">Tattha dukkhassa ariyasaccassa aparimāṇāni akkharāni padāni byañjanāni ākārāni niruttiyo niddesā desitā etassevatthassa saṅkāsanāya pakāsanāya vivaraṇāya vibhajanāya uttānīkammatāya paññāpanāyāti.</span><br />
</p>
<p id="pe1c32p2">
<span class="pali m-text">Yā evaṁ sabbesaṁ saccānaṁ iti ekamekaṁ saccaṁ aparimāṇehi akkharapadabyañjanaākāraniruttiniddesehi pariyesitabbaṁ, tañca byañjanaṁ atthaputhuttena pana attheva byañjanaputhuttena.</span><br />
</p>
<p id="pe1c33p1">
<span class="pali m-text">Yo hi koci samaṇo vā brāhmaṇo vā evaṁ vadeyya “ahaṁ idaṁ dukkhaṁ paccakkhāya aññaṁ dukkhaṁ paññapessāmī”ti tassa taṁ vācāvatthukamevassa pucchito ca na sampāyissati.</span><br />
</p>
<p id="pe1c33p2">
<span class="pali m-text">Evaṁ saccāni.</span><br />
</p>
<p id="pe1c33p3">
<span class="pali m-text">Yañca rattiṁ bhagavā abhisambuddho, yañca rattiṁ anupādāya parinibbuto, etthantare yaṁ kiñci bhagavatā bhāsitaṁ suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ, sabbaṁ taṁ dhammacakkaṁ pavattitaṁ.</span><br />
</p>
<p id="pe1c33p4">
<span class="pali m-text">Na kiñci buddhānaṁ bhagavantānaṁ dhammadesanāya dhammacakkato bahiddhā, tassa sabbaṁ suttaṁ ariyadhammesu pariyesitabbaṁ.</span><br />
</p>
<p id="pe1c33p5">
<span class="pali m-text">Tattha pariggaṇhanāya ālokasabhāni cattāri ariyasaccāni thāvarāni imāni.</span><br />
</p>
<p id="pe1c34p1">
<span class="pali m-text">Tattha katamaṁ &lt;b&gt;dukkhaṁ&lt;/b&gt;?</span><br />
</p>
<p id="pe1c34p2">
<span class="pali m-text">Jāti jarā byādhi maraṇaṁ saṅkhittena pañcupādānakkhandhā dukkhā.</span><br />
</p>
<p id="pe1c34p3">
<span class="pali m-text">Tatthāyaṁ lakkhaṇaniddeso, pātubhāvalakkhaṇā jāti, paripākalakkhaṇā jarā, dukkhadukkhatālakkhaṇo byādhi, cutilakkhaṇaṁ maraṇaṁ, piyavippayogavipariṇāmaparitāpanalakkhaṇo soko, lālappanalakkhaṇo paridevo, kāyasampīḷanalakkhaṇaṁ dukkhaṁ, cittasampīḷanalakkhaṇaṁ domanassaṁ, kilesaparidahanalakkhaṇo upāyāso, amanāpasamodhānalakkhaṇo appiyasampayogo, manāpavinābhāvalakkhaṇo piyavippayogo, adhippāyavivattanalakkhaṇo alābho, apariññālakkhaṇā pañcupādānakkhandhā, paripākacutilakkhaṇaṁ jarāmaraṇaṁ, pātubhāvacutilakkhaṇaṁ cutopapatti, paṭisandhinibbattanalakkhaṇo samudayo, samudayaparijahanalakkhaṇo nirodho, anusayasamucchedalakkhaṇo maggo.</span><br />
</p>
<p id="pe1c34p4">
<span class="pali m-text">Byādhilakkhaṇaṁ dukkhaṁ, sañjānanalakkhaṇo samudayo, niyyānikalakkhaṇo maggo, santilakkhaṇo nirodho.</span><br />
</p>
<p id="pe1c34p5">
<span class="pali m-text">Appaṭisandhibhāvanirodhalakkhaṇā anupādisesā nibbānadhātu, dukkhañca samudayo ca, dukkhañca nirodho ca, dukkhañca maggo ca, samudayo ca dukkhañca, samudayo ca nirodho ca, samudayo ca maggo ca, nirodho ca samudayo ca, nirodho ca dukkhañca, nirodho ca maggo ca, maggo ca nirodho ca, maggo ca samudayo ca, maggo ca dukkhañca.</span><br />
</p>
<p id="pe1c35p1">
<span class="pali m-text">Tatthimāni suttāni.</span><br />
</p>
<p id="pe1c36p1">
<span class="pali m-text">“Yamekarattiṁ paṭhamaṁ,</span><br />
</p>
<p id="pe1c36p2">
<span class="pali m-text">gabbhe vasati māṇavo;</span><br />
</p>
<p id="pe1c36p3">
<span class="pali m-text">Abbhuṭṭhitova so yāti,</span><br />
</p>
<p id="pe1c36p4">
<span class="pali m-text">sa gacchaṁ na nivattatī”ti.</span><br />
</p>
<p id="pe1c37p1">
<span class="pali m-text">Aṭṭhimā, ānanda, dānūpapattiyo ekuttarike suttaṁ—</span><br />
</p>
<p id="pe1c37p2">
<span class="pali m-text">ayaṁ jāti.</span><br />
</p>
<p id="pe1c38p1">
<span class="pali m-text">Tattha katamā jarā?</span><br />
</p>
<p id="pe1c39p1">
<span class="pali m-text">“Acaritvā brahmacariyaṁ,</span><br />
</p>
<p id="pe1c39p2">
<span class="pali m-text">aladdhā yobbane dhanaṁ;</span><br />
</p>
<p id="pe1c39p3">
<span class="pali m-text">Jiṇṇakoñcāva jhāyanti,</span><br />
</p>
<p id="pe1c39p4">
<span class="pali m-text">khīṇamaccheva pallale”.</span><br />
</p>
<p id="pe1c40p1">
<span class="pali m-text">Pañca pubbanimittāni devesu—</span><br />
</p>
<p id="pe1c40p2">
<span class="pali m-text">ayaṁ jarā.</span><br />
</p>
<p id="pe1c41p1">
<span class="pali m-text">Tattha katamo byādhi?</span><br />
</p>
<p id="pe1c42p1">
<span class="pali m-text">Sāmaṁ tena kuto rāja,</span><br />
</p>
<p id="pe1c42p2">
<span class="pali m-text">Tuvampi jarāyanti vedesi;</span><br />
</p>
<p id="pe1c42p3">
<span class="pali m-text">Khattiya kammassa phalo,</span><br />
</p>
<p id="pe1c42p4">
<span class="pali m-text">Loko na hi kammaṁ panayati.</span><br />
</p>
<p id="pe1c43p1">
<span class="pali m-text">Tayo gilānā—</span><br />
</p>
<p id="pe1c43p2">
<span class="pali m-text">ayaṁ byādhi.</span><br />
</p>
<p id="pe1c44p1">
<span class="pali m-text">Tattha katamaṁ maraṇaṁ?</span><br />
</p>
<p id="pe1c45p1">
<span class="pali m-text">Yathāpi kumbhakārassa,</span><br />
</p>
<p id="pe1c45p2">
<span class="pali m-text">kataṁ mattikabhājanaṁ;</span><br />
</p>
<p id="pe1c45p3">
<span class="pali m-text">Khuddakañca mahantañca,</span><br />
</p>
<p id="pe1c45p4">
<span class="pali m-text">yaṁ pakkaṁ yañca āmakaṁ;</span><br />
</p>
<p id="pe1c45p5">
<span class="pali m-text">Sabbaṁ bhedanapariyantaṁ,</span><br />
</p>
<p id="pe1c45p6">
<span class="pali m-text">evaṁ maccāna jīvitaṁ.</span><br />
</p>
<p id="pe1c46p1">
<span class="pali m-text">Mamāyite passatha phandamāne,</span><br />
</p>
<p id="pe1c46p2">
<span class="pali m-text">Maccheva appodake khīṇasote;</span><br />
</p>
<p id="pe1c46p3">
<span class="pali m-text">Etampi disvā amamo careyya,</span><br />
</p>
<p id="pe1c46p4">
<span class="pali m-text">Bhavesu āsattimakubbamāno.</span><br />
</p>
<p id="pe1c47p1">
<span class="pali m-text">Udakappanasuttaṁ—</span><br />
</p>
<p id="pe1c47p2">
<span class="pali m-text">idaṁ maraṇaṁ.</span><br />
</p>
<p id="pe1c48p1">
<span class="pali m-text">Tattha katamo soko?</span><br />
</p>
<p id="pe1c49p1">
<span class="pali m-text">Idha socati pecca socati,</span><br />
</p>
<p id="pe1c49p2">
<span class="pali m-text">Pāpakārī ubhayattha socati;</span><br />
</p>
<p id="pe1c49p3">
<span class="pali m-text">So socati so vihaññati,</span><br />
</p>
<p id="pe1c49p4">
<span class="pali m-text">Disvā kammakiliṭṭhamattano.</span><br />
</p>
<p id="pe1c50p1">
<span class="pali m-text">Tīṇi duccaritāni—</span><br />
</p>
<p id="pe1c50p2">
<span class="pali m-text">ayaṁ soko.</span><br />
</p>
<p id="pe1c51p1">
<span class="pali m-text">Tattha katamo paridevo?</span><br />
</p>
<p id="pe1c52p1">
<span class="pali m-text">Kāmesu giddhā pasutā pamūḷhā,</span><br />
</p>
<p id="pe1c52p2">
<span class="pali m-text">Avadāniyā te visame niviṭṭhā;</span><br />
</p>
<p id="pe1c52p3">
<span class="pali m-text">Dukkhūpanītā paridevayanti,</span><br />
</p>
<p id="pe1c52p4">
<span class="pali m-text">Kiṁsu bhavissāma ito cutāse.</span><br />
</p>
<p id="pe1c53p1">
<span class="pali m-text">Tisso vipattiyo—</span><br />
</p>
<p id="pe1c53p2">
<span class="pali m-text">ayaṁ paridevo.</span><br />
</p>
<p id="pe1c54p1">
<span class="pali m-text">Tattha katamaṁ dukkhaṁ?</span><br />
</p>
<p id="pe1c55p1">
<span class="pali m-text">Sataṁ āsi ayosaṅkū,</span><br />
</p>
<p id="pe1c55p2">
<span class="pali m-text">sabbe paccattavedanā;</span><br />
</p>
<p id="pe1c55p3">
<span class="pali m-text">Jalitā jātavedāva,</span><br />
</p>
<p id="pe1c55p4">
<span class="pali m-text">accisaṅghasamākulā.</span><br />
</p>
<p id="pe1c56p1">
<span class="pali m-text">Mahā vata so pariḷāho saṁyuttake suttaṁ saccasaṁyuttesu—</span><br />
</p>
<p id="pe1c56p2">
<span class="pali m-text">idaṁ dukkhaṁ.</span><br />
</p>
<p id="pe1c57p1">
<span class="pali m-text">Tattha katamaṁ domanassaṁ?</span><br />
</p>
<p id="pe1c58p1">
<span class="pali m-text">Saṅkappehi pareto so,</span><br />
</p>
<p id="pe1c58p2">
<span class="pali m-text">kapaṇo viya jhāyati;</span><br />
</p>
<p id="pe1c58p3">
<span class="pali m-text">Sutvā paresaṁ nigghosaṁ,</span><br />
</p>
<p id="pe1c58p4">
<span class="pali m-text">maṅku hoti tathāvidho.</span><br />
</p>
<p id="pe1c59p1">
<span class="pali m-text">Dveme tapanīyā dhammā—</span><br />
</p>
<p id="pe1c59p2">
<span class="pali m-text">idaṁ domanassaṁ.</span><br />
</p>
<p id="pe1c60p1">
<span class="pali m-text">Tattha katamo upāyāso?</span><br />
</p>
<p id="pe1c61p1">
<span class="pali m-text">Kammārānaṁ yathā ukkā,</span><br />
</p>
<p id="pe1c61p2">
<span class="pali m-text">anto ḍayhati no bahi;</span><br />
</p>
<p id="pe1c61p3">
<span class="pali m-text">Evaṁ ḍayhati me hadayaṁ,</span><br />
</p>
<p id="pe1c61p4">
<span class="pali m-text">sutvā nibbattamambujaṁ.</span><br />
</p>
<p id="pe1c62p1">
<span class="pali m-text">Tayo aggī—</span><br />
</p>
<p id="pe1c62p2">
<span class="pali m-text">ayaṁ upāyāso.</span><br />
</p>
<p id="pe1c63p1">
<span class="pali m-text">Tattha katamo appiyasampayogo?</span><br />
</p>
<p id="pe1c64p1">
<span class="pali m-text">Ayasāva malaṁ samuṭṭhitaṁ,</span><br />
</p>
<p id="pe1c64p2">
<span class="pali m-text">Tatuṭṭhāya tameva khādati;</span><br />
</p>
<p id="pe1c64p3">
<span class="pali m-text">Evaṁ atidhonacārinaṁ,</span><br />
</p>
<p id="pe1c64p4">
<span class="pali m-text">Sāni kammāni nayanti duggatiṁ.</span><br />
</p>
<p id="pe1c65p1">
<span class="pali m-text">Dveme tathāgataṁ abbhācikkhanti, ekuttarike suttaṁ dukesu—</span><br />
</p>
<p id="pe1c65p2">
<span class="pali m-text">ayaṁ appiyasampayogo.</span><br />
</p>
<p id="pe1c66p1">
<span class="pali m-text">Tattha katamo piyavippayogo?</span><br />
</p>
<p id="pe1c67p1">
<span class="pali m-text">Supinena yathāpi saṅgataṁ,</span><br />
</p>
<p id="pe1c67p2">
<span class="pali m-text">Paṭibuddho puriso na passati;</span><br />
</p>
<p id="pe1c67p3">
<span class="pali m-text">Evampi piyāyitaṁ janaṁ,</span><br />
</p>
<p id="pe1c67p4">
<span class="pali m-text">Petaṁ kālaṅkataṁ na passati.</span><br />
</p>
<p id="pe1c68p1">
<span class="pali m-text">Te devā cavanadhammaṁ viditvā tīhi vācāhi anusāsanti.</span><br />
</p>
<p id="pe1c68p2">
<span class="pali m-text">Ayaṁ piyavippayogo.</span><br />
</p>
<p id="pe1c69p1">
<span class="pali m-text">Yampicchaṁ na labhati,</span><br />
</p>
<p id="pe1c69p2">
<span class="pali m-text">tisso māradhītaro;</span><br />
</p>
<p id="pe1c69p3">
<span class="pali m-text">Tassa ce kāmayānassa,</span><br />
</p>
<p id="pe1c69p4">
<span class="pali m-text">chandajātassa jantuno;</span><br />
</p>
<p id="pe1c69p5">
<span class="pali m-text">Te kāmā parihāyanti,</span><br />
</p>
<p id="pe1c69p6">
<span class="pali m-text">sallaviddhova ruppati.</span><br />
</p>
<p id="pe1c70p1">
<span class="pali m-text">Saṅkhittena pañcupādānakkhandhā dukkhā.</span><br />
</p>
<p id="pe1c71p1">
<span class="pali m-text">Cakkhu sotañca ghānañca,</span><br />
</p>
<p id="pe1c71p2">
<span class="pali m-text">jivhā kāyo tato manaṁ;</span><br />
</p>
<p id="pe1c71p3">
<span class="pali m-text">Ete lokāmisā ghorā,</span><br />
</p>
<p id="pe1c71p4">
<span class="pali m-text">yattha sattā puthujjanā.</span><br />
</p>
<p id="pe1c72p1">
<span class="pali m-text">Pañcime bhikkhave khandhā—</span><br />
</p>
<p id="pe1c72p2">
<span class="pali m-text">idaṁ dukkhaṁ.</span><br />
</p>
<p id="pe1c73p1">
<span class="pali m-text">Tattha katamā jarā ca maraṇañca?</span><br />
</p>
<p id="pe1c74p1">
<span class="pali m-text">Appaṁ vata jīvitaṁ idaṁ,</span><br />
</p>
<p id="pe1c74p2">
<span class="pali m-text">Oraṁ vassasatāpi mīyate;</span><br />
</p>
<p id="pe1c74p3">
<span class="pali m-text">Atha vāpi akicchaṁ jīvitaṁ,</span><br />
</p>
<p id="pe1c74p4">
<span class="pali m-text">Atha kho so jarasāpi mīyate.</span><br />
</p>
<p id="pe1c75p1">
<span class="pali m-text">Saṁyuttake pasenadisaṁyuttake suttaṁ ayyikā me kālaṅkatā—</span><br />
</p>
<p id="pe1c75p2">
<span class="pali m-text">ayaṁ jarā ca maraṇañca.</span><br />
</p>
<p id="pe1c76p1">
<span class="pali m-text">Tattha katamā cuti ca upapatti ca?</span><br />
</p>
<p id="pe1c77p1">
<span class="pali m-text">“Sabbe sattā marissanti,</span><br />
</p>
<p id="pe1c77p2">
<span class="pali m-text">Maraṇantaṁ hi jīvitaṁ;</span><br />
</p>
<p id="pe1c77p3">
<span class="pali m-text">Yathākammaṁ gamissanti,</span><br />
</p>
<p id="pe1c77p4">
<span class="pali m-text">Attakammaphalūpagā”ti.—</span><br />
</p>
<p id="pe1c78p1">
<span class="pali m-text">Ayaṁ cuti ca upapatti ca.</span><br />
</p>
<p id="pe1c79p1">
<span class="pali m-text">Imehi suttehi ekasadisehi ca aññehi navavidhaṁ suttaṁ taṁ anupaviṭṭhehi lakkhaṇato dukkhaṁ ñatvā sādhāraṇañca asādhāraṇañca dukkhaṁ ariyasaccaṁ niddisitabbaṁ.</span><br />
</p>
<p id="pe1c79p2">
<span class="pali m-text">Gāthāhi gāthā anuminitabbā, byākaraṇehi vā byākaraṇaṁ—</span><br />
</p>
<p id="pe1c79p3">
<span class="pali m-text">idaṁ dukkhaṁ.</span><br />
</p>
<p id="pe1c80p1">
<span class="pali m-text">Tattha katamo &lt;b&gt;dukkhasamudayo&lt;/b&gt;?</span><br />
</p>
<p id="pe1c81p1">
<span class="pali m-text">Kāmesu sattā kāmasaṅgasattā,</span><br />
</p>
<p id="pe1c81p2">
<span class="pali m-text">Saṁyojane vajjamapassamānā;</span><br />
</p>
<p id="pe1c81p3">
<span class="pali m-text">Na hi jātu saṁyojanasaṅgasattā,</span><br />
</p>
<p id="pe1c81p4">
<span class="pali m-text">Oghaṁ tareyyuṁ vipulaṁ mahantaṁ.</span><br />
</p>
<p id="pe1c82p1">
<span class="pali m-text">Cattāro āsavā suttaṁ—</span><br />
</p>
<p id="pe1c82p2">
<span class="pali m-text">ayaṁ dukkhasamudayo.</span><br />
</p>
<p id="pe1c83p1">
<span class="pali m-text">Tattha katamo &lt;b&gt;dukkhanirodho&lt;/b&gt;?</span><br />
</p>
<p id="pe1c84p1">
<span class="pali m-text">Yamhi na māyā vasatī na māno,</span><br />
</p>
<p id="pe1c84p2">
<span class="pali m-text">Yo vītalobho amamo nirāso;</span><br />
</p>
<p id="pe1c84p3">
<span class="pali m-text">Panuṇṇakodho abhinibbutatto,</span><br />
</p>
<p id="pe1c84p4">
<span class="pali m-text">So brāhmaṇo so samaṇo sa bhikkhu.</span><br />
</p>
<p id="pe1c85p1">
<span class="pali m-text">Dvemā vimuttiyo, rāgavirāgā ca cetovimutti;</span><br />
</p>
<p id="pe1c85p2">
<span class="pali m-text">avijjāvirāgā ca paññāvimutti—</span><br />
</p>
<p id="pe1c85p3">
<span class="pali m-text">ayaṁ nirodho.</span><br />
</p>
<p id="pe1c86p1">
<span class="pali m-text">Tattha katamo &lt;b&gt;maggo&lt;/b&gt;?</span><br />
</p>
<p id="pe1c87p1">
<span class="pali m-text">Eseva maggo natthañño,</span><br />
</p>
<p id="pe1c87p2">
<span class="pali m-text">dassanassa visuddhiyā;</span><br />
</p>
<p id="pe1c87p3">
<span class="pali m-text">Ariyo aṭṭhaṅgiko maggo,</span><br />
</p>
<p id="pe1c87p4">
<span class="pali m-text">mārassetaṁ pamohanaṁ.</span><br />
</p>
<p id="pe1c88p1">
<span class="pali m-text">Sattime, bhikkhave, bojjhaṅgā—</span><br />
</p>
<p id="pe1c88p2">
<span class="pali m-text">ayaṁ maggo.</span><br />
</p>
<p id="pe1c89p1">
<span class="pali m-text">Tattha katamāni &lt;b&gt;cattāri ariyasaccāni&lt;/b&gt;?</span><br />
</p>
<p id="pe1c90p1">
<span class="pali m-text">“Ye dhammā hetuppabhavā,</span><br />
</p>
<p id="pe1c90p2">
<span class="pali m-text">Tesaṁ hetuṁ tathāgato āha;</span><br />
</p>
<p id="pe1c90p3">
<span class="pali m-text">Tesañca yo nirodho,</span><br />
</p>
<p id="pe1c90p4">
<span class="pali m-text">Evaṁvādī mahāsamaṇo”ti.</span><br />
</p>
<p id="pe1c91p1">
<span class="pali m-text">Hetuppabhavā dhammā dukkhaṁ, hetusamudayo, yaṁ bhagavato vacanaṁ.</span><br />
</p>
<p id="pe1c91p2">
<span class="pali m-text">Ayaṁ dhammo yo nirodho, ye hi keci saṁyojaniyesu dhammesu assadānupassino viharanti.</span><br />
</p>
<p id="pe1c91p3">
<span class="pali m-text">Kilesā taṇhā pavaḍḍhati, taṇhāpaccayā upādānaṁ …pe…</span><br />
</p>
<p id="pe1c91p4">
<span class="pali m-text">evametassa kevalassa dukkhakkhandhassa samudayo hoti.</span><br />
</p>
<p id="pe1c91p5">
<span class="pali m-text">Tattha yaṁ saṁyojanaṁ—</span><br />
</p>
<p id="pe1c91p6">
<span class="pali m-text">ayaṁ samudayo.</span><br />
</p>
<p id="pe1c91p7">
<span class="pali m-text">Ye saṁyojaniyā dhammā ye ca sokaparidevadukkhadomanassupāyāsā sambhavanti—</span><br />
</p>
<p id="pe1c91p8">
<span class="pali m-text">idaṁ dukkhaṁ.</span><br />
</p>
<p id="pe1c91p9">
<span class="pali m-text">Yā saṁyojaniyesu dhammesu ādīnavānupassanā—</span><br />
</p>
<p id="pe1c91p10">
<span class="pali m-text">ayaṁ maggo.</span><br />
</p>
<p id="pe1c91p11">
<span class="pali m-text">Parimuccati jātiyā jarāya byādhīhi maraṇehi sokehi paridevehi yāva upāyāsehi—</span><br />
</p>
<p id="pe1c91p12">
<span class="pali m-text">idaṁ nibbānaṁ.</span><br />
</p>
<p id="pe1c91p13">
<span class="pali m-text">Imāni cattāri saccāni.</span><br />
</p>
<p id="pe1c92p1">
<span class="pali m-text">Tattha katamā &lt;b&gt;anupādisesā nibbānadhātu&lt;/b&gt;?</span><br />
</p>
<p id="pe1c93p1">
<span class="pali m-text">Atthaṅgatassa na pamāṇamatthi,</span><br />
</p>
<p id="pe1c93p2">
<span class="pali m-text">Taṁ hi vā natthi yena naṁ paññapeyya;</span><br />
</p>
<p id="pe1c93p3">
<span class="pali m-text">Sabbasaṅgānaṁ samūhatattā vidū,</span><br />
</p>
<p id="pe1c93p4">
<span class="pali m-text">Sitā vādasatassu sabbe.</span><br />
</p>
<p id="pe1c94p1">
<span class="pali m-text">Saṁyuttake godhikasaṁyuttaṁ.</span><br />
</p>
<p id="pe1c95p1">
<span class="pali m-text">Imāni &lt;b&gt;asādhāraṇāni suttāni&lt;/b&gt;.</span><br />
</p>
<p id="pe1c95p2">
<span class="pali m-text">Yahiṁ yahiṁ saccāni niddiṭṭhāni, tahiṁ tahiṁ saccalakkhaṇato otāretvā aparimāṇehi byañjanehi so attho pariyesitabbo.</span><br />
</p>
<p id="pe1c95p3">
<span class="pali m-text">Tattha atthānuparivatti byañjanena puna byañjanānuparivatti atthena tassa ekamekassa aparimāṇāni byañjanāni imehi suttehi yathānikkhittehi cattāri ariyasaccāni niddisitabbāni.</span><br />
</p>
<p id="pe1c95p4">
<span class="pali m-text">Pañcanikāye anupaviṭṭhāhi gāthāhi gāthā anuminitabbā, byākaraṇena byākaraṇaṁ.</span><br />
</p>
<p id="pe1c95p5">
<span class="pali m-text">Imāni asādhāraṇāni suttāni.</span><br />
</p>
<p id="pe1c96p1">
<span class="pali m-text">Tesaṁ imā uddānagāthā</span><br />
</p>
<p id="pe1c97p1">
<span class="pali m-text">Yamekarattiṁ paṭhamaṁ,</span><br />
</p>
<p id="pe1c97p2">
<span class="pali m-text">aṭṭha dānūpapattiyo;</span><br />
</p>
<p id="pe1c97p3">
<span class="pali m-text">Pañca pubbanimittāni,</span><br />
</p>
<p id="pe1c97p4">
<span class="pali m-text">khīṇamacchaṁva pallalaṁ.</span><br />
</p>
<p id="pe1c98p1">
<span class="pali m-text">Sāmaṁ tena kuto rāja,</span><br />
</p>
<p id="pe1c98p2">
<span class="pali m-text">tayo devā gilānakā;</span><br />
</p>
<p id="pe1c98p3">
<span class="pali m-text">Yathāpi kumbhakārassa,</span><br />
</p>
<p id="pe1c98p4">
<span class="pali m-text">yathā nadidakappanaṁ.</span><br />
</p>
<p id="pe1c99p1">
<span class="pali m-text">Idha socati pecca socati,</span><br />
</p>
<p id="pe1c99p2">
<span class="pali m-text">Tīṇi duccaritāni ca;</span><br />
</p>
<p id="pe1c99p3">
<span class="pali m-text">Kāmesu giddhā pasutā,</span><br />
</p>
<p id="pe1c99p4">
<span class="pali m-text">Yāva tisso vipattiyo.</span><br />
</p>
<p id="pe1c100p1">
<span class="pali m-text">Sataṁ āsi ayosaṅkū,</span><br />
</p>
<p id="pe1c100p2">
<span class="pali m-text">pariḷāho mahattaro;</span><br />
</p>
<p id="pe1c100p3">
<span class="pali m-text">Saṅkappehi pareto so,</span><br />
</p>
<p id="pe1c100p4">
<span class="pali m-text">tattha tapaniyehi ca.</span><br />
</p>
<p id="pe1c101p1">
<span class="pali m-text">Kammārānaṁ yathā ukkā,</span><br />
</p>
<p id="pe1c101p2">
<span class="pali m-text">tayo aggī pakāsitā;</span><br />
</p>
<p id="pe1c101p3">
<span class="pali m-text">Ayato malamuppannaṁ,</span><br />
</p>
<p id="pe1c101p4">
<span class="pali m-text">abbhakkhānaṁ tathāgate.</span><br />
</p>
<p id="pe1c102p1">
<span class="pali m-text">Tividhaṁ devānusāsanti,</span><br />
</p>
<p id="pe1c102p2">
<span class="pali m-text">supinena saṅgamo yathā;</span><br />
</p>
<p id="pe1c102p3">
<span class="pali m-text">Tisso ceva māradhītā,</span><br />
</p>
<p id="pe1c102p4">
<span class="pali m-text">sallaviddhova ruppati.</span><br />
</p>
<p id="pe1c103p1">
<span class="pali m-text">Cakkhu sotañca ghānañca,</span><br />
</p>
<p id="pe1c103p2">
<span class="pali m-text">pañcakkhandhā pakāsitā;</span><br />
</p>
<p id="pe1c103p3">
<span class="pali m-text">Appaṁ vata jīvitaṁ idaṁ,</span><br />
</p>
<p id="pe1c103p4">
<span class="pali m-text">ayyikā me mahallikā.</span><br />
</p>
<p id="pe1c104p1">
<span class="pali m-text">Sabbe sattā marissanti,</span><br />
</p>
<p id="pe1c104p2">
<span class="pali m-text">upapatti cuticayaṁ;</span><br />
</p>
<p id="pe1c104p3">
<span class="pali m-text">Kāmesu sattā pasutā,</span><br />
</p>
<p id="pe1c104p4">
<span class="pali m-text">āsavehi catūhi ca.</span><br />
</p>
<p id="pe1c105p1">
<span class="pali m-text">Yamhi na māyā vasati,</span><br />
</p>
<p id="pe1c105p2">
<span class="pali m-text">dvemā cetovimuttiyo;</span><br />
</p>
<p id="pe1c105p3">
<span class="pali m-text">Eseva maggo natthañño,</span><br />
</p>
<p id="pe1c105p4">
<span class="pali m-text">bojjhaṅgā ca sudesitā.</span><br />
</p>
<p id="pe1c106p1">
<span class="pali m-text">Atthaṅgatassa na pamāṇamatthi,</span><br />
</p>
<p id="pe1c106p2">
<span class="pali m-text">Godhiko parinibbuto;</span><br />
</p>
<p id="pe1c106p3">
<span class="pali m-text">Ye dhammā hetuppabhavā,</span><br />
</p>
<p id="pe1c106p4">
<span class="pali m-text">Saṁyojanānupassino.</span><br />
</p>
<p id="pe1c107p1">
<span class="pali m-text">Imā dasa tesaṁ uddānagāthā.</span><br />
</p>
<p id="pe1c108p1">
<span class="pali m-text">Tatthimāni &lt;b&gt;sādhāraṇāni suttāni&lt;/b&gt; yesu suttesu sādhāraṇāni saccāni desitāni anulomampi paṭilomampi vomissakampi.</span><br />
</p>
<p id="pe1c108p2">
<span class="pali m-text">Tattha ayaṁ ādi.</span><br />
</p>
<p id="pe1c109p1">
<span class="pali m-text">Avijjāya nivuto loko,</span><br />
</p>
<p id="pe1c109p2">
<span class="pali m-text">(ajitāti bhagavā)</span><br />
</p>
<p id="pe1c109p3">
<span class="pali m-text">Vivicchā pamādā nappakāsati;</span><br />
</p>
<p id="pe1c109p4">
<span class="pali m-text">Jappābhilepanaṁ brūmi,</span><br />
</p>
<p id="pe1c109p5">
<span class="pali m-text">Dukkhamassa mahabbhayaṁ.</span><br />
</p>
<p id="pe1c110p1">
<span class="pali m-text">Tattha yā avijjā ca vivicchā ca, ayaṁ samudayo.</span><br />
</p>
<p id="pe1c110p2">
<span class="pali m-text">Yaṁ mahabbhayaṁ, idaṁ dukkhaṁ.</span><br />
</p>
<p id="pe1c110p3">
<span class="pali m-text">Imāni dve saccāni—</span><br />
</p>
<p id="pe1c110p4">
<span class="pali m-text">dukkhañca samudayo ca.</span><br />
</p>
<p id="pe1c110p5">
<span class="pali m-text">“Saṁyojanaṁ saṁyojaniyā ca dhammā”ti saṁyuttake cittasaṁyuttakesu byākaraṇaṁ.</span><br />
</p>
<p id="pe1c110p6">
<span class="pali m-text">Tattha yaṁ saṁyojanaṁ, ayaṁ samudayo.</span><br />
</p>
<p id="pe1c110p7">
<span class="pali m-text">Ye saṁyojaniyā dhammā, idaṁ dukkhaṁ.</span><br />
</p>
<p id="pe1c110p8">
<span class="pali m-text">Imāni dve saccāni—</span><br />
</p>
<p id="pe1c110p9">
<span class="pali m-text">dukkhañca samudayo ca.</span><br />
</p>
<p id="pe1c111p1">
<span class="pali m-text">Tattha katamaṁ dukkhañca nirodho ca?</span><br />
</p>
<p id="pe1c112p1">
<span class="pali m-text">Ucchinnabhavataṇhassa,</span><br />
</p>
<p id="pe1c112p2">
<span class="pali m-text">netticchinnassa bhikkhuno;</span><br />
</p>
<p id="pe1c112p3">
<span class="pali m-text">Vikkhīṇo jātisaṁsāro,</span><br />
</p>
<p id="pe1c112p4">
<span class="pali m-text">natthi dāni punabbhavo.</span><br />
</p>
<p id="pe1c113p1">
<span class="pali m-text">Yaṁ cittaṁ, idaṁ dukkhaṁ.</span><br />
</p>
<p id="pe1c113p2">
<span class="pali m-text">Yo bhavataṇhāya upacchedo, ayaṁ dukkhanirodho.</span><br />
</p>
<p id="pe1c113p3">
<span class="pali m-text">Vikkhīṇo jātisaṁsāro, natthi dāni punabbhavoti niddeso.</span><br />
</p>
<p id="pe1c113p4">
<span class="pali m-text">Imāni dve saccāni—</span><br />
</p>
<p id="pe1c113p5">
<span class="pali m-text">dukkhañca nirodho ca.</span><br />
</p>
<p id="pe1c113p6">
<span class="pali m-text">Dvemā, bhikkhave, vimuttiyo;</span><br />
</p>
<p id="pe1c113p7">
<span class="pali m-text">rāgavirāgā ca cetovimutti, avijjāvirāgā ca paññāvimutti.</span><br />
</p>
<p id="pe1c113p8">
<span class="pali m-text">Yaṁ cittaṁ, idaṁ dukkhaṁ.</span><br />
</p>
<p id="pe1c113p9">
<span class="pali m-text">Yā vimutti, ayaṁ nirodho.</span><br />
</p>
<p id="pe1c113p10">
<span class="pali m-text">Imāni dve saccāni—</span><br />
</p>
<p id="pe1c113p11">
<span class="pali m-text">dukkhañca nirodho ca.</span><br />
</p>
<p id="pe1c114p1">
<span class="pali m-text">Tattha katamaṁ dukkhañca maggo ca?</span><br />
</p>
<p id="pe1c115p1">
<span class="pali m-text">Kumbhūpamaṁ kāyamimaṁ viditvā,</span><br />
</p>
<p id="pe1c115p2">
<span class="pali m-text">Nagarūpamaṁ cittamidaṁ ṭhapetvā;</span><br />
</p>
<p id="pe1c115p3">
<span class="pali m-text">Yodhetha māraṁ paññāvudhena,</span><br />
</p>
<p id="pe1c115p4">
<span class="pali m-text">Jitañca rakkhe anivesano siyā.</span><br />
</p>
<p id="pe1c116p1">
<span class="pali m-text">Tattha yañca kumbhūpamo kāyo yañca nagarūpamaṁ cittaṁ, idaṁ dukkhaṁ.</span><br />
</p>
<p id="pe1c116p2">
<span class="pali m-text">Yaṁ paññāvudhena māraṁ yodhethāti ayaṁ maggo.</span><br />
</p>
<p id="pe1c116p3">
<span class="pali m-text">Imāni dve saccāni.</span><br />
</p>
<p id="pe1c116p4">
<span class="pali m-text">Yaṁ, bhikkhave, na tumhākaṁ, taṁ pajahitabbaṁ.</span><br />
</p>
<p id="pe1c116p5">
<span class="pali m-text">Yā saṁyojanā, ayaṁ maggo.</span><br />
</p>
<p id="pe1c116p6">
<span class="pali m-text">Ye te dhammā anattaniyā pahātabbā, rūpaṁ yāva viññāṇaṁ, idaṁ dukkhañca maggo ca.</span><br />
</p>
<p id="pe1c117p1">
<span class="pali m-text">Tattha katamaṁ dukkhañca samudayo ca nirodho ca?</span><br />
</p>
<p id="pe1c118p1">
<span class="pali m-text">Ye keci sokā paridevitā vā,</span><br />
</p>
<p id="pe1c118p2">
<span class="pali m-text">Dukkhā ca lokasmimanekarūpā;</span><br />
</p>
<p id="pe1c118p3">
<span class="pali m-text">Piyaṁ paṭiccappabhavanti ete,</span><br />
</p>
<p id="pe1c118p4">
<span class="pali m-text">Piye asante na bhavanti ete.</span><br />
</p>
<p id="pe1c119p1">
<span class="pali m-text">Ye sokaparidevā, yaṁ ca anekarūpaṁ dukkhaṁ, yaṁ pemato bhavati, idaṁ dukkhaṁ.</span><br />
</p>
<p id="pe1c119p2">
<span class="pali m-text">Yaṁ pemaṁ, ayaṁ samudayo.</span><br />
</p>
<p id="pe1c119p3">
<span class="pali m-text">Yo tattha chandarāgavinayo piyassa akiriyā, ayaṁ nirodho.</span><br />
</p>
<p id="pe1c119p4">
<span class="pali m-text">Imāni tīṇi saccāni.</span><br />
</p>
<p id="pe1c119p5">
<span class="pali m-text">Timbaruko paribbājako pacceti “sayaṅkataṁ paraṅkatan”ti.</span><br />
</p>
<p id="pe1c119p6">
<span class="pali m-text">Yathesā vīmaṁsā, idaṁ dukkhaṁ.</span><br />
</p>
<p id="pe1c119p7">
<span class="pali m-text">Yā ete dve ante anupagamma majjhimā paṭipadā avijjāpaccayā saṅkhārā yāva jātipaccayā jarāmaraṇaṁ, idampi dukkhañca samudayo ca.</span><br />
</p>
<p id="pe1c119p8">
<span class="pali m-text">Viññāṇaṁ nāmarūpaṁ saḷāyatanaṁ phasso vedanā bhavo jāti jarāmaraṇaṁ, idaṁ dukkhaṁ.</span><br />
</p>
<p id="pe1c119p9">
<span class="pali m-text">Avijjā saṅkhārā taṇhā upādānaṁ, ayaṁ samudayo.</span><br />
</p>
<p id="pe1c119p10">
<span class="pali m-text">Iti idaṁ sayaṅkataṁ vīmaṁseyyāti yañca paṭiccasamuppāde dukkhaṁ, idaṁ eso samudayo niddiṭṭho.</span><br />
</p>
<p id="pe1c119p11">
<span class="pali m-text">Avijjānirodhā saṅkhāranirodho ca yāva ca jarāmaraṇanirodhoti ayaṁ nirodho.</span><br />
</p>
<p id="pe1c119p12">
<span class="pali m-text">Imāni tīṇi saccāni dukkhañca samudayo ca nirodho ca.</span><br />
</p>
<p id="pe1c120p1">
<span class="pali m-text">Tattha katamaṁ dukkhañca samudayo ca maggo ca?</span><br />
</p>
<p id="pe1c121p1">
<span class="pali m-text">“Yo dukkhamaddakkhi yatonidānaṁ,</span><br />
</p>
<p id="pe1c121p2">
<span class="pali m-text">Kāmesu so jantu kathaṁ nameyya;</span><br />
</p>
<p id="pe1c121p3">
<span class="pali m-text">Kāmā hi loke saṅgāti ñatvā,</span><br />
</p>
<p id="pe1c121p4">
<span class="pali m-text">Tesaṁ satīmā vinayāya sikkhe”ti.</span><br />
</p>
<p id="pe1c122p1">
<span class="pali m-text">Yo dukkhamaddakkhi, idaṁ dukkhaṁ.</span><br />
</p>
<p id="pe1c122p2">
<span class="pali m-text">Yato bhavati, ayaṁ samudayo.</span><br />
</p>
<p id="pe1c122p3">
<span class="pali m-text">Sandiṭṭhaṁ yato bhavati yāva tassa vinayāya sikkhā, ayaṁ maggo.</span><br />
</p>
<p id="pe1c122p4">
<span class="pali m-text">Imāni tīṇi saccāni.</span><br />
</p>
<p id="pe1c123p1">
<span class="pali m-text">Ekādasaṅguttaresu gopālakopamasuttaṁ.</span><br />
</p>
<p id="pe1c124p1">
<span class="pali m-text">Tattha yāva rūpasaññuttā yañca saḷāyatanaṁ yathā vaṇaṁ paṭicchādeti yañca titthaṁ yathā ca labhati dhammūpasañhitaṁ uḷāraṁ pītipāmojjaṁ catubbidhaṁ ca attabhāvato ca vatthu, idaṁ dukkhaṁ.</span><br />
</p>
<p id="pe1c124p2">
<span class="pali m-text">Yāva āsāṭikaṁ hāretā hoti, ayaṁ samudayo.</span><br />
</p>
<p id="pe1c124p3">
<span class="pali m-text">Rūpasaññuttā āsāṭakaharaṇaṁ vaṇapaṭicchādanaṁ vīthiññutā gocarakusalañca, ayaṁ maggo.</span><br />
</p>
<p id="pe1c124p4">
<span class="pali m-text">Avasesā dhammā atthi hetū atthi paccayā atthi nissayā sāvasesadohitā anekapūjā ca kalyāṇamittatappaccayā dhammā vīthiññutā ca hetu, imāni tīṇi saccāni.</span><br />
</p>
<p id="pe1c125p1">
<span class="pali m-text">Tattha katamaṁ dukkhañca maggo ca nirodho ca?</span><br />
</p>
<p id="pe1c126p1">
<span class="pali m-text">Sati kāyagatā upaṭṭhitā,</span><br />
</p>
<p id="pe1c126p2">
<span class="pali m-text">Chasu phassāyatanesu saṁvuto;</span><br />
</p>
<p id="pe1c126p3">
<span class="pali m-text">Satataṁ bhikkhu samāhito,</span><br />
</p>
<p id="pe1c126p4">
<span class="pali m-text">Jaññā nibbānamattano.</span><br />
</p>
<p id="pe1c127p1">
<span class="pali m-text">Tattha yā ca kāyagatā sati yañca saḷāyatanaṁ yattha sabbañcetaṁ dukkhaṁ.</span><br />
</p>
<p id="pe1c127p2">
<span class="pali m-text">Yā ca kāyagatā sati yo ca sīlasaṁvaro yo ca samādhi yattha yā sati, ayaṁ paññākkhandho.</span><br />
</p>
<p id="pe1c127p3">
<span class="pali m-text">Sabbampi sīlakkhandho samādhikkhandho, ayaṁ maggo.</span><br />
</p>
<p id="pe1c127p4">
<span class="pali m-text">Evaṁvihārinā ñātabbaṁ nibbānaṁ.</span><br />
</p>
<p id="pe1c127p5">
<span class="pali m-text">Ayaṁ nirodho, imāni tīṇi saccāni.</span><br />
</p>
<p id="pe1c127p6">
<span class="pali m-text">Sīle patiṭṭhāya dve dhammā bhāvetabbā samatho ca vipassanā ca.</span><br />
</p>
<p id="pe1c127p7">
<span class="pali m-text">Tattha yaṁ cittasahajātā dhammā, idaṁ dukkhaṁ.</span><br />
</p>
<p id="pe1c127p8">
<span class="pali m-text">Yo ca samatho yā ca vipassanā, ayaṁ maggo.</span><br />
</p>
<p id="pe1c127p9">
<span class="pali m-text">Rāgavirāgā ca cetovimutti, avijjāvirāgā ca paññāvimutti, ayaṁ nirodho.</span><br />
</p>
<p id="pe1c127p10">
<span class="pali m-text">Imāni tīṇi saccāni.</span><br />
</p>
<p id="pe1c128p1">
<span class="pali m-text">Tattha katamo samudayo ca nirodho ca?</span><br />
</p>
<p id="pe1c129p1">
<span class="pali m-text">Āsā ca pīhā abhinandanā ca,</span><br />
</p>
<p id="pe1c129p2">
<span class="pali m-text">Anekadhātūsu sarā patiṭṭhitā;</span><br />
</p>
<p id="pe1c129p3">
<span class="pali m-text">Aññāṇamūlappabhavā pajappitā,</span><br />
</p>
<p id="pe1c129p4">
<span class="pali m-text">Sabbā mayā byantikatā samūlikā.</span><br />
</p>
<p id="pe1c130p1">
<span class="pali m-text">Aññāṇamūlappabhavāti purimakehi samudayo.</span><br />
</p>
<p id="pe1c130p2">
<span class="pali m-text">Sabbā mayā byantikatā samūlikāti nirodho.</span><br />
</p>
<p id="pe1c130p3">
<span class="pali m-text">Imāni dve saccāni.</span><br />
</p>
<p id="pe1c130p4">
<span class="pali m-text">Catunnaṁ dhammānaṁ ananubodhā appaṭivedhā vitthārena kātabbaṁ.</span><br />
</p>
<p id="pe1c130p5">
<span class="pali m-text">Ariyassa sīlassa samādhino paññāya vimuttiyā.</span><br />
</p>
<p id="pe1c130p6">
<span class="pali m-text">Tattha yo imesaṁ catunnaṁ dhammānaṁ ananubodhā appaṭivedhā, ayaṁ samudayo.</span><br />
</p>
<p id="pe1c130p7">
<span class="pali m-text">Paṭivedho bhavanettiyā, ayaṁ nirodho.</span><br />
</p>
<p id="pe1c130p8">
<span class="pali m-text">Ayaṁ samudayo ca nirodho ca.</span><br />
</p>
<p id="pe1c131p1">
<span class="pali m-text">Tattha katamo samudayo ca maggo ca?</span><br />
</p>
<p id="pe1c132p1">
<span class="pali m-text">Yāni sotāni lokasmiṁ,</span><br />
</p>
<p id="pe1c132p2">
<span class="pali m-text">(ajitāti bhagavā)</span><br />
</p>
<p id="pe1c132p3">
<span class="pali m-text">Sati tesaṁ nivāraṇaṁ;</span><br />
</p>
<p id="pe1c132p4">
<span class="pali m-text">Sotānaṁ saṁvaraṁ brūmi,</span><br />
</p>
<p id="pe1c132p5">
<span class="pali m-text">Paññāyete pidhīyare.</span><br />
</p>
<p id="pe1c133p1">
<span class="pali m-text">Yāni sotānīti ayaṁ samudayo.</span><br />
</p>
<p id="pe1c133p2">
<span class="pali m-text">Yā ca paññā yā ca sati nivāraṇaṁ pidhānañca, ayaṁ maggo.</span><br />
</p>
<p id="pe1c133p3">
<span class="pali m-text">Imāni dve saccāni.</span><br />
</p>
<p id="pe1c133p4">
<span class="pali m-text">Sañcetaniyaṁ suttaṁ daḷhanemiyānākāro chahi māsehi niddiṭṭho.</span><br />
</p>
<p id="pe1c133p5">
<span class="pali m-text">Tattha yaṁ kāyaṁ kāyakammaṁ savaṅkaṁ sadosaṁ sakasāvaṁ yā savaṅkatā sadosatā sakasāvatā, ayaṁ samudayo.</span><br />
</p>
<p id="pe1c133p6">
<span class="pali m-text">Evaṁ vacīkammaṁ manokammaṁ avaṅkaṁ adosaṁ akasāvaṁ, yā avaṅkatā adosatā akasāvatā, ayaṁ maggo.</span><br />
</p>
<p id="pe1c133p7">
<span class="pali m-text">Evaṁ vacīkammaṁ manokammaṁ.</span><br />
</p>
<p id="pe1c133p8">
<span class="pali m-text">Imāni dve saccāni samudayo ca maggo ca.</span><br />
</p>
<p id="pe1c134p1">
<span class="pali m-text">Tattha katamo samudayo ca nirodho ca maggo ca?</span><br />
</p>
<p id="pe1c135p1">
<span class="pali m-text">“Nissitassa calitaṁ, anissitassa calitaṁ natthi, calite asati passaddhi, passaddhiyā sati nati na hoti, natiyā asati āgatigati na hoti, āgatigatiyā asati cutūpapāto na hoti, cutūpapāte asati nevidha na huraṁ na ubhayamantarena.</span><br />
</p>
<p id="pe1c135p2">
<span class="pali m-text">Esevanto dukkhassā”ti.</span><br />
</p>
<p id="pe1c136p1">
<span class="pali m-text">Tattha dve nissayā, ayaṁ samudayo.</span><br />
</p>
<p id="pe1c136p2">
<span class="pali m-text">Yo ca anissayo, yā ca anati, ayaṁ maggo.</span><br />
</p>
<p id="pe1c136p3">
<span class="pali m-text">Yā āgatigati na hoti cutūpapāto ca yo esevanto dukkhassāti, ayaṁ nirodho.</span><br />
</p>
<p id="pe1c136p4">
<span class="pali m-text">Imāni tīṇi saccāni.</span><br />
</p>
<p id="pe1c136p5">
<span class="pali m-text">Anupaṭṭhitakāyagatā sati …pe…</span><br />
</p>
<p id="pe1c136p6">
<span class="pali m-text">yaṁ vimuttiñāṇadassanaṁ, ayaṁ samudayo.</span><br />
</p>
<p id="pe1c136p7">
<span class="pali m-text">Ekārasaupanissayā vimuttiyo yāva upanissayaupasampadā upaṭṭhitakāyagatāsatissa viharati.</span><br />
</p>
<p id="pe1c136p8">
<span class="pali m-text">Sīlasaṁvaro sosāniyo hoti, yañca vimuttiñāṇadassanaṁ, ayaṁ maggo.</span><br />
</p>
<p id="pe1c136p9">
<span class="pali m-text">Yā ca vimutti, ayaṁ nirodho.</span><br />
</p>
<p id="pe1c136p10">
<span class="pali m-text">Imāni tīṇi saccāni.</span><br />
</p>
<p id="pe1c136p11">
<span class="pali m-text">Samudayo ca nirodho ca maggo ca.</span><br />
</p>
<p id="pe1c137p1">
<span class="pali m-text">Tattha katamo nirodho ca maggo ca?</span><br />
</p>
<p id="pe1c138p1">
<span class="pali m-text">Sayaṁ katena saccena,</span><br />
</p>
<p id="pe1c138p2">
<span class="pali m-text">Tena attanā abhinibbānagato vitiṇṇakaṅkho;</span><br />
</p>
<p id="pe1c138p3">
<span class="pali m-text">Vibhavañca ñatvā lokasmiṁ,</span><br />
</p>
<p id="pe1c138p4">
<span class="pali m-text">Tāva khīṇapunabbhavo sa bhikkhu.</span><br />
</p>
<p id="pe1c139p1">
<span class="pali m-text">Yaṁ saccena, ayaṁ maggo.</span><br />
</p>
<p id="pe1c139p2">
<span class="pali m-text">Yaṁ khīṇapunabbhavo, ayaṁ nirodho.</span><br />
</p>
<p id="pe1c139p3">
<span class="pali m-text">Imāni dve saccāni.</span><br />
</p>
<p id="pe1c139p4">
<span class="pali m-text">Pañca vimuttāyatanāni satthā vā dhammaṁ desesi aññataro vā viññū sabrahmacārīti vitthārena kātabbā.</span><br />
</p>
<p id="pe1c139p5">
<span class="pali m-text">Tassa atthappaṭisaṁvedissa pāmojjaṁ jāyati, pamuditassa pīti jāyati, yāva nibbindanto virajjati, ayaṁ maggo.</span><br />
</p>
<p id="pe1c139p6">
<span class="pali m-text">Yā vimutti, ayaṁ nirodho.</span><br />
</p>
<p id="pe1c139p7">
<span class="pali m-text">Evaṁ pañca vimuttāyatanāni vitthārena.</span><br />
</p>
<p id="pe1c139p8">
<span class="pali m-text">Imāni dve saccāni nirodho ca maggo ca.</span><br />
</p>
<p id="pe1c140p1">
<span class="pali m-text">Imāni sādhāraṇāni suttāni.</span><br />
</p>
<p id="pe1c140p2">
<span class="pali m-text">Imehi sādhāraṇehi suttehi yathānikkhittehi paṭivedhato ca lakkhaṇato ca otāretvā aññāni suttāni niddisitabbāni aparihāyantena.</span><br />
</p>
<p id="pe1c140p3">
<span class="pali m-text">Gāthāhi gāthā anuminitabbā, byākaraṇehi byākaraṇaṁ.</span><br />
</p>
<p id="pe1c140p4">
<span class="pali m-text">Ime ca sādhāraṇā dasa parivaḍḍhakā eko ca catukko niddeso sādhāraṇo.</span><br />
</p>
<p id="pe1c140p5">
<span class="pali m-text">Ayañca pakiṇṇakaniddeso.</span><br />
</p>
<p id="pe1c140p6">
<span class="pali m-text">Ekaṁ pañca cha ca savekadeso sabbaṁ.</span><br />
</p>
<p id="pe1c140p7">
<span class="pali m-text">Ime dve parivajjanā purimakā ca dasa.</span><br />
</p>
<p id="pe1c140p8">
<span class="pali m-text">Ime dvādasa parivaḍḍhakā saccāni.</span><br />
</p>
<p id="pe1c140p9">
<span class="pali m-text">Ettāvatā sabbaṁ suttaṁ natthi, taṁ byākaraṇaṁ vā gāthā viya.</span><br />
</p>
<p id="pe1c140p10">
<span class="pali m-text">Imehi dvādasahi parivaḍḍhakehi na otarituṁ appamattena pariyesitvā niddisitabbā.</span><br />
</p>
<p id="pe1c141p1">
<span class="pali m-text">Tatthāyaṁ saṅkhepo.</span><br />
</p>
<p id="pe1c141p2">
<span class="pali m-text">Sabbaṁ dukkhaṁ sattahi padehi samosaraṇaṁ gacchati.</span><br />
</p>
<p id="pe1c141p3">
<span class="pali m-text">Katarehi sattahi?</span><br />
</p>
<p id="pe1c141p4">
<span class="pali m-text">Appiyasampayogo ca piyavippayogo ca, imehi dvīhi padehi sabbaṁ dukkhaṁ niddisitabbaṁ.</span><br />
</p>
<p id="pe1c141p5">
<span class="pali m-text">Tassa dve nissayā—</span><br />
</p>
<p id="pe1c141p6">
<span class="pali m-text">kāyo ca cittañca.</span><br />
</p>
<p id="pe1c141p7">
<span class="pali m-text">Tena vuccati “kāyikaṁ dukkhaṁ cetasikañce”ti, natthi taṁ dukkhaṁ na kāyikaṁ vā na cetasikaṁ, sabbaṁ dukkhaṁ dvīhi dukkhehi niddisitabbaṁ kāyikena ca cetasikena ca.</span><br />
</p>
<p id="pe1c141p8">
<span class="pali m-text">Tīhi dukkhatāhi saṅgahitaṁ dukkhadukkhatāya saṅkhāradukkhatāya vipariṇāmadukkhatāya.</span><br />
</p>
<p id="pe1c141p9">
<span class="pali m-text">Iti taṁ sabbaṁ dukkhaṁ tīhi dukkhatāhi saṅgahitaṁ.</span><br />
</p>
<p id="pe1c141p10">
<span class="pali m-text">Iti idañca dukkhaṁ tividhaṁ.</span><br />
</p>
<p id="pe1c141p11">
<span class="pali m-text">Duvidhaṁ dukkhaṁ kāyikañca cetasikañca.</span><br />
</p>
<p id="pe1c141p12">
<span class="pali m-text">Duvidhaṁ appiyasampayogo ca piyavippayogo ca.</span><br />
</p>
<p id="pe1c141p13">
<span class="pali m-text">Idaṁ sattavidhaṁ dukkhaṁ.</span><br />
</p>
<p id="pe1c142p1">
<span class="pali m-text">Tattha tividho samudayo acatuttho apañcamo.</span><br />
</p>
<p id="pe1c142p2">
<span class="pali m-text">Katamo tividho?</span><br />
</p>
<p id="pe1c142p3">
<span class="pali m-text">Taṇhā ca diṭṭhi ca kammaṁ.</span><br />
</p>
<p id="pe1c142p4">
<span class="pali m-text">Tattha taṇhā ca bhavasamudayo kammaṁ.</span><br />
</p>
<p id="pe1c142p5">
<span class="pali m-text">Tathā nibbattassa hīnapaṇītatā, ayaṁ samudayo.</span><br />
</p>
<p id="pe1c142p6">
<span class="pali m-text">Iti yāpi bhavagatīsu hīnatā ca paṇītatā ca, yāpi tīhi dukkhatāhi saṅgahitā, yopi dvīhi mūlehi samudānīto avijjāya nivutassa bhavataṇhāsaṁyuttassa saviññāṇako kāyo, sopi tīhi dukkhatāhi saṅgahito.</span><br />
</p>
<p id="pe1c143p1">
<span class="pali m-text">Tathā vipallāsato diṭṭhi āgantabbā.</span><br />
</p>
<p id="pe1c143p2">
<span class="pali m-text">Sā sattavidhā niddisitabbā.</span><br />
</p>
<p id="pe1c143p3">
<span class="pali m-text">Eko vipallāso tīṇi niddisīyati, cattāri vipallāsavatthūni.</span><br />
</p>
<p id="pe1c143p4">
<span class="pali m-text">Tattha katamo eko vipallāso?</span><br />
</p>
<p id="pe1c143p5">
<span class="pali m-text">Yo viparītaggāho paṭikkhepena, otaraṇaṁ yathā “anicce niccam”iti viparītaṁ gaṇhāti.</span><br />
</p>
<p id="pe1c143p6">
<span class="pali m-text">Evaṁ cattāro vipallāsā.</span><br />
</p>
<p id="pe1c143p7">
<span class="pali m-text">Ayameko vipallāsīyati saññā cittaṁ diṭṭhi.</span><br />
</p>
<p id="pe1c143p8">
<span class="pali m-text">Katamāni cattāri vipallāsavatthūni?</span><br />
</p>
<p id="pe1c143p9">
<span class="pali m-text">Kāyo vedanā cittaṁ dhammā.</span><br />
</p>
<p id="pe1c143p10">
<span class="pali m-text">Evaṁ vipallāsagatassa akusalañca pavaḍḍheti.</span><br />
</p>
<p id="pe1c143p11">
<span class="pali m-text">Tattha saññāvipallāso dosaṁ akusalamūlaṁ pavaḍḍheti.</span><br />
</p>
<p id="pe1c143p12">
<span class="pali m-text">Cittavipallāso lobhaṁ akusalamūlaṁ pavaḍḍheti.</span><br />
</p>
<p id="pe1c143p13">
<span class="pali m-text">Diṭṭhivipallāso mohaṁ akusalamūlaṁ pavaḍḍheti.</span><br />
</p>
<p id="pe1c143p14">
<span class="pali m-text">Tattha dosassa akusalamūlassa tīṇi micchattāni phalaṁ—</span><br />
</p>
<p id="pe1c143p15">
<span class="pali m-text">micchāvācā micchākammanto micchāājīvo;</span><br />
</p>
<p id="pe1c143p16">
<span class="pali m-text">lobhassa akusalamūlassa tīṇi micchattāni phalaṁ—</span><br />
</p>
<p id="pe1c143p17">
<span class="pali m-text">micchāsaṅkappo micchāvāyāmo micchāsamādhi;</span><br />
</p>
<p id="pe1c143p18">
<span class="pali m-text">mohassa akusalamūlassa dve micchattāni phalaṁ—</span><br />
</p>
<p id="pe1c143p19">
<span class="pali m-text">micchādiṭṭhi ca micchāsati ca.</span><br />
</p>
<p id="pe1c143p20">
<span class="pali m-text">Evaṁ akusalaṁ sahetu sappaccayaṁ vipallāsā ca paccayo, akusalamūlāni sahetū eteyeva paṭipakkhena anūnā anadhikā dvīhi paccayehi niddisitabbā.</span><br />
</p>
<p id="pe1c143p21">
<span class="pali m-text">Nirodhe ca magge ca vipallāsamupādāya parato paṭipakkhena catasso.</span><br />
</p>
<p id="pe1c144p1">
<span class="pali m-text">Tatthimā uddānagāthā</span><br />
</p>
<p id="pe1c145p1">
<span class="pali m-text">Avijjāya nivuto loko,</span><br />
</p>
<p id="pe1c145p2">
<span class="pali m-text">cittaṁ saṁyojanampi;</span><br />
</p>
<p id="pe1c145p3">
<span class="pali m-text">Sā pacchinnabhavataṇhā,</span><br />
</p>
<p id="pe1c145p4">
<span class="pali m-text">dvemā ceva vimuttiyo.</span><br />
</p>
<p id="pe1c146p1">
<span class="pali m-text">Kumbhūpamaṁ kāyamimaṁ,</span><br />
</p>
<p id="pe1c146p2">
<span class="pali m-text">Yaṁ na tumhākaṁ taṁ pajaha;</span><br />
</p>
<p id="pe1c146p3">
<span class="pali m-text">Ye keci sokaparidevā,</span><br />
</p>
<p id="pe1c146p4">
<span class="pali m-text">Timbaruko ca sayaṅkataṁ.</span><br />
</p>
<p id="pe1c147p1">
<span class="pali m-text">Dukkhaṁ diṭṭhi ca uppannaṁ,</span><br />
</p>
<p id="pe1c147p2">
<span class="pali m-text">yañca gopālakopamaṁ;</span><br />
</p>
<p id="pe1c147p3">
<span class="pali m-text">Sati kāyagatā māhu,</span><br />
</p>
<p id="pe1c147p4">
<span class="pali m-text">samatho ca vipassanā.</span><br />
</p>
<p id="pe1c148p1">
<span class="pali m-text">Āsā pihā ca abhinandanā ca,</span><br />
</p>
<p id="pe1c148p2">
<span class="pali m-text">Catunnamananubodhanā;</span><br />
</p>
<p id="pe1c148p3">
<span class="pali m-text">Yāni sotāni lokasmiṁ,</span><br />
</p>
<p id="pe1c148p4">
<span class="pali m-text">Daḷhaṁ nemiyānākāro.</span><br />
</p>
<p id="pe1c149p1">
<span class="pali m-text">Yaṁ nissitassa calitaṁ,</span><br />
</p>
<p id="pe1c149p2">
<span class="pali m-text">Anupaṭṭhitakāyagatāsati;</span><br />
</p>
<p id="pe1c149p3">
<span class="pali m-text">Sayaṁ katena saccena,</span><br />
</p>
<p id="pe1c149p4">
<span class="pali m-text">Vimuttāyatanehi ca.</span><br />
</p>
<p id="pe1c150p1">
<span class="pali m-text">Peṭakopadese mahākaccāyanena bhāsite paṭhamabhūmi ariyasaccappakāsanā nāma taṁ jīvatā bhagavatā mādisena samuddanena tathāgatenāti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/patthana0024p0022.html">Previous</a></div>
<div class="m-col-t-6 m-text-right">
<a href="https://theravadan.org/pages/pe0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>