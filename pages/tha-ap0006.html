<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0005.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0007.html">Next</a></div>
</div>
<p id="tha-ap6c0p2">
<span class="pali m-text">Buddhavagga</span><br />
</p>
<section id="anuruddhattheraapadana">
<span id="tha-ap6c0p3"></span><h2><span class="pali m-text">Anuruddhattheraapadāna</span></h2>
<p id="tha-ap6c1p1">
<span class="pali m-text">“Sumedhaṁ bhagavantāhaṁ,</span><br />
</p>
<p id="tha-ap6c1p2">
<span class="pali m-text">lokajeṭṭhaṁ narāsabhaṁ;</span><br />
</p>
<p id="tha-ap6c1p3">
<span class="pali m-text">Vūpakaṭṭhaṁ viharantaṁ,</span><br />
</p>
<p id="tha-ap6c1p4">
<span class="pali m-text">addasaṁ lokanāyakaṁ.</span><br />
</p>
<p id="tha-ap6c2p1">
<span class="pali m-text">Upagantvāna sambuddhaṁ,</span><br />
</p>
<p id="tha-ap6c2p2">
<span class="pali m-text">sumedhaṁ lokanāyakaṁ;</span><br />
</p>
<p id="tha-ap6c2p3">
<span class="pali m-text">Añjaliṁ paggahetvāna,</span><br />
</p>
<p id="tha-ap6c2p4">
<span class="pali m-text">buddhaseṭṭhamayācahaṁ.</span><br />
</p>
<p id="tha-ap6c3p1">
<span class="pali m-text">Anukampa mahāvīra,</span><br />
</p>
<p id="tha-ap6c3p2">
<span class="pali m-text">lokajeṭṭha narāsabha;</span><br />
</p>
<p id="tha-ap6c3p3">
<span class="pali m-text">Padīpaṁ te padassāmi,</span><br />
</p>
<p id="tha-ap6c3p4">
<span class="pali m-text">rukkhamūlamhi jhāyato.</span><br />
</p>
<p id="tha-ap6c4p1">
<span class="pali m-text">Adhivāsesi so dhīro,</span><br />
</p>
<p id="tha-ap6c4p2">
<span class="pali m-text">sayambhū vadataṁ varo;</span><br />
</p>
<p id="tha-ap6c4p3">
<span class="pali m-text">Dumesu vinivijjhitvā,</span><br />
</p>
<p id="tha-ap6c4p4">
<span class="pali m-text">yantaṁ yojiyahaṁ tadā.</span><br />
</p>
<p id="tha-ap6c5p1">
<span class="pali m-text">Sahassavaṭṭiṁ pādāsiṁ,</span><br />
</p>
<p id="tha-ap6c5p2">
<span class="pali m-text">buddhassa lokabandhuno;</span><br />
</p>
<p id="tha-ap6c5p3">
<span class="pali m-text">Sattāhaṁ pajjalitvāna,</span><br />
</p>
<p id="tha-ap6c5p4">
<span class="pali m-text">dīpā vūpasamiṁsu me.</span><br />
</p>
<p id="tha-ap6c6p1">
<span class="pali m-text">Tena cittappasādena,</span><br />
</p>
<p id="tha-ap6c6p2">
<span class="pali m-text">cetanāpaṇidhīhi ca;</span><br />
</p>
<p id="tha-ap6c6p3">
<span class="pali m-text">Jahitvā mānusaṁ dehaṁ,</span><br />
</p>
<p id="tha-ap6c6p4">
<span class="pali m-text">vimānamupapajjahaṁ.</span><br />
</p>
<p id="tha-ap6c7p1">
<span class="pali m-text">Upapannassa devattaṁ,</span><br />
</p>
<p id="tha-ap6c7p2">
<span class="pali m-text">byamhaṁ āsi sunimmitaṁ;</span><br />
</p>
<p id="tha-ap6c7p3">
<span class="pali m-text">Samantato pajjalati,</span><br />
</p>
<p id="tha-ap6c7p4">
<span class="pali m-text">dīpadānassidaṁ phalaṁ.</span><br />
</p>
<p id="tha-ap6c8p1">
<span class="pali m-text">Samantā yojanasataṁ,</span><br />
</p>
<p id="tha-ap6c8p2">
<span class="pali m-text">virocesimahaṁ tadā;</span><br />
</p>
<p id="tha-ap6c8p3">
<span class="pali m-text">Sabbe deve abhibhomi,</span><br />
</p>
<p id="tha-ap6c8p4">
<span class="pali m-text">dīpadānassidaṁ phalaṁ.</span><br />
</p>
<p id="tha-ap6c9p1">
<span class="pali m-text">Tiṁsakappāni devindo,</span><br />
</p>
<p id="tha-ap6c9p2">
<span class="pali m-text">devarajjamakārayiṁ;</span><br />
</p>
<p id="tha-ap6c9p3">
<span class="pali m-text">Na maṁ kecītimaññanti,</span><br />
</p>
<p id="tha-ap6c9p4">
<span class="pali m-text">dīpadānassidaṁ phalaṁ.</span><br />
</p>
<p id="tha-ap6c10p1">
<span class="pali m-text">Aṭṭhavīsatikkhattuñca,</span><br />
</p>
<p id="tha-ap6c10p2">
<span class="pali m-text">cakkavattī ahosahaṁ;</span><br />
</p>
<p id="tha-ap6c10p3">
<span class="pali m-text">Divā rattiñca passāmi,</span><br />
</p>
<p id="tha-ap6c10p4">
<span class="pali m-text">samantā yojanaṁ tadā.</span><br />
</p>
<p id="tha-ap6c11p1">
<span class="pali m-text">Sahassalokaṁ ñāṇena,</span><br />
</p>
<p id="tha-ap6c11p2">
<span class="pali m-text">passāmi satthu sāsane;</span><br />
</p>
<p id="tha-ap6c11p3">
<span class="pali m-text">Dibbacakkhumanuppatto,</span><br />
</p>
<p id="tha-ap6c11p4">
<span class="pali m-text">dīpadānassidaṁ phalaṁ.</span><br />
</p>
<p id="tha-ap6c12p1">
<span class="pali m-text">Sumedho nāma sambuddho,</span><br />
</p>
<p id="tha-ap6c12p2">
<span class="pali m-text">tiṁsakappasahassito;</span><br />
</p>
<p id="tha-ap6c12p3">
<span class="pali m-text">Tassa dīpo mayā dinno,</span><br />
</p>
<p id="tha-ap6c12p4">
<span class="pali m-text">vippasannena cetasā.</span><br />
</p>
<p id="tha-ap6c13p1">
<span class="pali m-text">Paṭisambhidā catasso,</span><br />
</p>
<p id="tha-ap6c13p2">
<span class="pali m-text">vimokkhāpi ca aṭṭhime;</span><br />
</p>
<p id="tha-ap6c13p3">
<span class="pali m-text">Chaḷabhiññā sacchikatā,</span><br />
</p>
<p id="tha-ap6c13p4">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap6c14p1">
<span class="pali m-text">Itthaṁ sudaṁ āyasmā anuruddho thero imā gāthāyo abhāsitthāti.</span><br />
</p>
<p id="tha-ap6c15p1">
<span class="pali m-text">Anuruddhattherassāpadānaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0005.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>