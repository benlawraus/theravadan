<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pv0051.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/pv0050.html">Previous</a></div>
<div class="m-col-t-6 m-text-right">
<a href="../pages/sn0001p0001.html">Next</a></div>
</div>
<p id="pv51c0p2">
<span class="pali m-text">Mahāvagga</span><br />
</p>
<section id="satthikutapetavatthu">
<span id="pv51c0p3"></span><h2><span class="pali m-text">16. Saṭṭhikūṭapetavatthu</span></h2>
<p id="pv51c1p1">
<span class="pali m-text">“Kiṁ nu ummattarūpova,</span><br />
</p>
<p id="pv51c1p2">
<span class="pali m-text">Migo bhantova dhāvasi;</span><br />
</p>
<p id="pv51c1p3">
<span class="pali m-text">Nissaṁsayaṁ pāpakammanto,</span><br />
</p>
<p id="pv51c1p4">
<span class="pali m-text">Kiṁ nu saddāyase tuvan”ti.</span><br />
</p>
<p id="pv51c2p1">
<span class="pali m-text">“Ahaṁ bhadante petomhi,</span><br />
</p>
<p id="pv51c2p2">
<span class="pali m-text">duggato yamalokiko;</span><br />
</p>
<p id="pv51c2p3">
<span class="pali m-text">Pāpakammaṁ karitvāna,</span><br />
</p>
<p id="pv51c2p4">
<span class="pali m-text">petalokaṁ ito gato.</span><br />
</p>
<p id="pv51c3p1">
<span class="pali m-text">Saṭṭhi kūṭasahassāni,</span><br />
</p>
<p id="pv51c3p2">
<span class="pali m-text">paripuṇṇāni sabbaso;</span><br />
</p>
<p id="pv51c3p3">
<span class="pali m-text">Sīse mayhaṁ nipatanti,</span><br />
</p>
<p id="pv51c3p4">
<span class="pali m-text">te bhindanti ca matthakan”ti.</span><br />
</p>
<p id="pv51c4p1">
<span class="pali m-text">“Kiṁ nu kāyena vācāya,</span><br />
</p>
<p id="pv51c4p2">
<span class="pali m-text">manasā dukkaṭaṁ kataṁ;</span><br />
</p>
<p id="pv51c4p3">
<span class="pali m-text">Kissa kammavipākena,</span><br />
</p>
<p id="pv51c4p4">
<span class="pali m-text">idaṁ dukkhaṁ nigacchasi.</span><br />
</p>
<p id="pv51c5p1">
<span class="pali m-text">Saṭṭhi kūṭasahassāni,</span><br />
</p>
<p id="pv51c5p2">
<span class="pali m-text">paripuṇṇāni sabbaso;</span><br />
</p>
<p id="pv51c5p3">
<span class="pali m-text">Sīse tuyhaṁ nipatanti,</span><br />
</p>
<p id="pv51c5p4">
<span class="pali m-text">te bhindanti ca matthakan”ti.</span><br />
</p>
<p id="pv51c6p1">
<span class="pali m-text">“Athaddasāsiṁ sambuddhaṁ,</span><br />
</p>
<p id="pv51c6p2">
<span class="pali m-text">sunettaṁ bhāvitindriyaṁ;</span><br />
</p>
<p id="pv51c6p3">
<span class="pali m-text">Nisinnaṁ rukkhamūlasmiṁ,</span><br />
</p>
<p id="pv51c6p4">
<span class="pali m-text">jhāyantaṁ akutobhayaṁ.</span><br />
</p>
<p id="pv51c7p1">
<span class="pali m-text">Sālittakappahārena,</span><br />
</p>
<p id="pv51c7p2">
<span class="pali m-text">bhindissaṁ tassa matthakaṁ;</span><br />
</p>
<p id="pv51c7p3">
<span class="pali m-text">Tassa kammavipākena,</span><br />
</p>
<p id="pv51c7p4">
<span class="pali m-text">idaṁ dukkhaṁ nigacchisaṁ.</span><br />
</p>
<p id="pv51c8p1">
<span class="pali m-text">Saṭṭhi kūṭasahassāni,</span><br />
</p>
<p id="pv51c8p2">
<span class="pali m-text">Paripuṇṇāni sabbaso;</span><br />
</p>
<p id="pv51c8p3">
<span class="pali m-text">Sīse mayhaṁ nipatanti,</span><br />
</p>
<p id="pv51c8p4">
<span class="pali m-text">Te bhindanti ca matthakan”ti.</span><br />
</p>
<p id="pv51c9p1">
<span class="pali m-text">“Dhammena te kāpurisa,</span><br />
</p>
<p id="pv51c9p2">
<span class="pali m-text">saṭṭhikūṭasahassāni;</span><br />
</p>
<p id="pv51c9p3">
<span class="pali m-text">Paripuṇṇāni sabbaso,</span><br />
</p>
<p id="pv51c9p4">
<span class="pali m-text">sīse tuyhaṁ nipatanti;</span><br />
</p>
<p id="pv51c9p5">
<span class="pali m-text">Te bhindanti ca matthakan”ti.</span><br />
</p>
<p id="pv51c10p1">
<span class="pali m-text">Saṭṭhikūṭapetavatthu soḷasamaṁ.</span><br />
</p>
<p id="pv51c11p1">
<span class="pali m-text">Mahāvaggo catuttho.</span><br />
</p>
<p id="pv51c12p1">
<span class="pali m-text">Tassuddānaṁ</span><br />
</p>
<p id="pv51c13p1">
<span class="pali m-text">Ambasakkaro serīsako,</span><br />
</p>
<p id="pv51c13p2">
<span class="pali m-text">piṅgalo revati ucchu;</span><br />
</p>
<p id="pv51c13p3">
<span class="pali m-text">Dve kumārā duve gūthā,</span><br />
</p>
<p id="pv51c13p4">
<span class="pali m-text">gaṇapāṭaliambavanaṁ.</span><br />
</p>
<p id="pv51c14p1">
<span class="pali m-text">Akkharukkhabhogasaṁharā,</span><br />
</p>
<p id="pv51c14p2">
<span class="pali m-text">seṭṭhiputtasaṭṭhikūṭā;</span><br />
</p>
<p id="pv51c14p3">
<span class="pali m-text">Iti soḷasavatthūni,</span><br />
</p>
<p id="pv51c14p4">
<span class="pali m-text">vaggo tena pavuccati.</span><br />
</p>
<p id="pv51c15p1">
<span class="pali m-text">Atha vagguddānaṁ</span><br />
</p>
<p id="pv51c16p1">
<span class="pali m-text">Urago uparivaggo,</span><br />
</p>
<p id="pv51c16p2">
<span class="pali m-text">cūḷamahāti catudhā;</span><br />
</p>
<p id="pv51c16p3">
<span class="pali m-text">Vatthūni ekapaññāsaṁ,</span><br />
</p>
<p id="pv51c16p4">
<span class="pali m-text">catudhā bhāṇavārato.</span><br />
</p>
<p id="pv51c17p1">
<span class="pali m-text">Petavatthupāḷi niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/pv0050.html">Previous</a></div>
<div class="m-col-t-6 m-text-right">
<a href="../pages/sn0001p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>