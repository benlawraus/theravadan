<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv10 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kv0010p0009.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-kv-index.html">kv</a> &raquo;
            <a href="../pages/abhidhamma-kv-kv10-index.html">kv10</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/kv0010p0008.html">Previous</a></div>
<div class="m-col-t-6 m-text-right">
<a href="../pages/kv0010p0010.html">Next</a></div>
</div>
<p id="kv10p9c0p2">
<span class="pali m-text">Mahāpaṇṇāsaka</span><br />
</p>
<p id="kv10p9c0p3">
<span class="pali m-text">Dasamavagga</span><br />
</p>
<section id="samadanahetukatha">
<span id="kv10p9c0p4"></span><h2><span class="pali m-text">Samādānahetukathā</span></h2>
<p id="kv10p9c1p1">
<span class="pali m-text">Samādānahetukaṁ sīlaṁ vaḍḍhatīti?</span><br />
</p>
<p id="kv10p9c1p2">
<span class="pali m-text">Āmantā.</span><br />
</p>
<p id="kv10p9c1p3">
<span class="pali m-text">Samādānahetuko phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṁ vaḍḍhati, saddhā vaḍḍhati, vīriyaṁ vaḍḍhati, sati vaḍḍhati, samādhi vaḍḍhati, paññā vaḍḍhatīti?</span><br />
</p>
<p id="kv10p9c1p4">
<span class="pali m-text">Na hevaṁ vattabbe …pe….</span><br />
</p>
<p id="kv10p9c2p1">
<span class="pali m-text">Samādānahetukaṁ sīlaṁ vaḍḍhatīti?</span><br />
</p>
<p id="kv10p9c2p2">
<span class="pali m-text">Āmantā.</span><br />
</p>
<p id="kv10p9c2p3">
<span class="pali m-text">Latā viya vaḍḍhati, māluvā viya vaḍḍhati, rukkho viya vaḍḍhati, tiṇaṁ viya vaḍḍhati, muñjapuñjo viya vaḍḍhatīti?</span><br />
</p>
<p id="kv10p9c2p4">
<span class="pali m-text">Na hevaṁ vattabbe …pe….</span><br />
</p>
<p id="kv10p9c3p1">
<span class="pali m-text">Samādānahetukaṁ sīlaṁ vaḍḍhatīti?</span><br />
</p>
<p id="kv10p9c3p2">
<span class="pali m-text">Āmantā.</span><br />
</p>
<p id="kv10p9c3p3">
<span class="pali m-text">Sīlaṁ samādiyitvā kāmavitakkaṁ vitakkentassa byāpādavitakkaṁ vitakkentassa vihiṁsāvitakkaṁ vitakkentassa sīlaṁ vaḍḍhatīti?</span><br />
</p>
<p id="kv10p9c3p4">
<span class="pali m-text">Āmantā.</span><br />
</p>
<p id="kv10p9c3p5">
<span class="pali m-text">Dvinnaṁ phassānaṁ …pe… dvinnaṁ cittānaṁ samodhānaṁ hotīti?</span><br />
</p>
<p id="kv10p9c3p6">
<span class="pali m-text">Na hevaṁ vattabbe …pe… dvinnaṁ phassānaṁ …pe… dvinnaṁ cittānaṁ samodhānaṁ hotīti?</span><br />
</p>
<p id="kv10p9c3p7">
<span class="pali m-text">Āmantā.</span><br />
</p>
<p id="kv10p9c3p8">
<span class="pali m-text">Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti?</span><br />
</p>
<p id="kv10p9c3p9">
<span class="pali m-text">Na hevaṁ vattabbe …pe….</span><br />
</p>
<p id="kv10p9c4p1">
<span class="pali m-text">Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti?</span><br />
</p>
<p id="kv10p9c4p2">
<span class="pali m-text">Āmantā.</span><br />
</p>
<p id="kv10p9c4p3">
<span class="pali m-text">Nanu vuttaṁ bhagavatā—</span><br />
</p>
<p id="kv10p9c4p4">
<span class="pali m-text">“cattārimāni, bhikkhave, suvidūravidūrāni.</span><br />
</p>
<p id="kv10p9c4p5">
<span class="pali m-text">Katamāni cattāri?</span><br />
</p>
<p id="kv10p9c4p6">
<span class="pali m-text">Nabhañca, bhikkhave, pathavī ca—</span><br />
</p>
<p id="kv10p9c4p7">
<span class="pali m-text">idaṁ paṭhamaṁ suvidūravidūraṁ …pe… tasmā sataṁ dhammo asabbhi ārakā”ti.</span><br />
</p>
<p id="kv10p9c4p8">
<span class="pali m-text">Attheva suttantoti?</span><br />
</p>
<p id="kv10p9c4p9">
<span class="pali m-text">Āmantā.</span><br />
</p>
<p id="kv10p9c4p10">
<span class="pali m-text">Tena hi na vattabbaṁ—</span><br />
</p>
<p id="kv10p9c4p11">
<span class="pali m-text">“kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantī”ti.</span><br />
</p>
<p id="kv10p9c5p1">
<span class="pali m-text">Na vattabbaṁ—</span><br />
</p>
<p id="kv10p9c5p2">
<span class="pali m-text">“samādānahetukaṁ sīlaṁ vaḍḍhatī”ti?</span><br />
</p>
<p id="kv10p9c5p3">
<span class="pali m-text">Āmantā.</span><br />
</p>
<p id="kv10p9c5p4">
<span class="pali m-text">Nanu vuttaṁ bhagavatā—</span><br />
</p>
<p id="kv10p9c5p5">
<span class="pali m-text">“ārāmaropā vanaropā …pe…</span><br />
</p>
<p id="kv10p9c5p6">
<span class="pali m-text">dhammaṭṭhā sīlasampannā te janā saggagāmino”ti.</span><br />
</p>
<p id="kv10p9c5p7">
<span class="pali m-text">Attheva suttantoti?</span><br />
</p>
<p id="kv10p9c5p8">
<span class="pali m-text">Āmantā.</span><br />
</p>
<p id="kv10p9c5p9">
<span class="pali m-text">Tena hi samādānahetukaṁ sīlaṁ vaḍḍhatīti.</span><br />
</p>
<p id="kv10p9c5p10">
<span class="pali m-text">Samādānahetukathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/kv0010p0008.html">Previous</a></div>
<div class="m-col-t-6 m-text-right">
<a href="../pages/kv0010p0010.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>