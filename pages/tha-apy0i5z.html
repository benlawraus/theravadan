<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0i5z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0i5z.html" />
  <meta property="og:description" content="Sakiṁsammajjakavagga 3. Ekāsanadāyakattheraapadāna “Himavantassāvidūre, gosito nāma pabbato; Assamo sukato mayhaṁ, paṇṇasālā sumāpitā. Nārado nāma nāmena, kassapo iti maṁ vidū; Suddhimaggaṁ gavesanto, vasāmi gosite tadā. Padumuttaro nāma jino, sabbadhammāna pāragū; Vivekakāmo sambuddho, agañchi anilañjasā. Vanagge gacchamānassa, disvā raṁsiṁ mahesino; Kaṭṭhamañcaṁ paññāpetvā, ajinañca apatthariṁ. Āsanaṁ paññapetvāna, sire katvāna …" />
  <meta name="twitter:description" content="Sakiṁsammajjakavagga 3. Ekāsanadāyakattheraapadāna “Himavantassāvidūre, gosito nāma pabbato; Assamo sukato mayhaṁ, paṇṇasālā sumāpitā. Nārado nāma nāmena, kassapo iti maṁ vidū; Suddhimaggaṁ gavesanto, vasāmi gosite tadā. Padumuttaro nāma jino, sabbadhammāna pāragū; Vivekakāmo sambuddho, agañchi anilañjasā. Vanagge gacchamānassa, disvā raṁsiṁ mahesino; Kaṭṭhamañcaṁ paññāpetvā, ajinañca apatthariṁ. Āsanaṁ paññapetvāna, sire katvāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sakimsammajjakavagga">
<h2><a href="#sakimsammajjakavagga">Sakiṁsammajjakavagga</a></h2>
<section id="ekasanadayakattheraapadana">
<h3><a href="#ekasanadayakattheraapadana">3. Ekāsanadāyakattheraapadāna</a></h3>
<p id="tha-ap425c1p1">
<span class="m-text m-primary">“Himavantassāvidūre,</span><br />
</p>
<p id="tha-ap425c1p2">
<span class="m-text m-primary">gosito nāma pabbato;</span><br />
</p>
<p id="tha-ap425c1p3">
<span class="m-text m-primary">Assamo sukato mayhaṁ,</span><br />
</p>
<p id="tha-ap425c1p4">
<span class="m-text m-primary">paṇṇasālā sumāpitā.</span><br />
</p>
<p id="tha-ap425c2p1">
<span class="m-text m-primary">Nārado nāma nāmena,</span><br />
</p>
<p id="tha-ap425c2p2">
<span class="m-text m-primary">kassapo iti maṁ vidū;</span><br />
</p>
<p id="tha-ap425c2p3">
<span class="m-text m-primary">Suddhimaggaṁ gavesanto,</span><br />
</p>
<p id="tha-ap425c2p4">
<span class="m-text m-primary">vasāmi gosite tadā.</span><br />
</p>
<p id="tha-ap425c3p1">
<span class="m-text m-primary">Padumuttaro nāma jino,</span><br />
</p>
<p id="tha-ap425c3p2">
<span class="m-text m-primary">sabbadhammāna pāragū;</span><br />
</p>
<p id="tha-ap425c3p3">
<span class="m-text m-primary">Vivekakāmo sambuddho,</span><br />
</p>
<p id="tha-ap425c3p4">
<span class="m-text m-primary">agañchi anilañjasā.</span><br />
</p>
<p id="tha-ap425c4p1">
<span class="m-text m-primary">Vanagge gacchamānassa,</span><br />
</p>
<p id="tha-ap425c4p2">
<span class="m-text m-primary">disvā raṁsiṁ mahesino;</span><br />
</p>
<p id="tha-ap425c4p3">
<span class="m-text m-primary">Kaṭṭhamañcaṁ paññāpetvā,</span><br />
</p>
<p id="tha-ap425c4p4">
<span class="m-text m-primary">ajinañca apatthariṁ.</span><br />
</p>
<p id="tha-ap425c5p1">
<span class="m-text m-primary">Āsanaṁ paññapetvāna,</span><br />
</p>
<p id="tha-ap425c5p2">
<span class="m-text m-primary">sire katvāna añjaliṁ;</span><br />
</p>
<p id="tha-ap425c5p3">
<span class="m-text m-primary">Somanassaṁ paveditvā,</span><br />
</p>
<p id="tha-ap425c5p4">
<span class="m-text m-primary">idaṁ vacanamabraviṁ.</span><br />
</p>
<p id="tha-ap425c6p1">
<span class="m-text m-primary">‘Sallakatto mahāvīra,</span><br />
</p>
<p id="tha-ap425c6p2">
<span class="m-text m-primary">āturānaṁ tikicchako;</span><br />
</p>
<p id="tha-ap425c6p3">
<span class="m-text m-primary">Mamaṁ rogaparetassa,</span><br />
</p>
<p id="tha-ap425c6p4">
<span class="m-text m-primary">tikicchaṁ dehi nāyaka.</span><br />
</p>
<p id="tha-ap425c7p1">
<span class="m-text m-primary">Kallatthikā ye passanti,</span><br />
</p>
<p id="tha-ap425c7p2">
<span class="m-text m-primary">buddhaseṭṭha tuvaṁ mune;</span><br />
</p>
<p id="tha-ap425c7p3">
<span class="m-text m-primary">Dhuvatthasiddhiṁ papponti,</span><br />
</p>
<p id="tha-ap425c7p4">
<span class="m-text m-primary">etesaṁ ajaro bhave.</span><br />
</p>
<p id="tha-ap425c8p1">
<span class="m-text m-primary">Na me deyyadhammo atthi,</span><br />
</p>
<p id="tha-ap425c8p2">
<span class="m-text m-primary">pavattaphalabhojihaṁ;</span><br />
</p>
<p id="tha-ap425c8p3">
<span class="m-text m-primary">Idaṁ me āsanaṁ atthi,</span><br />
</p>
<p id="tha-ap425c8p4">
<span class="m-text m-primary">nisīda kaṭṭhamañcake’.</span><br />
</p>
<p id="tha-ap425c9p1">
<span class="m-text m-primary">Nisīdi tattha bhagavā,</span><br />
</p>
<p id="tha-ap425c9p2">
<span class="m-text m-primary">asambhītova kesarī;</span><br />
</p>
<p id="tha-ap425c9p3">
<span class="m-text m-primary">Muhuttaṁ vītināmetvā,</span><br />
</p>
<p id="tha-ap425c9p4">
<span class="m-text m-primary">idaṁ vacanamabravi.</span><br />
</p>
<p id="tha-ap425c10p1">
<span class="m-text m-primary">‘Vissattho hohi mā bhāyi,</span><br />
</p>
<p id="tha-ap425c10p2">
<span class="m-text m-primary">laddho jotiraso tayā;</span><br />
</p>
<p id="tha-ap425c10p3">
<span class="m-text m-primary">Yaṁ tuyhaṁ patthitaṁ sabbaṁ,</span><br />
</p>
<p id="tha-ap425c10p4">
<span class="m-text m-primary">paripūrissatināgate.</span><br />
</p>
<p id="tha-ap425c11p1">
<span class="m-text m-primary">Na moghaṁ taṁ kataṁ tuyhaṁ,</span><br />
</p>
<p id="tha-ap425c11p2">
<span class="m-text m-primary">puññakkhette anuttare;</span><br />
</p>
<p id="tha-ap425c11p3">
<span class="m-text m-primary">Sakkā uddharituṁ attā,</span><br />
</p>
<p id="tha-ap425c11p4">
<span class="m-text m-primary">yassa cittaṁ paṇīhitaṁ.</span><br />
</p>
<p id="tha-ap425c12p1">
<span class="m-text m-primary">Imināsanadānena,</span><br />
</p>
<p id="tha-ap425c12p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap425c12p3">
<span class="m-text m-primary">Kappasatasahassāni,</span><br />
</p>
<p id="tha-ap425c12p4">
<span class="m-text m-primary">vinipātaṁ na gacchasi.</span><br />
</p>
<p id="tha-ap425c13p1">
<span class="m-text m-primary">Paññāsakkhattuṁ devindo,</span><br />
</p>
<p id="tha-ap425c13p2">
<span class="m-text m-primary">devarajjaṁ karissasi;</span><br />
</p>
<p id="tha-ap425c13p3">
<span class="m-text m-primary">Asītikkhattuṁ rājā ca,</span><br />
</p>
<p id="tha-ap425c13p4">
<span class="m-text m-primary">cakkavattī bhavissasi.</span><br />
</p>
<p id="tha-ap425c14p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap425c14p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap425c14p3">
<span class="m-text m-primary">Sabbattha sukhito hutvā,</span><br />
</p>
<p id="tha-ap425c14p4">
<span class="m-text m-primary">saṁsāre saṁsarissasi’.</span><br />
</p>
<p id="tha-ap425c15p1">
<span class="m-text m-primary">Idaṁ vatvāna sambuddho,</span><br />
</p>
<p id="tha-ap425c15p2">
<span class="m-text m-primary">jalajuttamanāmako;</span><br />
</p>
<p id="tha-ap425c15p3">
<span class="m-text m-primary">Nabhaṁ abbhuggamī vīro,</span><br />
</p>
<p id="tha-ap425c15p4">
<span class="m-text m-primary">haṁsarājāva ambare.</span><br />
</p>
<p id="tha-ap425c16p1">
<span class="m-text m-primary">Hatthiyānaṁ assayānaṁ,</span><br />
</p>
<p id="tha-ap425c16p2">
<span class="m-text m-primary">sarathaṁ sandamānikaṁ;</span><br />
</p>
<p id="tha-ap425c16p3">
<span class="m-text m-primary">Labhāmi sabbamevetaṁ,</span><br />
</p>
<p id="tha-ap425c16p4">
<span class="m-text m-primary">ekāsanassidaṁ phalaṁ.</span><br />
</p>
<p id="tha-ap425c17p1">
<span class="m-text m-primary">Kānanaṁ pavisitvāpi,</span><br />
</p>
<p id="tha-ap425c17p2">
<span class="m-text m-primary">yadā icchāmi āsanaṁ;</span><br />
</p>
<p id="tha-ap425c17p3">
<span class="m-text m-primary">Mama saṅkappamaññāya,</span><br />
</p>
<p id="tha-ap425c17p4">
<span class="m-text m-primary">pallaṅko upatiṭṭhati.</span><br />
</p>
<p id="tha-ap425c18p1">
<span class="m-text m-primary">Vārimajjhagato santo,</span><br />
</p>
<p id="tha-ap425c18p2">
<span class="m-text m-primary">yadā icchāmi āsanaṁ;</span><br />
</p>
<p id="tha-ap425c18p3">
<span class="m-text m-primary">Mama saṅkappamaññāya,</span><br />
</p>
<p id="tha-ap425c18p4">
<span class="m-text m-primary">pallaṅko upatiṭṭhati.</span><br />
</p>
<p id="tha-ap425c19p1">
<span class="m-text m-primary">Yaṁ yaṁ yonupapajjāmi,</span><br />
</p>
<p id="tha-ap425c19p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap425c19p3">
<span class="m-text m-primary">Pallaṅkasatasahassāni,</span><br />
</p>
<p id="tha-ap425c19p4">
<span class="m-text m-primary">parivārenti maṁ sadā.</span><br />
</p>
<p id="tha-ap425c20p1">
<span class="m-text m-primary">Duve bhave saṁsarāmi,</span><br />
</p>
<p id="tha-ap425c20p2">
<span class="m-text m-primary">devatte atha mānuse;</span><br />
</p>
<p id="tha-ap425c20p3">
<span class="m-text m-primary">Duve kule pajāyāmi,</span><br />
</p>
<p id="tha-ap425c20p4">
<span class="m-text m-primary">khattiye atha brāhmaṇe.</span><br />
</p>
<p id="tha-ap425c21p1">
<span class="m-text m-primary">Ekāsanaṁ daditvāna,</span><br />
</p>
<p id="tha-ap425c21p2">
<span class="m-text m-primary">puññakkhette anuttare;</span><br />
</p>
<p id="tha-ap425c21p3">
<span class="m-text m-primary">Dhammapallaṅkamādāya,</span><br />
</p>
<p id="tha-ap425c21p4">
<span class="m-text m-primary">viharāmi anāsavo.</span><br />
</p>
<p id="tha-ap425c22p1">
<span class="m-text m-primary">Satasahassito kappe,</span><br />
</p>
<p id="tha-ap425c22p2">
<span class="m-text m-primary">yaṁ dānamadadiṁ tadā;</span><br />
</p>
<p id="tha-ap425c22p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap425c22p4">
<span class="m-text m-primary">ekāsanassidaṁ phalaṁ.</span><br />
</p>
<p id="tha-ap425c23p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap425c23p2">
<span class="m-text m-primary">…pe…</span><br />
</p>
<p id="tha-ap425c23p3">
<span class="m-text m-primary">viharāmi anāsavo.</span><br />
</p>
<p id="tha-ap425c24p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap425c24p2">
<span class="m-text m-primary">…pe…</span><br />
</p>
<p id="tha-ap425c24p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap425c25p1">
<span class="m-text m-primary">Paṭisambhidā catasso,</span><br />
</p>
<p id="tha-ap425c25p2">
<span class="m-text m-primary">…pe…</span><br />
</p>
<p id="tha-ap425c25p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap425c26p1">
<span class="m-text m-primary">Itthaṁ sudaṁ āyasmā ekāsanadāyako thero imā gāthāyo abhāsitthāti.</span><br />
</p>
<p id="tha-ap425c27p1">
<span class="m-text m-primary">Ekāsanadāyakattherassāpadānaṁ tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>