<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv20 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0020p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv20-index.html">kv20</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0020p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0020p0006.html">Next</a></div>
</div>
<p id="kv20p5c0p2">
<span class="pali m-text">Mahāpaṇṇāsaka</span><br />
</p>
<p id="kv20p5c0p3">
<span class="pali m-text">Vīsatimavagga</span><br />
</p>
<section id="maggakatha">
<span id="kv20p5c0p4"></span><h2><span class="pali m-text">Maggakathā</span></h2>
<p id="kv20p5c1p1">
<span class="pali m-text">Pañcaṅgiko maggoti?</span><br />
</p>
<p id="kv20p5c1p2">
<span class="pali m-text">Āmantā.</span><br />
</p>
<p id="kv20p5c1p3">
<span class="pali m-text">Nanu aṭṭhaṅgiko maggo vutto bhagavatā, seyyathidaṁ—</span><br />
</p>
<p id="kv20p5c1p4">
<span class="pali m-text">sammādiṭṭhi …pe… sammāsamādhīti?</span><br />
</p>
<p id="kv20p5c1p5">
<span class="pali m-text">Āmantā.</span><br />
</p>
<p id="kv20p5c1p6">
<span class="pali m-text">Hañci aṭṭhaṅgiko maggo vutto bhagavatā, seyyathidaṁ—</span><br />
</p>
<p id="kv20p5c1p7">
<span class="pali m-text">sammādiṭṭhi …pe… sammāsamādhi, no ca vata re vattabbe—</span><br />
</p>
<p id="kv20p5c1p8">
<span class="pali m-text">“pañcaṅgiko maggo”ti.</span><br />
</p>
<p id="kv20p5c2p1">
<span class="pali m-text">Pañcaṅgiko maggoti?</span><br />
</p>
<p id="kv20p5c2p2">
<span class="pali m-text">Āmantā.</span><br />
</p>
<p id="kv20p5c2p3">
<span class="pali m-text">Nanu vuttaṁ bhagavatā—</span><br />
</p>
<p id="kv20p5c3p1">
<span class="pali m-text">“Maggānaṁ aṭṭhaṅgiko seṭṭho,</span><br />
</p>
<p id="kv20p5c3p2">
<span class="pali m-text">Saccānaṁ caturo padā;</span><br />
</p>
<p id="kv20p5c3p3">
<span class="pali m-text">Virāgo seṭṭho dhammānaṁ,</span><br />
</p>
<p id="kv20p5c3p4">
<span class="pali m-text">Dvipadānañca cakkhumā”ti.</span><br />
</p>
<p id="kv20p5c4p1">
<span class="pali m-text">Attheva suttantoti?</span><br />
</p>
<p id="kv20p5c4p2">
<span class="pali m-text">Āmantā.</span><br />
</p>
<p id="kv20p5c4p3">
<span class="pali m-text">Tena hi aṭṭhaṅgiko maggoti.</span><br />
</p>
<p id="kv20p5c5p1">
<span class="pali m-text">Sammāvācā maggaṅgaṁ, sā ca na maggoti?</span><br />
</p>
<p id="kv20p5c5p2">
<span class="pali m-text">Āmantā.</span><br />
</p>
<p id="kv20p5c5p3">
<span class="pali m-text">Sammādiṭṭhi maggaṅgaṁ, sā ca na maggoti?</span><br />
</p>
<p id="kv20p5c5p4">
<span class="pali m-text">Na hevaṁ vattabbe …pe…</span><br />
</p>
<p id="kv20p5c5p5">
<span class="pali m-text">sammāvācā maggaṅgaṁ, sā ca na maggoti?</span><br />
</p>
<p id="kv20p5c5p6">
<span class="pali m-text">Āmantā.</span><br />
</p>
<p id="kv20p5c5p7">
<span class="pali m-text">Sammāsaṅkappo …pe…</span><br />
</p>
<p id="kv20p5c5p8">
<span class="pali m-text">sammāvāyāmo …pe…</span><br />
</p>
<p id="kv20p5c5p9">
<span class="pali m-text">sammāsati …pe…</span><br />
</p>
<p id="kv20p5c5p10">
<span class="pali m-text">sammāsamādhi maggaṅgaṁ, so ca na maggoti?</span><br />
</p>
<p id="kv20p5c5p11">
<span class="pali m-text">Na hevaṁ vattabbe …pe….</span><br />
</p>
<p id="kv20p5c6p1">
<span class="pali m-text">Sammākammanto …pe…</span><br />
</p>
<p id="kv20p5c6p2">
<span class="pali m-text">sammāājīvo maggaṅgaṁ, so ca na maggoti?</span><br />
</p>
<p id="kv20p5c6p3">
<span class="pali m-text">Āmantā.</span><br />
</p>
<p id="kv20p5c6p4">
<span class="pali m-text">sammādiṭṭhi …pe… sammāsamādhi maggaṅgaṁ, so ca na maggoti?</span><br />
</p>
<p id="kv20p5c6p5">
<span class="pali m-text">Na hevaṁ vattabbe …pe….</span><br />
</p>
<p id="kv20p5c7p1">
<span class="pali m-text">Sammādiṭṭhi maggaṅgaṁ, sā ca maggoti?</span><br />
</p>
<p id="kv20p5c7p2">
<span class="pali m-text">Āmantā.</span><br />
</p>
<p id="kv20p5c7p3">
<span class="pali m-text">Sammāvācā maggaṅgaṁ, sā ca maggoti?</span><br />
</p>
<p id="kv20p5c7p4">
<span class="pali m-text">Na hevaṁ vattabbe …pe…</span><br />
</p>
<p id="kv20p5c7p5">
<span class="pali m-text">sammādiṭṭhi maggaṅgaṁ, sā ca maggoti?</span><br />
</p>
<p id="kv20p5c7p6">
<span class="pali m-text">Āmantā.</span><br />
</p>
<p id="kv20p5c7p7">
<span class="pali m-text">Sammākammanto …pe…</span><br />
</p>
<p id="kv20p5c7p8">
<span class="pali m-text">sammāājīvo maggaṅgaṁ, so ca maggoti?</span><br />
</p>
<p id="kv20p5c7p9">
<span class="pali m-text">Na hevaṁ vattabbe …pe….</span><br />
</p>
<p id="kv20p5c8p1">
<span class="pali m-text">Sammāsaṅkappo …pe…</span><br />
</p>
<p id="kv20p5c8p2">
<span class="pali m-text">sammāvāyāmo …pe…</span><br />
</p>
<p id="kv20p5c8p3">
<span class="pali m-text">sammāsati …pe…</span><br />
</p>
<p id="kv20p5c8p4">
<span class="pali m-text">sammāsamādhi maggaṅgaṁ, so ca maggoti?</span><br />
</p>
<p id="kv20p5c8p5">
<span class="pali m-text">Āmantā.</span><br />
</p>
<p id="kv20p5c8p6">
<span class="pali m-text">Sammāvācā …pe…</span><br />
</p>
<p id="kv20p5c8p7">
<span class="pali m-text">sammākammanto …pe…</span><br />
</p>
<p id="kv20p5c8p8">
<span class="pali m-text">sammāājīvo maggaṅgaṁ, so ca maggoti?</span><br />
</p>
<p id="kv20p5c8p9">
<span class="pali m-text">Na hevaṁ vattabbe …pe….</span><br />
</p>
<p id="kv20p5c9p1">
<span class="pali m-text">Ariyo aṭṭhaṅgiko maggoti?</span><br />
</p>
<p id="kv20p5c9p2">
<span class="pali m-text">Āmantā.</span><br />
</p>
<p id="kv20p5c9p3">
<span class="pali m-text">Nanu vuttaṁ bhagavatā—</span><br />
</p>
<p id="kv20p5c9p4">
<span class="pali m-text">“pubbeva kho panassa kāyakammaṁ vacīkammaṁ ājīvo suparisuddho hoti;</span><br />
</p>
<p id="kv20p5c9p5">
<span class="pali m-text">evamassāyaṁ ariyo aṭṭhaṅgiko maggo bhāvanāpāripūriṁ gacchatī”ti.</span><br />
</p>
<p id="kv20p5c9p6">
<span class="pali m-text">Attheva suttantoti?</span><br />
</p>
<p id="kv20p5c9p7">
<span class="pali m-text">Āmantā.</span><br />
</p>
<p id="kv20p5c9p8">
<span class="pali m-text">Tena hi pañcaṅgiko maggoti.</span><br />
</p>
<p id="kv20p5c10p1">
<span class="pali m-text">Pañcaṅgiko maggoti?</span><br />
</p>
<p id="kv20p5c10p2">
<span class="pali m-text">Āmantā.</span><br />
</p>
<p id="kv20p5c10p3">
<span class="pali m-text">Nanu vuttaṁ bhagavatā—</span><br />
</p>
<p id="kv20p5c10p4">
<span class="pali m-text">“yasmiṁ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati, dutiyopi tattha samaṇo na upalabbhati, tatiyopi tattha samaṇo na upalabbhati, catutthopi tattha samaṇo na upalabbhati.</span><br />
</p>
<p id="kv20p5c10p5">
<span class="pali m-text">Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi …pe… tatiyopi …pe… catutthopi tattha samaṇo upalabbhati.</span><br />
</p>
<p id="kv20p5c10p6">
<span class="pali m-text">Imasmiṁ kho, subhadda, dhammavinaye ariyo aṭṭhaṅgiko maggo upalabbhati. Idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo. Suññā parappavādā samaṇebhi aññehī”ti.</span><br />
</p>
<p id="kv20p5c10p7">
<span class="pali m-text">Attheva suttantoti?</span><br />
</p>
<p id="kv20p5c10p8">
<span class="pali m-text">Āmantā.</span><br />
</p>
<p id="kv20p5c10p9">
<span class="pali m-text">Tena hi aṭṭhaṅgiko maggoti.</span><br />
</p>
<p id="kv20p5c10p10">
<span class="pali m-text">Maggakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0020p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0020p0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>