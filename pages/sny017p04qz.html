<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn35 &raquo; Saṁyutta Nikāya 35 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny017p04qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 35" />
  <meta name="twitter:title" content="Saṁyutta Nikāya 35" />
  <meta property="og:url" content="https://www.theravadan.org/pages/sny017p04qz.html" />
  <meta property="og:description" content="Translators: sujato Linked Discourses 35.133 13. Gahapativagga 13. Householders 133. Verahaccānisutta Verahaccāni Ekaṁ samayaṁ āyasmā udāyī kāmaṇḍāyaṁ viharati todeyyassa brāhmaṇassa ambavane. At one time Venerable Udāyī was staying near Kāmaṇḍā in the brahmin Todeyya’s mango grove. Atha kho verahaccānigottāya brāhmaṇiyā antevāsī māṇavako yenāyasmā …" />
  <meta name="twitter:description" content="Translators: sujato Linked Discourses 35.133 13. Gahapativagga 13. Householders 133. Verahaccānisutta Verahaccāni Ekaṁ samayaṁ āyasmā udāyī kāmaṇḍāyaṁ viharati todeyyassa brāhmaṇassa ambavane. At one time Venerable Udāyī was staying near Kāmaṇḍā in the brahmin Todeyya’s mango grove. Atha kho verahaccānigottāya brāhmaṇiyā antevāsī māṇavako yenāyasmā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn35-index.html">sn35</a> &raquo;
          </span>
          Saṁyutta Nikāya 35
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.133</span></p>
<p id="sn35p133c0p2">
<span class="pali m-text">13. Gahapativagga</span><br />
<span class="sujato m-text">13. Householders</span><br />
</p>
<section id="verahaccanisutta">
<span id="sn35p133c0p3"></span><h2><span class="pali m-text">133. Verahaccānisutta</span></h2>
<p><span class="sujato m-text">Verahaccāni</span></p>
<p id="sn35p133c1p1">
<span class="pali m-text">Ekaṁ samayaṁ āyasmā udāyī kāmaṇḍāyaṁ viharati todeyyassa brāhmaṇassa ambavane.</span><br />
<span class="sujato m-text">At one time Venerable Udāyī was staying near Kāmaṇḍā in the brahmin Todeyya’s mango grove.</span><br />
</p>
<p id="sn35p133c1p2">
<span class="pali m-text">Atha kho verahaccānigottāya brāhmaṇiyā antevāsī māṇavako yenāyasmā udāyī tenupasaṅkami; upasaṅkamitvā āyasmatā udāyinā saddhiṁ sammodi.</span><br />
<span class="sujato m-text">Then a boy who was a student of the brahmin lady of the Verahaccāni clan went up to Udāyī and exchanged greetings with him.</span><br />
</p>
<p id="sn35p133c1p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="sujato m-text">When the greetings and polite conversation were over, he sat down to one side.</span><br />
</p>
<p id="sn35p133c1p4">
<span class="pali m-text">Ekamantaṁ nisinnaṁ kho taṁ māṇavakaṁ āyasmā udāyī dhammiyā kathāya sandassesi samādapesi samuttejesi sampahaṁsesi.</span><br />
<span class="sujato m-text">Udāyī educated, encouraged, fired up, and inspired that student with a Dhamma talk.</span><br />
</p>
<p id="sn35p133c1p5">
<span class="pali m-text">Atha kho so māṇavako āyasmatā udāyinā dhammiyā kathāya sandassito samādapito samuttejito sampahaṁsito uṭṭhāyāsanā yena verahaccānigottā brāhmaṇī tenupasaṅkami; upasaṅkamitvā verahaccānigottaṁ brāhmaṇiṁ etadavoca:</span><br />
<span class="sujato m-text">Then that student went to the brahmin lady of the Verahaccāni clan and said to her,</span><br />
</p>
<p id="sn35p133c1p6">
<span class="pali m-text">“yagghe, bhoti, jāneyyāsi.</span><br />
<span class="sujato m-text">“Please, madam, you should know this.</span><br />
</p>
<p id="sn35p133c1p7">
<span class="pali m-text">Samaṇo udāyī dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsetī”ti.</span><br />
<span class="sujato m-text">The ascetic Udāyī teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.”</span><br />
</p>
<p id="sn35p133c2p1">
<span class="pali m-text">“Tena hi tvaṁ, māṇavaka, mama vacanena samaṇaṁ udāyiṁ nimantehi svātanāya bhattenā”ti.</span><br />
<span class="sujato m-text">“Then, student, invite him in my name for tomorrow’s meal.”</span><br />
</p>
<p id="sn35p133c2p2">
<span class="pali m-text">“Evaṁ, bhotī”ti kho so māṇavako verahaccānigottāya brāhmaṇiyā paṭissutvā yenāyasmā udāyī tenupasaṅkami; upasaṅkamitvā āyasmantaṁ udāyiṁ etadavoca:</span><br />
<span class="sujato m-text">“Yes, madam,” he replied. He went to Udāyī and said,</span><br />
</p>
<p id="sn35p133c2p3">
<span class="pali m-text">“adhivāsetu kira, bhavaṁ udāyī amhākaṁ ācariyabhariyāya verahaccānigottāya brāhmaṇiyā svātanāya bhattan”ti.</span><br />
<span class="sujato m-text">“Sir, may Master Udāyī please accept an offering of tomorrow’s meal from my teacher’s wife, the brahmin lady of the Verahaccāni clan.”</span><br />
</p>
<p id="sn35p133c2p4">
<span class="pali m-text">Adhivāsesi kho āyasmā udāyī tuṇhībhāvena.</span><br />
<span class="sujato m-text">Udāyī consented in silence.</span><br />
</p>
<p id="sn35p133c2p5">
<span class="pali m-text">Atha kho āyasmā udāyī tassā rattiyā accayena pubbaṇhasamayaṁ nivāsetvā pattacīvaramādāya yena verahaccānigottāya brāhmaṇiyā nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then when the night had passed, Udāyī robed up in the morning and, taking his bowl and robe, went to the brahmin lady’s home, and sat down on the seat spread out.</span><br />
</p>
<p id="sn35p133c2p6">
<span class="pali m-text">Atha kho verahaccānigottā brāhmaṇī āyasmantaṁ udāyiṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then the brahmin lady served and satisfied Udāyī with her own hands with a variety of delicious foods.</span><br />
</p>
<p id="sn35p133c2p7">
<span class="pali m-text">Atha kho verahaccānigottā brāhmaṇī āyasmantaṁ udāyiṁ bhuttāviṁ onītapattapāṇiṁ pādukā ārohitvā ucce āsane nisīditvā sīsaṁ oguṇṭhitvā āyasmantaṁ udāyiṁ etadavoca:</span><br />
<span class="sujato m-text">When Udāyī had eaten and washed his hand and bowl, she put on a pair of shoes, sat on a high seat, covered her head, and said to him,</span><br />
</p>
<p id="sn35p133c2p8">
<span class="pali m-text">“bhaṇa, samaṇa, dhamman”ti.</span><br />
<span class="sujato m-text">“Ascetic, preach the Dhamma.”</span><br />
</p>
<p id="sn35p133c2p9">
<span class="pali m-text">“Bhavissati, bhagini, samayo”ti vatvā uṭṭhāyāsanā pakkami.</span><br />
<span class="sujato m-text">“There will be an occasion for that, sister,” he replied, then got up from his seat and left.</span><br />
</p>
<p id="sn35p133c3p1">
<span class="pali m-text">Dutiyampi kho so māṇavako yenāyasmā udāyī tenupasaṅkami; upasaṅkamitvā āyasmatā udāyinā saddhiṁ sammodi.</span><br />
<span class="sujato m-text">For a second time that student went to Venerable Udāyī …</span><br />
</p>
<p id="sn35p133c3p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
</p>
<p id="sn35p133c3p3">
<span class="pali m-text">Ekamantaṁ nisinnaṁ kho taṁ māṇavakaṁ āyasmā udāyī dhammiyā kathāya sandassesi samādapesi samuttejesi sampahaṁsesi.</span><br />
</p>
<p id="sn35p133c3p4">
<span class="pali m-text">Dutiyampi kho so māṇavako āyasmatā udāyinā dhammiyā kathāya sandassito samādapito samuttejito sampahaṁsito uṭṭhāyāsanā yena verahaccānigottā brāhmaṇī tenupasaṅkami; upasaṅkamitvā verahaccānigottaṁ brāhmaṇiṁ etadavoca:</span><br />
<span class="sujato m-text">And for a second time that student went to the brahmin lady of the Verahaccāni clan …</span><br />
</p>
<p id="sn35p133c3p5">
<span class="pali m-text">“yagghe, bhoti, jāneyyāsi.</span><br />
</p>
<p id="sn35p133c3p6">
<span class="pali m-text">Samaṇo udāyī dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsetī”ti.</span><br />
</p>
<p id="sn35p133c4p1">
<span class="pali m-text">“Evamevaṁ pana tvaṁ, māṇavaka, samaṇassa udāyissa vaṇṇaṁ bhāsasi.</span><br />
<span class="sujato m-text">She said to him, “You keep praising the ascetic Udāyī like this.</span><br />
</p>
<p id="sn35p133c4p2">
<span class="pali m-text">Samaṇo panudāyī ‘bhaṇa, samaṇa, dhamman’ti vutto samāno ‘bhavissati, bhagini, samayo’ti vatvā uṭṭhāyāsanā pakkanto”ti.</span><br />
<span class="sujato m-text">But when I asked him to preach the Dhamma he just said that there would be an occasion for that, and then he got up and left.”</span><br />
</p>
<p id="sn35p133c4p3">
<span class="pali m-text">“Tathā hi pana tvaṁ, bhoti, pādukā ārohitvā ucce āsane nisīditvā sīsaṁ oguṇṭhitvā etadavoca:</span><br />
<span class="sujato m-text">“Madam, that’s because you put on a pair of shoes, sat on a high seat, and covered your head before inviting him to teach.</span><br />
</p>
<p id="sn35p133c4p4">
<span class="pali m-text">‘bhaṇa, samaṇa, dhamman’ti.</span><br />
</p>
<p id="sn35p133c4p5">
<span class="pali m-text">Dhammagaruno hi te bhavanto dhammagāravā”ti.</span><br />
<span class="sujato m-text">For the masters respect the teaching.”</span><br />
</p>
<p id="sn35p133c4p6">
<span class="pali m-text">“Tena hi tvaṁ, māṇavaka, mama vacanena samaṇaṁ udāyiṁ nimantehi svātanāya bhattenā”ti.</span><br />
<span class="sujato m-text">“Then, student, invite him in my name for tomorrow’s meal.”</span><br />
</p>
<p id="sn35p133c4p7">
<span class="pali m-text">“Evaṁ, bhotī”ti kho so māṇavako verahaccānigottāya brāhmaṇiyā paṭissutvā yenāyasmā udāyī tenupasaṅkami; upasaṅkamitvā āyasmantaṁ udāyiṁ etadavoca:</span><br />
<span class="sujato m-text">“Yes, madam,” he replied. …</span><br />
</p>
<p id="sn35p133c4p8">
<span class="pali m-text">“adhivāsetu kira bhavaṁ udāyī amhākaṁ ācariyabhariyāya verahaccānigottāya brāhmaṇiyā svātanāya bhattan”ti.</span><br />
</p>
<p id="sn35p133c4p9">
<span class="pali m-text">Adhivāsesi kho āyasmā udāyī tuṇhībhāvena.</span><br />
</p>
<p id="sn35p133c5p1">
<span class="pali m-text">Atha kho āyasmā udāyī tassā rattiyā accayena pubbaṇhasamayaṁ nivāsetvā pattacīvaramādāya yena verahaccānigottāya brāhmaṇiyā nivesanaṁ tenupasaṅkami; upasaṅkamitvā paññatte āsane nisīdi.</span><br />
</p>
<p id="sn35p133c5p2">
<span class="pali m-text">Atha kho verahaccānigottā brāhmaṇī āyasmantaṁ udāyiṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then the brahmin lady served and satisfied Udāyī with her own hands with a variety of delicious foods.</span><br />
</p>
<p id="sn35p133c5p3">
<span class="pali m-text">Atha kho verahaccānigottā brāhmaṇī āyasmantaṁ udāyiṁ bhuttāviṁ onītapattapāṇiṁ pādukā orohitvā nīce āsane nisīditvā sīsaṁ vivaritvā āyasmantaṁ udāyiṁ etadavoca:</span><br />
<span class="sujato m-text">When Udāyī had eaten and washed his hand and bowl, she took off her shoes, sat on a low seat, uncovered her head, and said to him,</span><br />
</p>
<p id="sn35p133c5p4">
<span class="pali m-text">“kismiṁ nu kho, bhante, sati arahanto sukhadukkhaṁ paññapenti, kismiṁ asati arahanto sukhadukkhaṁ na paññapentī”ti?</span><br />
<span class="sujato m-text">“Sir, when what exists do the perfected ones declare that there is pleasure and pain? When what doesn’t exist do the perfected ones not declare that there is pleasure and pain?”</span><br />
</p>
<p id="sn35p133c6p1">
<span class="pali m-text">“Cakkhusmiṁ kho, bhagini, sati arahanto sukhadukkhaṁ paññapenti, cakkhusmiṁ asati arahanto sukhadukkhaṁ na paññapenti …pe…</span><br />
<span class="sujato m-text">“Sister, when there’s an eye, the perfected ones declare that there is pleasure and pain. When there’s no eye, the perfected ones don’t declare that there is pleasure and pain.</span><br />
</p>
<p id="sn35p133c6p2">
<span class="pali m-text">jivhāya sati arahanto sukhadukkhaṁ paññapenti, jivhāya asati arahanto sukhadukkhaṁ na paññapenti …pe….</span><br />
<span class="sujato m-text">When there’s an ear … nose … tongue … body …</span><br />
</p>
<p id="sn35p133c6p3">
<span class="pali m-text">Manasmiṁ sati arahanto sukhadukkhaṁ paññapenti, manasmiṁ asati arahanto sukhadukkhaṁ na paññapentī”ti.</span><br />
<span class="sujato m-text">mind, the perfected ones declare that there is pleasure and pain. When there’s no mind, the perfected ones don’t declare that there is pleasure and pain.”</span><br />
</p>
<p id="sn35p133c7p1">
<span class="pali m-text">Evaṁ vutte, verahaccānigottā brāhmaṇī āyasmantaṁ udāyiṁ etadavoca:</span><br />
<span class="sujato m-text">When he said this, the brahmin lady said to Udāyī,</span><br />
</p>
<p id="sn35p133c7p2">
<span class="pali m-text">“abhikkantaṁ, bhante, abhikkantaṁ, bhante.</span><br />
<span class="sujato m-text">“Excellent, sir! Excellent!</span><br />
</p>
<p id="sn35p133c7p3">
<span class="pali m-text">Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ ayyena udāyinā anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Venerable Udāyī has made the teaching clear in many ways.</span><br />
</p>
<p id="sn35p133c7p4">
<span class="pali m-text">Esāhaṁ, ayya udāyi, taṁ bhagavantaṁ saraṇaṁ gacchāmi, dhammañca, bhikkhusaṅghañca.</span><br />
<span class="sujato m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="sn35p133c7p5">
<span class="pali m-text">Upāsikaṁ maṁ ayyo udāyī dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Venerable Udāyī remember me as a lay follower who has gone for refuge for life.”</span><br />
</p>
<p id="sn35p133c7p6">
<span class="pali m-text">Dasamaṁ.</span><br />
</p>
<p id="sn35p133c7p7">
<span class="pali m-text">Gahapativaggo tatiyo.</span><br />
</p>
<p id="sn35p133c8p0">
<span class="pali m-text">Tassuddānaṁ</span><br />
</p>
<p id="sn35p133c8p1">
<span class="pali m-text">Vesālī vajji nāḷandā,</span><br />
</p>
<p id="sn35p133c8p2">
<span class="pali m-text">Bhāradvāja soṇo ca ghosito;</span><br />
</p>
<p id="sn35p133c8p3">
<span class="pali m-text">Hāliddiko nakulapitā,</span><br />
</p>
<p id="sn35p133c8p4">
<span class="pali m-text">Lohicco verahaccānīti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>