<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an6 &raquo; Aṅguttara Nikāya 6.64 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0064.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an6-index.html">an6</a> &raquo;
          </span>
          Aṅguttara Nikāya 6.64
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0063.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0065.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.64</span></p>
<p id="an6p64c0p2">
<span class="pali m-text">6. Mahāvagga</span><br />
<span class="sujato m-text">6. The Great Chapter</span><br />
</p>
<section id="sihanadasutta">
<span id="an6p64c0p3"></span><h2><span class="pali m-text">Sīhanādasutta</span></h2>
<p><span class="sujato m-text">The Lion’s Roar</span></p>
<p id="an6p64c1p1">
<span class="pali m-text">“Chayimāni, bhikkhave, tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">“Mendicants, the Realized One possesses six powers of a Realized One. With these he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an6p64c1p2">
<span class="pali m-text">Katamāni cha?</span><br />
<span class="sujato m-text">What six?</span><br />
</p>
<p id="an6p64c1p3">
<span class="pali m-text">Idha, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.</span><br />
<span class="sujato m-text">Firstly, the Realized One truly understands the possible as possible and the impossible as impossible.</span><br />
</p>
<p id="an6p64c1p4">
<span class="pali m-text">Yampi, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an6p64c2p1">
<span class="pali m-text">Puna caparaṁ, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.</span><br />
<span class="sujato m-text">Furthermore, the Realized One truly understands the result of deeds undertaken in the past, future, and present in terms of causes and reasons.</span><br />
</p>
<p id="an6p64c2p2">
<span class="pali m-text">Yampi, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. …</span><br />
</p>
<p id="an6p64c3p1">
<span class="pali m-text">Puna caparaṁ, bhikkhave, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.</span><br />
<span class="sujato m-text">Furthermore, the Realized One truly understands corruption, cleansing, and emergence regarding the absorptions, liberations, immersions, and attainments.</span><br />
</p>
<p id="an6p64c3p2">
<span class="pali m-text">Yampi, bhikkhave, tathāgato …pe… idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. …</span><br />
</p>
<p id="an6p64c4p1">
<span class="pali m-text">Puna caparaṁ, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ, dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="sujato m-text">Furthermore, the Realized One recollects many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. He remembers: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so he recollects his many kinds of past lives, with features and details.</span><br />
</p>
<p id="an6p64c4p2">
<span class="pali m-text">Yampi, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ, dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. …</span><br />
</p>
<p id="an6p64c5p1">
<span class="pali m-text">Puna caparaṁ, bhikkhave, tathāgato dibbena cakkhunā visuddhena atikkantamānusakena …pe… yathākammūpage satte pajānāti.</span><br />
<span class="sujato m-text">Furthermore, with clairvoyance that is purified and superhuman, the Realized One sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds.</span><br />
</p>
<p id="an6p64c5p2">
<span class="pali m-text">Yampi, bhikkhave, tathāgato dibbena cakkhunā visuddhena atikkantamānusakena …pe… yathākammūpage satte pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. …</span><br />
</p>
<p id="an6p64c6p1">
<span class="pali m-text">Puna caparaṁ, bhikkhave, tathāgato āsavānaṁ khayā …pe… sacchikatvā upasampajja viharati.</span><br />
<span class="sujato m-text">Furthermore, the Realized One has realized the undefiled freedom of heart and freedom by wisdom in this very life. And he lives having realized it with his own insight due to the ending of defilements.</span><br />
</p>
<p id="an6p64c6p2">
<span class="pali m-text">Yampi, bhikkhave, tathāgato āsavānaṁ khayā …pe… sacchikatvā upasampajja viharati, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an6p64c6p3">
<span class="pali m-text">Imāni kho, bhikkhave, cha tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="sujato m-text">These are the six powers of a Realized One that the Realized One possesses. With these he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an6p64c7p1">
<span class="pali m-text">Tatra ce, bhikkhave, pare tathāgataṁ ṭhānañca ṭhānato aṭṭhānañca aṭṭhānato yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of the possible as possible and the impossible as impossible,</span><br />
</p>
<p id="an6p64c7p2">
<span class="pali m-text">Yathā yathā, bhikkhave, tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ viditaṁ tathā tathā tesaṁ tathāgato ṭhānañca ṭhānato aṭṭhānañca aṭṭhānato yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c8p1">
<span class="pali m-text">Tatra ce, bhikkhave, pare tathāgataṁ atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of the result of deeds undertaken in the past, future, and present in terms of causes and reasons,</span><br />
</p>
<p id="an6p64c8p2">
<span class="pali m-text">Yathā yathā, bhikkhave, tathāgatassa atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ viditaṁ tathā tathā tesaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c9p1">
<span class="pali m-text">Tatra ce, bhikkhave, pare tathāgataṁ jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of corruption, cleansing, and emergence regarding the absorptions, liberations, immersions, and attainments,</span><br />
</p>
<p id="an6p64c9p2">
<span class="pali m-text">Yathā yathā, bhikkhave, tathāgatassa jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ viditaṁ tathā tathā tesaṁ tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c10p1">
<span class="pali m-text">Tatra ce, bhikkhave, pare tathāgataṁ pubbenivāsānussatiṁ yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of recollection of past lives,</span><br />
</p>
<p id="an6p64c10p2">
<span class="pali m-text">Yathā yathā, bhikkhave, tathāgatassa pubbenivāsānussatiṁ yathābhūtaṁ ñāṇaṁ viditaṁ tathā tathā tesaṁ tathāgato pubbenivāsānussatiṁ yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c11p1">
<span class="pali m-text">Tatra ce, bhikkhave, pare tathāgataṁ sattānaṁ cutūpapātaṁ yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of passing away and rebirth of sentient beings,</span><br />
</p>
<p id="an6p64c11p2">
<span class="pali m-text">Yathā yathā, bhikkhave, tathāgatassa sattānaṁ cutūpapātaṁ yathābhūtaṁ ñāṇaṁ viditaṁ tathā tathā tesaṁ tathāgato sattānaṁ cutūpapātaṁ yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c12p1">
<span class="pali m-text">Tatra ce, bhikkhave, pare tathāgataṁ āsavānaṁ khayā …pe… yathābhūtaṁ ñāṇena upasaṅkamitvā pañhaṁ pucchanti.</span><br />
<span class="sujato m-text">If others come to the Realized One and ask questions about his true knowledge of the ending of defilements,</span><br />
</p>
<p id="an6p64c12p2">
<span class="pali m-text">Yathā yathā, bhikkhave, tathāgatassa āsavānaṁ khayā …pe… yathābhūtaṁ ñāṇaṁ viditaṁ tathā tathā tesaṁ tathāgato āsavānaṁ khayā …pe… yathābhūtaṁ ñāṇena pañhaṁ puṭṭho byākaroti.</span><br />
<span class="sujato m-text">the Realized One answers them in whatever manner he has truly known it.</span><br />
</p>
<p id="an6p64c13p1">
<span class="pali m-text">Tatra, bhikkhave, yampidaṁ ṭhānañca ṭhānato aṭṭhānañca aṭṭhānato yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And I say that true knowledge of the possible as possible and the impossible as impossible is for those with immersion, not for those without immersion.</span><br />
</p>
<p id="an6p64c13p2">
<span class="pali m-text">Yampidaṁ atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And true knowledge of the result of deeds undertaken in the past, future, and present in terms of causes and reasons is for those with immersion, not for those without immersion.</span><br />
</p>
<p id="an6p64c13p3">
<span class="pali m-text">Yampidaṁ jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And true knowledge of corruption, cleansing, and emergence regarding the absorptions, liberations, immersions, and attainments is for those with immersion, not for those without immersion.</span><br />
</p>
<p id="an6p64c13p4">
<span class="pali m-text">Yampidaṁ pubbenivāsānussatiṁ yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And true knowledge of the recollection of past lives is for those with immersion, not for those without immersion.</span><br />
</p>
<p id="an6p64c13p5">
<span class="pali m-text">Yampidaṁ sattānaṁ cutūpapātaṁ yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And true knowledge of the passing away and rebirth of sentient beings is for those with immersion, not for those without immersion.</span><br />
</p>
<p id="an6p64c13p6">
<span class="pali m-text">Yampidaṁ āsavānaṁ khayā …pe… yathābhūtaṁ ñāṇaṁ tampi samāhitassa vadāmi no asamāhitassa.</span><br />
<span class="sujato m-text">And true knowledge of the ending of defilements is for those with immersion, not for those without immersion.</span><br />
</p>
<p id="an6p64c13p7">
<span class="pali m-text">Iti kho, bhikkhave, samādhi maggo, asamādhi kummaggo”ti.</span><br />
<span class="sujato m-text">And so, mendicants, immersion is the path. No immersion is the wrong path.”</span><br />
</p>
<p id="an6p64c13p8">
<span class="pali m-text">Dasamaṁ.</span><br />
</p>
<p id="an6p64c13p9">
<span class="pali m-text">Mahāvaggo chaṭṭho.</span><br />
</p>
<p id="an6p64c14p0">
<span class="pali m-text">Tassuddānaṁ</span><br />
</p>
<p id="an6p64c14p1">
<span class="pali m-text">Soṇo phagguno bhijāti,</span><br />
</p>
<p id="an6p64c14p2">
<span class="pali m-text">āsavā dāruhatthi ca;</span><br />
</p>
<p id="an6p64c14p3">
<span class="pali m-text">Majjhe ñāṇaṁ nibbedhikaṁ,</span><br />
</p>
<p id="an6p64c14p4">
<span class="pali m-text">sīhanādoti te dasāti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0063.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0065.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>