<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy003p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy003p003z.html" />
  <meta property="og:description" content="3 Paññāvagga 3.3. Abhisamayakathā **Abhisamayo**ti. Kena abhisameti? Cittena abhisameti. Hañci cittena abhisameti, tena hi aññāṇī abhisameti? Na aññāṇī abhisameti. Ñāṇena abhisameti. Hañci ñāṇena abhisameti, tena hi acittena ca ñāṇena ca acittako abhisameti? Na acittako abhisameti. Cittena ca ñāṇena ca abhisameti. Hañci cittena …" />
  <meta name="twitter:description" content="3 Paññāvagga 3.3. Abhisamayakathā **Abhisamayo**ti. Kena abhisameti? Cittena abhisameti. Hañci cittena abhisameti, tena hi aññāṇī abhisameti? Na aññāṇī abhisameti. Ñāṇena abhisameti. Hañci ñāṇena abhisameti, tena hi acittena ca ñāṇena ca acittako abhisameti? Na acittako abhisameti. Cittena ca ñāṇena ca abhisameti. Hañci cittena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<p id="ps3p3c0p2">
<span class="pali m-text">3 Paññāvagga</span><br />
</p>
<section id="abhisamayakatha">
<span id="ps3p3c0p3"></span><h2><span class="pali m-text">3.3. Abhisamayakathā</span></h2>
<p id="ps3p3c1p1">
<span class="pali m-text">**Abhisamayo**ti.</span><br />
</p>
<p id="ps3p3c1p2">
<span class="pali m-text">Kena abhisameti?</span><br />
</p>
<p id="ps3p3c1p3">
<span class="pali m-text">Cittena abhisameti.</span><br />
</p>
<p id="ps3p3c2p1">
<span class="pali m-text">Hañci cittena abhisameti, tena hi aññāṇī abhisameti?</span><br />
</p>
<p id="ps3p3c2p2">
<span class="pali m-text">Na aññāṇī abhisameti.</span><br />
</p>
<p id="ps3p3c2p3">
<span class="pali m-text">Ñāṇena abhisameti.</span><br />
</p>
<p id="ps3p3c3p1">
<span class="pali m-text">Hañci ñāṇena abhisameti, tena hi acittena ca ñāṇena ca acittako abhisameti?</span><br />
</p>
<p id="ps3p3c3p2">
<span class="pali m-text">Na acittako abhisameti.</span><br />
</p>
<p id="ps3p3c3p3">
<span class="pali m-text">Cittena ca ñāṇena ca abhisameti.</span><br />
</p>
<p id="ps3p3c4p1">
<span class="pali m-text">Hañci cittena ca ñāṇena ca abhisameti, tena hi kāmāvacaracittena ca ñāṇena ca abhisameti?</span><br />
</p>
<p id="ps3p3c4p2">
<span class="pali m-text">Na kāmāvacaracittena ca ñāṇena ca abhisameti.</span><br />
</p>
<p id="ps3p3c5p1">
<span class="pali m-text">Tena hi rūpāvacaracittena ca ñāṇena ca abhisameti?</span><br />
</p>
<p id="ps3p3c5p2">
<span class="pali m-text">Na rūpāvacaracittena ca ñāṇena ca abhisameti.</span><br />
</p>
<p id="ps3p3c6p1">
<span class="pali m-text">Tena hi arūpāvacaracittena ca ñāṇena ca abhisameti?</span><br />
</p>
<p id="ps3p3c6p2">
<span class="pali m-text">Na arūpāvacaracittena ca ñāṇena ca abhisameti.</span><br />
</p>
<p id="ps3p3c7p1">
<span class="pali m-text">Tena hi kammassakatacittena ca ñāṇena ca abhisameti?</span><br />
</p>
<p id="ps3p3c7p2">
<span class="pali m-text">Na kammassakatacittena ca ñāṇena ca abhisameti.</span><br />
</p>
<p id="ps3p3c8p1">
<span class="pali m-text">Tena hi saccānulomikacittena ca ñāṇena ca abhisameti?</span><br />
</p>
<p id="ps3p3c8p2">
<span class="pali m-text">Na saccānulomikacittena ca ñāṇena ca abhisameti.</span><br />
</p>
<p id="ps3p3c9p1">
<span class="pali m-text">Tena hi atītacittena ca ñāṇena ca abhisameti?</span><br />
</p>
<p id="ps3p3c9p2">
<span class="pali m-text">Na atītacittena ca ñāṇena ca abhisameti.</span><br />
</p>
<p id="ps3p3c10p1">
<span class="pali m-text">Tena hi anāgatacittena ca ñāṇena ca abhisameti?</span><br />
</p>
<p id="ps3p3c10p2">
<span class="pali m-text">Na anāgatacittena ca ñāṇena ca abhisameti.</span><br />
</p>
<p id="ps3p3c11p1">
<span class="pali m-text">Tena hi paccuppannalokiyacittena ca ñāṇena ca abhisameti?</span><br />
</p>
<p id="ps3p3c11p2">
<span class="pali m-text">Na paccuppannalokiyacittena ca ñāṇena ca abhisameti.</span><br />
</p>
<p id="ps3p3c11p3">
<span class="pali m-text">Lokuttaramaggakkhaṇe paccuppannacittena ca ñāṇena ca abhisameti.</span><br />
</p>
<p id="ps3p3c12p1">
<span class="pali m-text">Kathaṁ lokuttaramaggakkhaṇe paccuppannacittena ca ñāṇena ca abhisameti?</span><br />
</p>
<p id="ps3p3c12p2">
<span class="pali m-text">Lokuttaramaggakkhaṇe uppādādhipateyyaṁ cittaṁ ñāṇassa hetu paccayo ca taṁsampayuttaṁ nirodhagocaraṁ dassanādhipateyyaṁ ñāṇaṁ cittassa hetu paccayo ca taṁsampayuttaṁ ñāṇaṁ nirodhagocaraṁ.</span><br />
</p>
<p id="ps3p3c12p3">
<span class="pali m-text">Evaṁ lokuttaramaggakkhaṇe paccuppannacittena ca ñāṇena ca abhisameti.</span><br />
</p>
<p id="ps3p3c13p1">
<span class="pali m-text">Kiṁ nu ettakoyeva abhisamayoti?</span><br />
</p>
<p id="ps3p3c13p2">
<span class="pali m-text">Na hi.</span><br />
</p>
<p id="ps3p3c13p3">
<span class="pali m-text">Lokuttaramaggakkhaṇe dassanābhisamayo sammādiṭṭhi, abhiniropanābhisamayo sammāsaṅkappo, pariggahābhisamayo sammāvācā, samuṭṭhānābhisamayo sammākammanto, vodānābhisamayo sammāājīvo, paggahābhisamayo sammāvāyāmo, upaṭṭhānābhisamayo sammāsati, avikkhepābhisamayo sammāsamādhi;</span><br />
</p>
<p id="ps3p3c13p4">
<span class="pali m-text">upaṭṭhānābhisamayo satisambojjhaṅgo, pavicayābhisamayo dhammavicayasambojjhaṅgo, paggahābhisamayo vīriyasambojjhaṅgo, pharaṇābhisamayo pītisambojjhaṅgo, upasamābhisamayo passaddhisambojjhaṅgo, avikkhepābhisamayo samādhisambojjhaṅgo, paṭisaṅkhānābhisamayo upekkhāsambojjhaṅgo;</span><br />
</p>
<p id="ps3p3c13p5">
<span class="pali m-text">assaddhiye akampiyābhisamayo saddhābalaṁ, kosajje akampiyābhisamayo vīriyabalaṁ, pamāde akampiyābhisamayo satibalaṁ, uddhacce akampiyābhisamayo samādhibalaṁ, avijjāya akampiyābhisamayo paññābalaṁ;</span><br />
</p>
<p id="ps3p3c13p6">
<span class="pali m-text">adhimokkhābhisamayo saddhindriyaṁ, paggahābhisamayo vīriyindriyaṁ, upaṭṭhānābhisamayo satindriyaṁ, avikkhepābhisamayo samādhindriyaṁ, dassanābhisamayo paññindriyaṁ.</span><br />
</p>
<p id="ps3p3c13p7">
<span class="pali m-text">Ādhipateyyaṭṭhena indriyābhisamayo, akampiyaṭṭhena balābhisamayo, niyyānaṭṭhena bojjhaṅgābhisamayo, hetuṭṭhena maggābhisamayo, upaṭṭhānaṭṭhena satipaṭṭhānābhisamayo, padahaṭṭhena sammappadhānābhisamayo, ijjhanaṭṭhena iddhipādābhisamayo, tathaṭṭhena saccābhisamayo, avikkhepaṭṭhena samathābhisamayo, anupassanaṭṭhena vipassanābhisamayo, ekarasaṭṭhena samathavipassanābhisamayo, anativattanaṭṭhena yuganaddhābhisamayo, saṁvaraṭṭhena sīlavisuddhiabhisamayo, avikkhepaṭṭhena visuddhiabhisamayo, dassanaṭṭhena diṭṭhivisuddhiabhisamayo, muttaṭṭhena vimokkhābhisamayo, paṭivedhaṭṭhena vijjābhisamayo, pariccāgaṭṭhena vimuttiabhisamayo, samucchedaṭṭhena khaye ñāṇaṁ abhisamayo.</span><br />
</p>
<p id="ps3p3c13p8">
<span class="pali m-text">Chando mūlaṭṭhena abhisamayo, manasikāro samuṭṭhānaṭṭhena abhisamayo, phasso samodhānaṭṭhena abhisamayo, vedanā samosaraṇaṭṭhena abhisamayo, samādhi pamukhaṭṭhena abhisamayo, sati ādhipateyyaṭṭhena abhisamayo, paññā taduttaraṭṭhena abhisamayo, vimutti sāraṭṭhena abhisamayo, amatogadhaṁ nibbānaṁ pariyosānaṭṭhena abhisamayo.</span><br />
</p>
<p id="ps3p3c14p1">
<span class="pali m-text">Kiṁ nu ettakoyeva abhisamayoti?</span><br />
</p>
<p id="ps3p3c14p2">
<span class="pali m-text">Na hi.</span><br />
</p>
<p id="ps3p3c14p3">
<span class="pali m-text">Sotāpattimaggakkhaṇe dassanābhisamayo sammādiṭṭhi …pe…</span><br />
</p>
<p id="ps3p3c14p4">
<span class="pali m-text">amatogadhaṁ nibbānaṁ pariyosānaṭṭhena abhisamayo.</span><br />
</p>
<p id="ps3p3c15p1">
<span class="pali m-text">Kiṁ nu ettakoyeva abhisamayoti?</span><br />
</p>
<p id="ps3p3c15p2">
<span class="pali m-text">Na hi.</span><br />
</p>
<p id="ps3p3c15p3">
<span class="pali m-text">Sotāpattiphalakkhaṇe dassanābhisamayo sammādiṭṭhi …pe…</span><br />
</p>
<p id="ps3p3c15p4">
<span class="pali m-text">paṭippassaddhaṭṭhena anuppāde ñāṇaṁ abhisamayo.</span><br />
</p>
<p id="ps3p3c15p5">
<span class="pali m-text">Chando mūlaṭṭhena abhisamayo …pe…</span><br />
</p>
<p id="ps3p3c15p6">
<span class="pali m-text">amatogadhaṁ nibbānaṁ pariyosānaṭṭhena abhisamayo.</span><br />
</p>
<p id="ps3p3c16p1">
<span class="pali m-text">Kiṁ nu ettakoyeva abhisamayoti?</span><br />
</p>
<p id="ps3p3c16p2">
<span class="pali m-text">Na hi.</span><br />
</p>
<p id="ps3p3c16p3">
<span class="pali m-text">Sakadāgāmimaggakkhaṇe …pe…</span><br />
</p>
<p id="ps3p3c16p4">
<span class="pali m-text">sakadāgāmiphalakkhaṇe …</span><br />
</p>
<p id="ps3p3c16p5">
<span class="pali m-text">anāgāmimaggakkhaṇe …</span><br />
</p>
<p id="ps3p3c16p6">
<span class="pali m-text">anāgāmiphalakkhaṇe …</span><br />
</p>
<p id="ps3p3c16p7">
<span class="pali m-text">arahattamaggakkhaṇe …pe…</span><br />
</p>
<p id="ps3p3c16p8">
<span class="pali m-text">arahattaphalakkhaṇe dassanābhisamayo sammādiṭṭhi, abhiniropanābhisamayo sammāsaṅkappo …pe…</span><br />
</p>
<p id="ps3p3c16p9">
<span class="pali m-text">paṭippassaddhaṭṭhena anuppāde ñāṇaṁ abhisamayo.</span><br />
</p>
<p id="ps3p3c16p10">
<span class="pali m-text">Chando mūlaṭṭhena abhisamayo …pe…</span><br />
</p>
<p id="ps3p3c16p11">
<span class="pali m-text">amatogadhaṁ nibbānaṁ pariyosānaṭṭhena abhisamayo.</span><br />
</p>
<p id="ps3p3c17p1">
<span class="pali m-text">Yvāyaṁ kilese pajahati, atīte kilese pajahati …pe…</span><br />
</p>
<p id="ps3p3c17p2">
<span class="pali m-text">anāgate kilese pajahati, paccuppanne kilese pajahati, atīte kilese pajahatīti.</span><br />
</p>
<p id="ps3p3c17p3">
<span class="pali m-text">Hañci atīte kilese pajahati, tena hi khīṇaṁ khepeti, niruddhaṁ nirodheti, vigataṁ vigameti, atthaṅgataṁ atthaṅgameti, atītaṁ yaṁ na atthi taṁ pajahatīti?</span><br />
</p>
<p id="ps3p3c17p4">
<span class="pali m-text">Na atīte kilese pajahatīti.</span><br />
</p>
<p id="ps3p3c17p5">
<span class="pali m-text">Anāgate kilese pajahatīti.</span><br />
</p>
<p id="ps3p3c17p6">
<span class="pali m-text">Hañci anāgate kilese pajahati, tena hi ajātaṁ pajahati, anibbattaṁ pajahati, anuppannaṁ pajahati, apātubhūtaṁ pajahati, anāgataṁ yaṁ na atthi taṁ pajahatīti?</span><br />
</p>
<p id="ps3p3c17p7">
<span class="pali m-text">Na anāgate kilese pajahatīti.</span><br />
</p>
<p id="ps3p3c17p8">
<span class="pali m-text">Paccuppanne kilese pajahatīti.</span><br />
</p>
<p id="ps3p3c17p9">
<span class="pali m-text">Hañci paccuppanne kilese pajahati, tena hi ratto rāgaṁ pajahati, duṭṭho dosaṁ pajahati, mūḷho mohaṁ pajahati, vinibaddho mānaṁ pajahati, parāmaṭṭho diṭṭhiṁ pajahati, vikkhepagato uddhaccaṁ pajahati, aniṭṭhaṅgato vicikicchaṁ pajahati, thāmagato anusayaṁ pajahati, kaṇhasukkadhammā yuganaddhā samameva vattanti, saṅkilesikā maggabhāvanā hoti?</span><br />
</p>
<p id="ps3p3c18p1">
<span class="pali m-text">Na hi atīte kilese pajahati, na anāgate kilese pajahati, na paccuppanne kilese pajahatīti.</span><br />
</p>
<p id="ps3p3c18p2">
<span class="pali m-text">Hañci na atīte kilese pajahati, na anāgate …pe…</span><br />
</p>
<p id="ps3p3c18p3">
<span class="pali m-text">na paccuppanne kilese pajahati, tena hi natthi maggabhāvanā, natthi phalasacchikiriyā, natthi kilesappahānaṁ, natthi dhammābhisamayoti?</span><br />
</p>
<p id="ps3p3c18p4">
<span class="pali m-text">Atthi maggabhāvanā, atthi phalasacchikiriyā, atthi kilesappahānaṁ, atthi dhammābhisamayo.</span><br />
</p>
<p id="ps3p3c18p5">
<span class="pali m-text">Yathā kathaṁ viya?</span><br />
</p>
<p id="ps3p3c18p6">
<span class="pali m-text">Seyyathāpi taruṇo rukkho ajātaphalo.</span><br />
</p>
<p id="ps3p3c18p7">
<span class="pali m-text">Tamenaṁ puriso mūlaṁ chindeyya.</span><br />
</p>
<p id="ps3p3c18p8">
<span class="pali m-text">Ye tassa rukkhassa ajātaphalā, te ajātāyeva na jāyanti, anibbattāyeva na nibbattanti, anuppannāyeva na uppajjanti, apātubhūtāyeva na pātubhavanti.</span><br />
</p>
<p id="ps3p3c18p9">
<span class="pali m-text">Evamevaṁ uppādo hetu, uppādo paccayo kilesānaṁ nibbattiyāti.</span><br />
</p>
<p id="ps3p3c18p10">
<span class="pali m-text">Uppāde ādīnavaṁ disvā anuppāde cittaṁ pakkhandati.</span><br />
</p>
<p id="ps3p3c18p11">
<span class="pali m-text">Anuppāde cittassa pakkhandattā ye uppādapaccayā kilesā nibbatteyyuṁ, te ajātāyeva na jāyanti, anibbattāyeva na nibbattanti, anuppannāyeva na uppajjanti, apātubhūtāyeva na pātubhavanti.</span><br />
</p>
<p id="ps3p3c18p12">
<span class="pali m-text">Evaṁ hetunirodhā dukkhanirodho.</span><br />
</p>
<p id="ps3p3c18p13">
<span class="pali m-text">Pavattaṁ hetu, nimittaṁ hetu, āyūhanā hetu.</span><br />
</p>
<p id="ps3p3c18p14">
<span class="pali m-text">Āyūhanā paccayo kilesānaṁ nibbattiyāti.</span><br />
</p>
<p id="ps3p3c18p15">
<span class="pali m-text">Āyūhane ādīnavaṁ disvā anāyūhane cittaṁ pakkhandati.</span><br />
</p>
<p id="ps3p3c18p16">
<span class="pali m-text">Anāyūhane cittassa pakkhandattā, ye āyūhanapaccayā kilesā nibbatteyyuṁ, te ajātāyeva na jāyanti, anibbattāyeva na nibbattanti, anuppannāyeva na uppajjanti, apātubhūtāyeva na pātubhavanti.</span><br />
</p>
<p id="ps3p3c18p17">
<span class="pali m-text">Evaṁ hetunirodhā dukkhanirodho.</span><br />
</p>
<p id="ps3p3c18p18">
<span class="pali m-text">Evaṁ atthi maggabhāvanā, atthi phalasacchikiriyā, atthi kilesappahānaṁ, atthi dhammābhisamayoti.</span><br />
</p>
<p id="ps3p3c18p19">
<span class="pali m-text">Abhisamayakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>