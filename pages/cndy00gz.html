<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cndy00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="/pages/cndy00gz.html" />
  <meta property="og:description" content="Pārāyanavagganiddesa Pucchāniddesa 10. Kappamāṇavapucchāniddesa **Majjhe sarasmiṁ tiṭṭhataṁ,** (iccāyasmā kappo) **Oghe jāte mahabbhaye;** **Jarāmaccuparetānaṁ,** **Dīpaṁ pabrūhi mārisa;** **Tvañca me dīpamakkhāhi,** **Yathāyidaṁ nāparaṁ siyā. ** **Majjhe sarasmiṁ tiṭṭhatan**ti saro vuccati saṁsāro āgamanaṁ gamanaṁ gamanāgamanaṁ kālaṁ gati bhavābhavo cuti ca upapatti ca nibbatti ca bhedo ca jāti ca jarā …" />
  <meta name="twitter:description" content="Pārāyanavagganiddesa Pucchāniddesa 10. Kappamāṇavapucchāniddesa **Majjhe sarasmiṁ tiṭṭhataṁ,** (iccāyasmā kappo) **Oghe jāte mahabbhaye;** **Jarāmaccuparetānaṁ,** **Dīpaṁ pabrūhi mārisa;** **Tvañca me dīpamakkhāhi,** **Yathāyidaṁ nāparaṁ siyā. ** **Majjhe sarasmiṁ tiṭṭhatan**ti saro vuccati saṁsāro āgamanaṁ gamanaṁ gamanāgamanaṁ kālaṁ gati bhavābhavo cuti ca upapatti ca nibbatti ca bhedo ca jāti ca jarā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavagganiddesa">
<h2><a href="#parayanavagganiddesa">Pārāyanavagganiddesa</a></h2>
<section id="pucchaniddesa">
<h3><a href="#pucchaniddesa">Pucchāniddesa</a></h3>
<section id="kappamanavapucchaniddesa">
<h4><a href="#kappamanavapucchaniddesa">10. Kappamāṇavapucchāniddesa</a></h4>
<p id="cnd14c1p1">
<span class="pali m-text">**Majjhe sarasmiṁ tiṭṭhataṁ,**</span><br />
</p>
<p id="cnd14c1p2">
<span class="pali m-text">(iccāyasmā kappo)</span><br />
</p>
<p id="cnd14c1p3">
<span class="pali m-text">**Oghe jāte mahabbhaye;**</span><br />
</p>
<p id="cnd14c1p4">
<span class="pali m-text">**Jarāmaccuparetānaṁ,**</span><br />
</p>
<p id="cnd14c1p5">
<span class="pali m-text">**Dīpaṁ pabrūhi mārisa;**</span><br />
</p>
<p id="cnd14c1p6">
<span class="pali m-text">**Tvañca me dīpamakkhāhi,**</span><br />
</p>
<p id="cnd14c1p7">
<span class="pali m-text">**Yathāyidaṁ nāparaṁ siyā. **</span><br />
</p>
<p id="cnd14c2p1">
<span class="pali m-text">**Majjhe sarasmiṁ tiṭṭhatan**ti saro vuccati saṁsāro āgamanaṁ gamanaṁ gamanāgamanaṁ kālaṁ gati bhavābhavo cuti ca upapatti ca nibbatti ca bhedo ca jāti ca jarā ca maraṇañca.</span><br />
</p>
<p id="cnd14c2p2">
<span class="pali m-text">Saṁsārassa purimāpi koṭi na paññāyati, pacchimāpi koṭi na paññāyati;</span><br />
</p>
<p id="cnd14c2p3">
<span class="pali m-text">majjheva saṁsāre sattā ṭhitā patiṭṭhitā allīnā upagatā ajjhositā adhimuttā.</span><br />
</p>
<p id="cnd14c3p1">
<span class="pali m-text">Kathaṁ saṁsārassa purimā koṭi na paññāyati?</span><br />
</p>
<p id="cnd14c3p2">
<span class="pali m-text">Ettakā jātiyo vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p3">
<span class="pali m-text">Ettakāni jātisatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p4">
<span class="pali m-text">Ettakāni jātisahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p5">
<span class="pali m-text">Ettakāni jātisatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p6">
<span class="pali m-text">Ettakā jātikoṭiyo vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p7">
<span class="pali m-text">Ettakāni jātikoṭisatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c3p8">
<span class="pali m-text">Ettakāni jātikoṭisahassāni vaṭṭaṁ vatti, tato paraṁ na vattatīti, hevaṁ natthi.</span><br />
</p>
<p id="cnd14c3p9">
<span class="pali m-text">Evampi saṁsārassa purimā koṭi na paññāyati.</span><br />
</p>
<p id="cnd14c3p10">
<span class="pali m-text">Ettakāni jātikoṭisatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p1">
<span class="pali m-text">Ettakāni vassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p2">
<span class="pali m-text">Ettakāni vassasatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p3">
<span class="pali m-text">Ettakāni vassasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p4">
<span class="pali m-text">Ettakāni vassasatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p5">
<span class="pali m-text">Ettakā vassakoṭiyo vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p6">
<span class="pali m-text">Ettakāni vassakoṭisatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p7">
<span class="pali m-text">Ettakāni vassakoṭisahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c4p8">
<span class="pali m-text">Ettakāni vassakoṭisatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p1">
<span class="pali m-text">Ettakāni kappāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p2">
<span class="pali m-text">Ettakāni kappasatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p3">
<span class="pali m-text">Ettakāni kappasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p4">
<span class="pali m-text">Ettakāni kappasatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p5">
<span class="pali m-text">Ettakā kappakoṭiyo vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p6">
<span class="pali m-text">Ettakāni kappakoṭisatāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p7">
<span class="pali m-text">Ettakāni kappakoṭisahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c5p8">
<span class="pali m-text">Ettakāni kappakoṭisatasahassāni vaṭṭaṁ vatti, tato paraṁ na vattatīti hevaṁ natthi, evampi saṁsārassa purimā koṭi na paññāyati.</span><br />
</p>
<p id="cnd14c6p1">
<span class="pali m-text">Vuttañhetaṁ bhagavatā—</span><br />
</p>
<p id="cnd14c6p2">
<span class="pali m-text">“anamataggoyaṁ, bhikkhave, saṁsāro, pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ.</span><br />
</p>
<p id="cnd14c6p3">
<span class="pali m-text">Evaṁ dīgharattaṁ kho, bhikkhave, dukkhaṁ paccanubhūtaṁ tibbaṁ paccanubhūtaṁ byasanaṁ paccanubhūtaṁ, kaṭasī vaḍḍhitā.</span><br />
</p>
<p id="cnd14c6p4">
<span class="pali m-text">Yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccitun”ti.</span><br />
</p>
<p id="cnd14c6p5">
<span class="pali m-text">Evampi saṁsārassa purimā koṭi na paññāyati.</span><br />
</p>
<p id="cnd14c7p1">
<span class="pali m-text">Kathaṁ saṁsārassa pacchimā koṭi na paññāyati?</span><br />
</p>
<p id="cnd14c7p2">
<span class="pali m-text">Ettakā jātiyo vaṭṭaṁ vattissati, tato paraṁ na vattissatīti hevaṁ natthi, evampi saṁsārassa pacchimā koṭi na paññāyati.</span><br />
</p>
<p id="cnd14c7p3">
<span class="pali m-text">Ettakāni jātisatāni, ettakāni jātisahassāni, ettakāni jātisatasahassāni …pe…</span><br />
</p>
<p id="cnd14c7p4">
<span class="pali m-text">ettakā jātikoṭiyo, ettakāni jātikoṭisatāni, ettakāni jātikoṭisahassāni, ettakāni jātikoṭisatasahassāni, ettakāni vassāni, ettakāni vassasatāni, ettakāni vassasahassāni, ettakāni vassasatasahassāni, ettakā vassakoṭiyo, ettakāni vassakoṭisatāni, ettakāni vassakoṭisahassāni, ettakāni vassakoṭisatasahassāni, ettakāni kappāni, ettakāni kappasatāni, ettakāni kappasahassāni, ettakāni kappasatasahassāni, ettakā kappakoṭiyo, ettakāni kappakoṭisatāni, ettakāni kappakoṭisahassāni, ettakāni kappakoṭisatasahassāni vaṭṭaṁ vattissati, tato paraṁ na vattissatīti hevaṁ natthi, evampi saṁsārassa pacchimā koṭi na paññāyati.</span><br />
</p>
<p id="cnd14c7p5">
<span class="pali m-text">Evampi saṁsārassa purimāpi koṭi na paññāyati, pacchimāpi koṭi na paññāyati, majjheva saṁsāre sattā ṭhitā patiṭṭhitā allīnā upagatā ajjhositā adhimuttāti—</span><br />
</p>
<p id="cnd14c7p6">
<span class="pali m-text">majjhe sarasmiṁ tiṭṭhataṁ.</span><br />
</p>
<p id="cnd14c7p7">
<span class="pali m-text">**Iccāyasmā kappo**ti.</span><br />
</p>
<p id="cnd14c7p8">
<span class="pali m-text">**Iccā**ti padasandhi …pe….</span><br />
</p>
<p id="cnd14c7p9">
<span class="pali m-text">**Āyasmā**ti piyavacanaṁ …pe….</span><br />
</p>
<p id="cnd14c7p10">
<span class="pali m-text">**Kappo**ti tassa brāhmaṇassa nāmaṁ …pe… abhilāpoti—</span><br />
</p>
<p id="cnd14c7p11">
<span class="pali m-text">iccāyasmā kappo.</span><br />
</p>
<p id="cnd14c8p1">
<span class="pali m-text">**Oghe jāte mahabbhaye**ti kāmoghe bhavoghe diṭṭhoghe avijjoghe jāte sañjāte nibbatte abhinibbatte pātubhūte.</span><br />
</p>
<p id="cnd14c8p2">
<span class="pali m-text">**Mahabbhaye**ti jātibhaye jarābhaye byādhibhaye maraṇabhayeti—</span><br />
</p>
<p id="cnd14c8p3">
<span class="pali m-text">oghe jāte mahabbhaye.</span><br />
</p>
<p id="cnd14c9p1">
<span class="pali m-text">**Jarāmaccuparetānan**ti jarāya phuṭṭhānaṁ paretānaṁ samohitānaṁ samannāgatānaṁ.</span><br />
</p>
<p id="cnd14c9p2">
<span class="pali m-text">Maccunā phuṭṭhānaṁ paretānaṁ samohitānaṁ samannāgatānaṁ, jātiyā anugatānaṁ jarāya anusaṭānaṁ byādhinā abhibhūtānaṁ maraṇena abbhāhatānaṁ atāṇānaṁ aleṇānaṁ asaraṇānaṁ asaraṇībhūtānanti—</span><br />
</p>
<p id="cnd14c9p3">
<span class="pali m-text">jarāmaccuparetānaṁ.</span><br />
</p>
<p id="cnd14c10p1">
<span class="pali m-text">**Dīpaṁ pabrūhi mārisā**ti dīpaṁ tāṇaṁ leṇaṁ saraṇaṁ gatiṁ parāyanaṁ brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi.</span><br />
</p>
<p id="cnd14c10p2">
<span class="pali m-text">**Mārisā**ti piyavacanaṁ garuvacanaṁ sagāravasappatissādhivacanametaṁ mārisāti—</span><br />
</p>
<p id="cnd14c10p3">
<span class="pali m-text">dīpaṁ pabrūhi mārisa.</span><br />
</p>
<p id="cnd14c11p1">
<span class="pali m-text">**Tvañca me dīpamakkhāhī**ti.</span><br />
</p>
<p id="cnd14c11p2">
<span class="pali m-text">**Tvan**ti bhagavantaṁ bhaṇati.</span><br />
</p>
<p id="cnd14c11p3">
<span class="pali m-text">**Dīpamakkhāhī**ti dīpaṁ tāṇaṁ leṇaṁ saraṇaṁ gatiṁ parāyanaṁ akkhāhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span><br />
</p>
<p id="cnd14c11p4">
<span class="pali m-text">tvañca me dīpamakkhāhi.</span><br />
</p>
<p id="cnd14c12p1">
<span class="pali m-text">**Yathāyidaṁ nāparaṁ siyā**ti yathayidaṁ dukkhaṁ idheva nirujjheyya vūpasameyya atthaṁ gaccheyya paṭippassambheyya punapaṭisandhikaṁ dukkhaṁ na nibbatteyya, kāmadhātuyā vā rūpadhātuyā vā arūpadhātuyā vā kāmabhave vā rūpabhave vā arūpabhave vā saññābhave vā asaññābhave vā nevasaññānāsaññābhave vā ekavokārabhave vā catuvokārabhave vā pañcavokārabhave vā punagatiyā vā upapattiyā vā paṭisandhiyā vā bhave vā saṁsāre vā vaṭṭe vā na janeyya na sañjaneyya na nibbatteyya nābhinibbatteyya.</span><br />
</p>
<p id="cnd14c12p2">
<span class="pali m-text">Idheva nirujjheyya vūpasameyya atthaṁ gaccheyya paṭippassambheyyāti—</span><br />
</p>
<p id="cnd14c12p3">
<span class="pali m-text">yathāyidaṁ nāparaṁ siyā.</span><br />
</p>
<p id="cnd14c12p4">
<span class="pali m-text">Tenāha so brāhmaṇo—</span><br />
</p>
<p id="cnd14c13p1">
<span class="pali m-text">“Majjhe sarasmiṁ tiṭṭhataṁ,</span><br />
</p>
<p id="cnd14c13p2">
<span class="pali m-text">(iccāyasmā kappo)</span><br />
</p>
<p id="cnd14c13p3">
<span class="pali m-text">Oghe jāte mahabbhaye;</span><br />
</p>
<p id="cnd14c13p4">
<span class="pali m-text">Jarāmaccuparetānaṁ,</span><br />
</p>
<p id="cnd14c13p5">
<span class="pali m-text">Dīpaṁ pabrūhi mārisa;</span><br />
</p>
<p id="cnd14c13p6">
<span class="pali m-text">Tvañca me dīpamakkhāhi,</span><br />
</p>
<p id="cnd14c13p7">
<span class="pali m-text">Yathāyidaṁ nāparaṁ siyā”ti.</span><br />
</p>
<p id="cnd14c14p1">
<span class="pali m-text">**Majjhe sarasmiṁ tiṭṭhataṁ,**</span><br />
</p>
<p id="cnd14c14p2">
<span class="pali m-text">(kappāti bhagavā)</span><br />
</p>
<p id="cnd14c14p3">
<span class="pali m-text">**Oghe jāte mahabbhaye;**</span><br />
</p>
<p id="cnd14c14p4">
<span class="pali m-text">**Jarāmaccuparetānaṁ,**</span><br />
</p>
<p id="cnd14c14p5">
<span class="pali m-text">**Dīpaṁ pabrūmi kappa te. **</span><br />
</p>
<p id="cnd14c15p1">
<span class="pali m-text">**Majjhe sarasmiṁ tiṭṭhatan**ti saro vuccati saṁsāro āgamanaṁ gamanaṁ gamanāgamanaṁ kālaṁ gati bhavābhavo, cuti ca upapatti ca nibbatti ca bhedo ca jāti ca jarā ca maraṇañca.</span><br />
</p>
<p id="cnd14c15p2">
<span class="pali m-text">Saṁsārassa purimāpi koṭi na paññāyati, pacchimāpi koṭi na paññāyati.</span><br />
</p>
<p id="cnd14c15p3">
<span class="pali m-text">Majjheva saṁsāre sattā ṭhitā patiṭṭhitā allīnā upagatā ajjhositā adhimuttā.</span><br />
</p>
<p id="cnd14c16p1">
<span class="pali m-text">Kathaṁ saṁsārassa purimā koṭi na paññāyati …pe…</span><br />
</p>
<p id="cnd14c16p2">
<span class="pali m-text">evaṁ saṁsārassa purimā koṭi na paññāyati.</span><br />
</p>
<p id="cnd14c16p3">
<span class="pali m-text">Kathaṁ saṁsārassa pacchimā koṭi na paññāyati …pe…</span><br />
</p>
<p id="cnd14c16p4">
<span class="pali m-text">evaṁ saṁsārassa pacchimā koṭi na paññāyati.</span><br />
</p>
<p id="cnd14c16p5">
<span class="pali m-text">Evaṁ saṁsārassa purimāpi koṭi na paññāyati, pacchimāpi koṭi na paññāyati.</span><br />
</p>
<p id="cnd14c16p6">
<span class="pali m-text">Majjheva saṁsāre sattā ṭhitā patiṭṭhitā allīnā upagatā ajjhositā adhimuttāti—</span><br />
</p>
<p id="cnd14c16p7">
<span class="pali m-text">majjhe sarasmiṁ tiṭṭhataṁ.</span><br />
</p>
<p id="cnd14c16p8">
<span class="pali m-text">**Kappāti bhagavā**ti.</span><br />
</p>
<p id="cnd14c16p9">
<span class="pali m-text">**Kappā**ti bhagavā taṁ brāhmaṇaṁ nāmena ālapati.</span><br />
</p>
<p id="cnd14c16p10">
<span class="pali m-text">**Bhagavā**ti gāravādhivacanametaṁ …pe… sacchikā paññatti, yadidaṁ bhagavāti—</span><br />
</p>
<p id="cnd14c16p11">
<span class="pali m-text">kappāti bhagavā.</span><br />
</p>
<p id="cnd14c17p1">
<span class="pali m-text">**Oghe jāte mahabbhaye**ti kāmoghe bhavoghe diṭṭhoghe avijjoghe jāte sañjāte nibbatte abhinibbatte pātubhūte.</span><br />
</p>
<p id="cnd14c17p2">
<span class="pali m-text">**Mahabbhaye**ti jātibhaye jarābhaye byādhibhaye maraṇabhayeti—</span><br />
</p>
<p id="cnd14c17p3">
<span class="pali m-text">oghe jāte mahabbhaye.</span><br />
</p>
<p id="cnd14c18p1">
<span class="pali m-text">**Jarāmaccuparetānan**ti jarāya phuṭṭhānaṁ paretānaṁ samohitānaṁ samannāgatānaṁ, maccunā phuṭṭhānaṁ paretānaṁ samohitānaṁ samannāgatānaṁ jātiyā anugatānaṁ jarāya anusaṭānaṁ byādhinā abhibhūtānaṁ maraṇena abbhāhatānaṁ atāṇānaṁ aleṇānaṁ asaraṇānaṁ asaraṇībhūtānanti—</span><br />
</p>
<p id="cnd14c18p2">
<span class="pali m-text">jarāmaccuparetānaṁ.</span><br />
</p>
<p id="cnd14c19p1">
<span class="pali m-text">**Dīpaṁ pabrūmi kappa te**ti dīpaṁ tāṇaṁ leṇaṁ saraṇaṁ gatiṁ parāyanaṁ brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span><br />
</p>
<p id="cnd14c19p2">
<span class="pali m-text">dīpaṁ pabrūmi kappa te.</span><br />
</p>
<p id="cnd14c19p3">
<span class="pali m-text">Tenāha bhagavā—</span><br />
</p>
<p id="cnd14c20p1">
<span class="pali m-text">“Majjhe sarasmiṁ tiṭṭhataṁ,</span><br />
</p>
<p id="cnd14c20p2">
<span class="pali m-text">(kappāti bhagavā)</span><br />
</p>
<p id="cnd14c20p3">
<span class="pali m-text">Oghe jāte mahabbhaye;</span><br />
</p>
<p id="cnd14c20p4">
<span class="pali m-text">Jarāmaccuparetānaṁ,</span><br />
</p>
<p id="cnd14c20p5">
<span class="pali m-text">Dīpaṁ pabrūmi kappa te”ti.</span><br />
</p>
<p id="cnd14c21p1">
<span class="pali m-text">**Akiñcanaṁ anādānaṁ,**</span><br />
</p>
<p id="cnd14c21p2">
<span class="pali m-text">**etaṁ dīpaṁ anāparaṁ;**</span><br />
</p>
<p id="cnd14c21p3">
<span class="pali m-text">**Nibbānaṁ iti naṁ brūmi,**</span><br />
</p>
<p id="cnd14c21p4">
<span class="pali m-text">**jarāmaccuparikkhayaṁ. **</span><br />
</p>
<p id="cnd14c22p1">
<span class="pali m-text">**Akiñcanaṁ anādānan**ti.</span><br />
</p>
<p id="cnd14c22p2">
<span class="pali m-text">**Kiñcanan**ti—</span><br />
</p>
<p id="cnd14c22p3">
<span class="pali m-text">rāgakiñcanaṁ dosakiñcanaṁ mohakiñcanaṁ mānakiñcanaṁ diṭṭhikiñcanaṁ kilesakiñcanaṁ duccaritakiñcanaṁ;</span><br />
</p>
<p id="cnd14c22p4">
<span class="pali m-text">kiñcanappahānaṁ kiñcanavūpasamaṁ kiñcanapaṭinissaggaṁ kiñcanapaṭippassaddhiṁ amataṁ nibbānanti—</span><br />
</p>
<p id="cnd14c22p5">
<span class="pali m-text">akiñcanaṁ.</span><br />
</p>
<p id="cnd14c22p6">
<span class="pali m-text">**Anādānan**ti **ādānaṁ** vuccati taṇhā.</span><br />
</p>
<p id="cnd14c22p7">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd14c22p8">
<span class="pali m-text">Ādānappahānaṁ ādānavūpasamaṁ ādānapaṭinissaggaṁ ādānapaṭippassaddhiṁ amataṁ nibbānanti—</span><br />
</p>
<p id="cnd14c22p9">
<span class="pali m-text">akiñcanaṁ anādānaṁ.</span><br />
</p>
<p id="cnd14c23p1">
<span class="pali m-text">**Etaṁ dīpaṁ anāparan**ti etaṁ dīpaṁ tāṇaṁ leṇaṁ saraṇaṁ gati parāyanaṁ.</span><br />
</p>
<p id="cnd14c23p2">
<span class="pali m-text">**Anāparan**ti tamhā paro añño dīpo natthi.</span><br />
</p>
<p id="cnd14c23p3">
<span class="pali m-text">Atha kho so evaṁ dīpo aggo ca seṭṭho ca viseṭṭho ca pāmokkho ca uttamo ca pavaro cāti—</span><br />
</p>
<p id="cnd14c23p4">
<span class="pali m-text">etaṁ dīpaṁ anāparaṁ.</span><br />
</p>
<p id="cnd14c24p1">
<span class="pali m-text">**Nibbānaṁ iti naṁ brūmī**ti vānaṁ vuccati taṇhā.</span><br />
</p>
<p id="cnd14c24p2">
<span class="pali m-text">Yo rāgo sārāgo …pe… abhijjhā lobho akusalamūlaṁ.</span><br />
</p>
<p id="cnd14c24p3">
<span class="pali m-text">Vānappahānaṁ vānavūpasamaṁ vānapaṭinissaggaṁ vānapaṭippassaddhiṁ amataṁ nibbānaṁ.</span><br />
</p>
<p id="cnd14c24p4">
<span class="pali m-text">**Itī**ti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span><br />
</p>
<p id="cnd14c24p5">
<span class="pali m-text">itīti.</span><br />
</p>
<p id="cnd14c24p6">
<span class="pali m-text">**Brūmī**ti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span><br />
</p>
<p id="cnd14c24p7">
<span class="pali m-text">nibbānaṁ iti naṁ brūmi.</span><br />
</p>
<p id="cnd14c25p1">
<span class="pali m-text">**Jarāmaccuparikkhayan**ti jarāmaraṇassa pahānaṁ vūpasamaṁ paṭinissaggaṁ paṭippassaddhiṁ amataṁ nibbānanti—</span><br />
</p>
<p id="cnd14c25p2">
<span class="pali m-text">jarāmaccuparikkhayaṁ.</span><br />
</p>
<p id="cnd14c25p3">
<span class="pali m-text">Tenāha bhagavā—</span><br />
</p>
<p id="cnd14c26p1">
<span class="pali m-text">“Akiñcanaṁ anādānaṁ,</span><br />
</p>
<p id="cnd14c26p2">
<span class="pali m-text">etaṁ dīpaṁ anāparaṁ;</span><br />
</p>
<p id="cnd14c26p3">
<span class="pali m-text">Nibbānaṁ iti naṁ brūmi,</span><br />
</p>
<p id="cnd14c26p4">
<span class="pali m-text">jarāmaccuparikkhayan”ti.</span><br />
</p>
<p id="cnd14c27p1">
<span class="pali m-text">**Etadaññāya ye satā,**</span><br />
</p>
<p id="cnd14c27p2">
<span class="pali m-text">**Diṭṭhadhammābhinibbutā;**</span><br />
</p>
<p id="cnd14c27p3">
<span class="pali m-text">**Na te māravasānugā,**</span><br />
</p>
<p id="cnd14c27p4">
<span class="pali m-text">**Na te mārassa paddhagū. **</span><br />
</p>
<p id="cnd14c28p1">
<span class="pali m-text">**Etadaññāya ye satā**ti.</span><br />
</p>
<p id="cnd14c28p2">
<span class="pali m-text">**Etan**ti amataṁ nibbānaṁ.</span><br />
</p>
<p id="cnd14c28p3">
<span class="pali m-text">Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.</span><br />
</p>
<p id="cnd14c28p4">
<span class="pali m-text">**Aññāyā**ti aññāya jānitvā tulayitvā tīrayitvā vibhāvayitvā vibhūtaṁ katvā, “sabbe saṅkhārā aniccā”ti …pe…</span><br />
</p>
<p id="cnd14c28p5">
<span class="pali m-text">“yaṁ kiñci samudayadhammaṁ, sabbaṁ taṁ nirodhadhamman”ti aññāya jānitvā tulayitvā tīrayitvā vibhāvayitvā vibhūtaṁ katvā.</span><br />
</p>
<p id="cnd14c28p6">
<span class="pali m-text">**Ye**ti arahanto khīṇāsavā.</span><br />
</p>
<p id="cnd14c28p7">
<span class="pali m-text">**Satā**ti catūhi kāraṇehi satā—</span><br />
</p>
<p id="cnd14c28p8">
<span class="pali m-text">kāye kāyānupassanāsatipaṭṭhānaṁ bhāventā satā …pe…</span><br />
</p>
<p id="cnd14c28p9">
<span class="pali m-text">te vuccanti satāti—</span><br />
</p>
<p id="cnd14c28p10">
<span class="pali m-text">etadaññāya ye satā.</span><br />
</p>
<p id="cnd14c29p1">
<span class="pali m-text">**Diṭṭhadhammābhinibbutā**ti.</span><br />
</p>
<p id="cnd14c29p2">
<span class="pali m-text">**Diṭṭhadhammā**ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā.</span><br />
</p>
<p id="cnd14c29p3">
<span class="pali m-text">**Abhinibbutā**ti rāgassa nibbāpitattā nibbutā, dosassa …pe…</span><br />
</p>
<p id="cnd14c29p4">
<span class="pali m-text">sabbākusalābhisaṅkhārānaṁ santattā samitattā vūpasamitattā nijjhātattā nibbutattā paṭippassaddhattā santā upasantā vūpasantā nibbutā paṭippassaddhāti—</span><br />
</p>
<p id="cnd14c29p5">
<span class="pali m-text">diṭṭhadhammābhinibbutā.</span><br />
</p>
<p id="cnd14c30p1">
<span class="pali m-text">**Na te māravasānugā**ti.</span><br />
</p>
<p id="cnd14c30p2">
<span class="pali m-text">**Māro**ti yo so māro kaṇho adhipati antagū namuci pamattabandhu.</span><br />
</p>
<p id="cnd14c30p3">
<span class="pali m-text">**Na te māravasānugā**ti na te mārassa vase vattanti, nāpi māro tesu vasaṁ vatteti.</span><br />
</p>
<p id="cnd14c30p4">
<span class="pali m-text">Te mārañca mārapakkhañca mārapāsañca mārabaḷisañca mārāmisañca māravisayañca māranivāsañca māragocarañca mārabandhanañca abhibhuyya abhibhavitvā ajjhottharitvā pariyādiyitvā madditvā caranti viharanti iriyanti vattenti pālenti yapenti yāpentīti—</span><br />
</p>
<p id="cnd14c30p5">
<span class="pali m-text">na te māravasānugā.</span><br />
</p>
<p id="cnd14c31p1">
<span class="pali m-text">**Na te mārassa paddhagū**ti na te mārassa paddhā paddhacarā paricārikā siyā;</span><br />
</p>
<p id="cnd14c31p2">
<span class="pali m-text">buddhassa te bhagavato paddhā paddhacarā paricārikā siyāti—</span><br />
</p>
<p id="cnd14c31p3">
<span class="pali m-text">na te mārassa paddhagū.</span><br />
</p>
<p id="cnd14c31p4">
<span class="pali m-text">Tenāha bhagavā—</span><br />
</p>
<p id="cnd14c32p1">
<span class="pali m-text">“Etadaññāya ye satā,</span><br />
</p>
<p id="cnd14c32p2">
<span class="pali m-text">diṭṭhadhammābhinibbutā;</span><br />
</p>
<p id="cnd14c32p3">
<span class="pali m-text">Na te māravasānugā,</span><br />
</p>
<p id="cnd14c32p4">
<span class="pali m-text">na te mārassa paddhagū”ti.</span><br />
</p>
<p id="cnd14c33p1">
<span class="pali m-text">Saha gāthāpariyosānā …pe…</span><br />
</p>
<p id="cnd14c33p2">
<span class="pali m-text">satthā me bhante bhagavā, sāvakohamasmīti.</span><br />
</p>
<p id="cnd14c33p3">
<span class="pali m-text">Kappamāṇavapucchāniddeso dasamo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>