<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0ikz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0ikz.html" />
  <meta property="og:description" content="Navakanipāta Gijjhavagga 11. Pūtimaṁsajātaka “Na kho me ruccati āḷi, pūtimaṁsassa pekkhanā; Etādisā sakhārasmā, ārakā parivajjaye”. “Ummattikā ayaṁ veṇī, vaṇṇeti patino sakhiṁ; Pajjhāyi paṭigacchantiṁ, āgataṁ meṇḍamātaraṁ”. “Tvaṁ khosi samma ummatto, dummedho avicakkhaṇo; Yo tvaṁ matālayaṁ katvā, akālena vipekkhasi”. “Na akāle vipekkheyya, kāle pekkheyya …" />
  <meta name="twitter:description" content="Navakanipāta Gijjhavagga 11. Pūtimaṁsajātaka “Na kho me ruccati āḷi, pūtimaṁsassa pekkhanā; Etādisā sakhārasmā, ārakā parivajjaye”. “Ummattikā ayaṁ veṇī, vaṇṇeti patino sakhiṁ; Pajjhāyi paṭigacchantiṁ, āgataṁ meṇḍamātaraṁ”. “Tvaṁ khosi samma ummatto, dummedho avicakkhaṇo; Yo tvaṁ matālayaṁ katvā, akālena vipekkhasi”. “Na akāle vipekkheyya, kāle pekkheyya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="putimamsajataka">
<h4><a href="#putimamsajataka">11. Pūtimaṁsajātaka</a></h4>
<p id="ja437c1p1">
<span class="m-text m-primary">“Na kho me ruccati āḷi,</span><br />
</p>
<p id="ja437c1p2">
<span class="m-text m-primary">pūtimaṁsassa pekkhanā;</span><br />
</p>
<p id="ja437c1p3">
<span class="m-text m-primary">Etādisā sakhārasmā,</span><br />
</p>
<p id="ja437c1p4">
<span class="m-text m-primary">ārakā parivajjaye”.</span><br />
</p>
<p id="ja437c2p1">
<span class="m-text m-primary">“Ummattikā ayaṁ veṇī,</span><br />
</p>
<p id="ja437c2p2">
<span class="m-text m-primary">vaṇṇeti patino sakhiṁ;</span><br />
</p>
<p id="ja437c2p3">
<span class="m-text m-primary">Pajjhāyi paṭigacchantiṁ,</span><br />
</p>
<p id="ja437c2p4">
<span class="m-text m-primary">āgataṁ meṇḍamātaraṁ”.</span><br />
</p>
<p id="ja437c3p1">
<span class="m-text m-primary">“Tvaṁ khosi samma ummatto,</span><br />
</p>
<p id="ja437c3p2">
<span class="m-text m-primary">dummedho avicakkhaṇo;</span><br />
</p>
<p id="ja437c3p3">
<span class="m-text m-primary">Yo tvaṁ matālayaṁ katvā,</span><br />
</p>
<p id="ja437c3p4">
<span class="m-text m-primary">akālena vipekkhasi”.</span><br />
</p>
<p id="ja437c4p1">
<span class="m-text m-primary">“Na akāle vipekkheyya,</span><br />
</p>
<p id="ja437c4p2">
<span class="m-text m-primary">kāle pekkheyya paṇḍito;</span><br />
</p>
<p id="ja437c4p3">
<span class="m-text m-primary">Pūtimaṁsova pajjhāyi,</span><br />
</p>
<p id="ja437c4p4">
<span class="m-text m-primary">yo akāle vipekkhati”.</span><br />
</p>
<p id="ja437c5p1">
<span class="m-text m-primary">“Piyaṁ kho āḷi me hotu,</span><br />
</p>
<p id="ja437c5p2">
<span class="m-text m-primary">puṇṇapattaṁ dadāhi me;</span><br />
</p>
<p id="ja437c5p3">
<span class="m-text m-primary">Pati sañjīvito mayhaṁ,</span><br />
</p>
<p id="ja437c5p4">
<span class="m-text m-primary">eyyāsi piyapucchikā”.</span><br />
</p>
<p id="ja437c6p1">
<span class="m-text m-primary">“Piyaṁ kho āḷi te hotu,</span><br />
</p>
<p id="ja437c6p2">
<span class="m-text m-primary">puṇṇapattaṁ dadāmi te;</span><br />
</p>
<p id="ja437c6p3">
<span class="m-text m-primary">Mahatā parivārena,</span><br />
</p>
<p id="ja437c6p4">
<span class="m-text m-primary">essaṁ kayirāhi bhojanaṁ”.</span><br />
</p>
<p id="ja437c7p1">
<span class="m-text m-primary">“Kīdiso tuyhaṁ parivāro,</span><br />
</p>
<p id="ja437c7p2">
<span class="m-text m-primary">yesaṁ kāhāmi bhojanaṁ;</span><br />
</p>
<p id="ja437c7p3">
<span class="m-text m-primary">Kiṁnāmakā ca te sabbe,</span><br />
</p>
<p id="ja437c7p4">
<span class="m-text m-primary">taṁ me akkhāhi pucchitā”.</span><br />
</p>
<p id="ja437c8p1">
<span class="m-text m-primary">“Māliyo caturakkho ca,</span><br />
</p>
<p id="ja437c8p2">
<span class="m-text m-primary">piṅgiyo atha jambuko;</span><br />
</p>
<p id="ja437c8p3">
<span class="m-text m-primary">Ediso mayhaṁ parivāro,</span><br />
</p>
<p id="ja437c8p4">
<span class="m-text m-primary">tesaṁ kayirāhi bhojanaṁ”.</span><br />
</p>
<p id="ja437c9p1">
<span class="m-text m-primary">“Nikkhantāya agārasmā,</span><br />
</p>
<p id="ja437c9p2">
<span class="m-text m-primary">bhaṇḍakampi vinassati;</span><br />
</p>
<p id="ja437c9p3">
<span class="m-text m-primary">Ārogyaṁ āḷino vajjaṁ,</span><br />
</p>
<p id="ja437c9p4">
<span class="m-text m-primary">idheva vasa māgamā”ti.</span><br />
</p>
<p id="ja437c10p1">
<span class="m-text m-primary">Pūtimaṁsajātakaṁ ekādasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>