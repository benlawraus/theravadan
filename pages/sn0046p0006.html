<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn46 &raquo; Saṁyutta Nikāya 46.6 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0046p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn46-index.html">sn46</a> &raquo;
          </span>
          Saṁyutta Nikāya 46.6
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 46.6</span></p>
<p id="sn46p6c0p2">
<span class="pali m-text">1. Pabbatavagga</span><br />
<span class="sujato m-text">1. Mountains</span><br />
</p>
<section id="kundaliyasutta">
<span id="sn46p6c0p3"></span><h2><span class="pali m-text">Kuṇḍaliyasutta</span></h2>
<p><span class="sujato m-text">Kuṇḍaliya</span></p>
<p id="sn46p6c1p1">
<span class="pali m-text">Ekaṁ samayaṁ bhagavā sākete viharati añjanavane migadāye.</span><br />
<span class="sujato m-text">At one time the Buddha was staying near Sāketa in the deer park at the Añjana Wood.</span><br />
</p>
<p id="sn46p6c1p2">
<span class="pali m-text">Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then the wanderer Kuṇḍaliya went up to the Buddha, and exchanged greetings with him.</span><br />
</p>
<p id="sn46p6c1p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kuṇḍaliyo paribbājako bhagavantaṁ etadavoca:</span><br />
<span class="sujato m-text">When the greetings and polite conversation were over, he sat down to one side and said to the Buddha:</span><br />
</p>
<p id="sn46p6c1p4">
<span class="pali m-text">“ahamasmi, bho gotama, ārāmanissayī parisāvacaro.</span><br />
<span class="sujato m-text">“Master Gotama, I like to hang around the monasteries and visit the assemblies.</span><br />
</p>
<p id="sn46p6c1p5">
<span class="pali m-text">Tassa mayhaṁ, bho gotama, pacchābhattaṁ bhuttapātarāsassa ayamācāro hoti—</span><br />
<span class="sujato m-text">When I’ve finished breakfast, it’s my habit to</span><br />
</p>
<p id="sn46p6c1p6">
<span class="pali m-text">ārāmena ārāmaṁ uyyānena uyyānaṁ anucaṅkamāmi anuvicarāmi.</span><br />
<span class="sujato m-text">wander from monastery to monastery, from park to park.</span><br />
</p>
<p id="sn46p6c1p7">
<span class="pali m-text">So tattha passāmi eke samaṇabrāhmaṇe itivādappamokkhānisaṁsañceva kathaṁ kathente upārambhānisaṁsañca:</span><br />
<span class="sujato m-text">There I see some ascetics and brahmins speaking for the sake of winning debates and finding fault.</span><br />
</p>
<p id="sn46p6c1p8">
<span class="pali m-text">‘bhavaṁ pana gotamo kimānisaṁso viharatī’”ti?</span><br />
<span class="sujato m-text">But what benefit does Master Gotama live for?”</span><br />
</p>
<p id="sn46p6c1p9">
<span class="pali m-text">“Vijjāvimuttiphalānisaṁso kho, kuṇḍaliya, tathāgato viharatī”ti.</span><br />
<span class="sujato m-text">“The benefit the Realized One lives for, Kuṇḍaliya, is the fruit of knowledge and freedom.”</span><br />
</p>
<p id="sn46p6c2p1">
<span class="pali m-text">“Katame pana, bho gotama, dhammā bhāvitā bahulīkatā vijjāvimuttiṁ paripūrentī”ti?</span><br />
<span class="sujato m-text">“But what things must be developed and cultivated in order to fulfill knowledge and freedom?”</span><br />
</p>
<p id="sn46p6c2p2">
<span class="pali m-text">“Satta kho, kuṇḍaliya, bojjhaṅgā bhāvitā bahulīkatā vijjāvimuttiṁ paripūrentī”ti.</span><br />
<span class="sujato m-text">“The seven awakening factors.”</span><br />
</p>
<p id="sn46p6c2p3">
<span class="pali m-text">“Katame pana, bho gotama, dhammā bhāvitā bahulīkatā satta bojjhaṅge paripūrentī”ti?</span><br />
<span class="sujato m-text">“But what things must be developed and cultivated in order to fulfill the seven awakening factors?”</span><br />
</p>
<p id="sn46p6c2p4">
<span class="pali m-text">“Cattāro kho, kuṇḍaliya, satipaṭṭhānā bhāvitā bahulīkatā satta bojjhaṅge paripūrentī”ti.</span><br />
<span class="sujato m-text">“The four kinds of mindfulness meditation.”</span><br />
</p>
<p id="sn46p6c2p5">
<span class="pali m-text">“Katame pana, bho gotama, dhammā bhāvitā, bahulīkatā cattāro satipaṭṭhāne paripūrentī”ti?</span><br />
<span class="sujato m-text">“But what things must be developed and cultivated in order to fulfill the four kinds of mindfulness meditation?”</span><br />
</p>
<p id="sn46p6c2p6">
<span class="pali m-text">“Tīṇi kho, kuṇḍaliya, sucaritāni bhāvitāni bahulīkatāni cattāro satipaṭṭhāne paripūrentī”ti.</span><br />
<span class="sujato m-text">“The three kinds of good conduct.”</span><br />
</p>
<p id="sn46p6c2p7">
<span class="pali m-text">“Katame pana, bho gotama, dhammā bhāvitā bahulīkatā tīṇi sucaritāni paripūrentī”ti?</span><br />
<span class="sujato m-text">“But what things must be developed and cultivated in order to fulfill the three kinds of good conduct?”</span><br />
</p>
<p id="sn46p6c2p8">
<span class="pali m-text">“Indriyasaṁvaro kho, kuṇḍaliya, bhāvito bahulīkato tīṇi sucaritāni paripūretīti.</span><br />
<span class="sujato m-text">“Sense restraint.</span><br />
</p>
<p id="sn46p6c3p1">
<span class="pali m-text">Kathaṁ bhāvito ca, kuṇḍaliya, indriyasaṁvaro kathaṁ bahulīkato tīṇi sucaritāni paripūretīti?</span><br />
<span class="sujato m-text">And Kuṇḍaliya, how is sense restraint developed and cultivated so as to fulfill the three kinds of good conduct?</span><br />
</p>
<p id="sn46p6c3p2">
<span class="pali m-text">Idha, kuṇḍaliya, bhikkhu cakkhunā rūpaṁ disvā manāpaṁ nābhijjhati nābhihaṁsati, na rāgaṁ janeti.</span><br />
<span class="sujato m-text">A mendicant sees an agreeable sight with their eye. They don’t desire it or enjoy it, and they don’t give rise to greed.</span><br />
</p>
<p id="sn46p6c3p3">
<span class="pali m-text">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">Their mind and body are steady internally, well settled and well freed.</span><br />
</p>
<p id="sn46p6c3p4">
<span class="pali m-text">Cakkhunā kho paneva rūpaṁ disvā amanāpaṁ na maṅku hoti appatiṭṭhitacitto adīnamānaso abyāpannacetaso.</span><br />
<span class="sujato m-text">But if they see a disagreeable sight they’re not dismayed; their mind isn’t hardened, dejected, or full of ill will.</span><br />
</p>
<p id="sn46p6c3p5">
<span class="pali m-text">Tassa ṭhito ca kāyo hoti ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">Their mind and body are steady internally, well settled and well freed.</span><br />
</p>
<p id="sn46p6c4p1">
<span class="pali m-text">Puna caparaṁ, kuṇḍaliya, bhikkhu sotena saddaṁ sutvā …pe…</span><br />
<span class="sujato m-text">Furthermore, a mendicant hears an agreeable sound with the ear …</span><br />
</p>
<p id="sn46p6c4p2">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">smells an agreeable odor with the nose …</span><br />
</p>
<p id="sn46p6c4p3">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">tastes an agreeable flavor with the tongue …</span><br />
</p>
<p id="sn46p6c4p4">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">feels an agreeable touch with the body …</span><br />
</p>
<p id="sn46p6c4p5">
<span class="pali m-text">manasā dhammaṁ viññāya manāpaṁ nābhijjhati nābhihaṁsati, na rāgaṁ janeti.</span><br />
<span class="sujato m-text">knows an agreeable thought with their mind. They don’t desire it or enjoy it, and they don’t give rise to greed.</span><br />
</p>
<p id="sn46p6c4p6">
<span class="pali m-text">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">Their mind and body are steady internally, well settled and well freed.</span><br />
</p>
<p id="sn46p6c4p7">
<span class="pali m-text">Manasā kho paneva dhammaṁ viññāya amanāpaṁ na maṅku hoti appatiṭṭhitacitto adīnamānaso abyāpannacetaso.</span><br />
<span class="sujato m-text">But if they know a disagreeable thought they’re not dismayed; their mind isn’t hardened, dejected, or full of ill will.</span><br />
</p>
<p id="sn46p6c4p8">
<span class="pali m-text">Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">Their mind and body are steady internally, well settled and well freed.</span><br />
</p>
<p id="sn46p6c5p1">
<span class="pali m-text">Yato kho, kuṇḍaliya, bhikkhuno cakkhunā rūpaṁ disvā manāpāmanāpesu rūpesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">When a mendicant’s mind and body are steady internally, they’re well settled and well freed when it comes to both agreeable and disagreeable sights,</span><br />
</p>
<p id="sn46p6c5p2">
<span class="pali m-text">Sotena saddaṁ sutvā …pe…</span><br />
<span class="sujato m-text">sounds,</span><br />
</p>
<p id="sn46p6c5p3">
<span class="pali m-text">ghānena gandhaṁ ghāyitvā …pe…</span><br />
<span class="sujato m-text">smells,</span><br />
</p>
<p id="sn46p6c5p4">
<span class="pali m-text">jivhāya rasaṁ sāyitvā …pe…</span><br />
<span class="sujato m-text">tastes,</span><br />
</p>
<p id="sn46p6c5p5">
<span class="pali m-text">kāyena phoṭṭhabbaṁ phusitvā …pe…</span><br />
<span class="sujato m-text">touches,</span><br />
</p>
<p id="sn46p6c5p6">
<span class="pali m-text">manasā dhammaṁ viññāya manāpāmanāpesu dhammesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ.</span><br />
<span class="sujato m-text">and thoughts.</span><br />
</p>
<p id="sn46p6c5p7">
<span class="pali m-text">Evaṁ bhāvito kho, kuṇḍaliya, indriyasaṁvaro evaṁ bahulīkato tīṇi sucaritāni paripūreti.</span><br />
<span class="sujato m-text">That’s how sense restraint is developed and cultivated so as to fulfill the three kinds of good conduct.</span><br />
</p>
<p id="sn46p6c6p1">
<span class="pali m-text">Kathaṁ bhāvitāni ca, kuṇḍaliya, tīṇi sucaritāni kathaṁ bahulīkatāni cattāro satipaṭṭhāne paripūrenti?</span><br />
<span class="sujato m-text">And how are the three kinds of good conduct developed and cultivated so as to fulfill the four kinds of mindfulness meditation?</span><br />
</p>
<p id="sn46p6c6p2">
<span class="pali m-text">Idha, kuṇḍaliya, bhikkhu kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti.</span><br />
<span class="sujato m-text">A mendicant gives up bad conduct by way of body, speech, and mind, and develops good conduct by way of body, speech, and mind.</span><br />
</p>
<p id="sn46p6c6p3">
<span class="pali m-text">Evaṁ bhāvitāni kho, kuṇḍaliya, tīṇi sucaritāni evaṁ bahulīkatāni cattāro satipaṭṭhāne paripūrenti.</span><br />
<span class="sujato m-text">That’s how the three kinds of good conduct are developed and cultivated so as to fulfill the four kinds of mindfulness meditation.</span><br />
</p>
<p id="sn46p6c7p1">
<span class="pali m-text">Kathaṁ bhāvitā ca, kuṇḍaliya, cattāro satipaṭṭhānā kathaṁ bahulīkatā satta bojjhaṅge paripūrenti?</span><br />
<span class="sujato m-text">And how are the four kinds of mindfulness meditation developed and cultivated so as to fulfill the seven awakening factors?</span><br />
</p>
<p id="sn46p6c7p2">
<span class="pali m-text">Idha, kuṇḍaliya, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="sujato m-text">A mendicant meditates by observing an aspect of the body—keen, aware, and mindful, rid of covetousness and displeasure for the world.</span><br />
</p>
<p id="sn46p6c7p3">
<span class="pali m-text">vedanāsu …pe…</span><br />
<span class="sujato m-text">They meditate observing an aspect of feelings …</span><br />
</p>
<p id="sn46p6c7p4">
<span class="pali m-text">citte …pe…</span><br />
<span class="sujato m-text">mind …</span><br />
</p>
<p id="sn46p6c7p5">
<span class="pali m-text">dhammesu dhammānupassī viharati ātāpī sampajāno satimā, vineyya loke abhijjhādomanassaṁ.</span><br />
<span class="sujato m-text">principles—keen, aware, and mindful, rid of covetousness and displeasure for the world.</span><br />
</p>
<p id="sn46p6c7p6">
<span class="pali m-text">Evaṁ bhāvitā kho, kuṇḍaliya, cattāro satipaṭṭhānā evaṁ bahulīkatā satta bojjhaṅge paripūrenti.</span><br />
<span class="sujato m-text">That’s how the four kinds of mindfulness meditation are developed and cultivated so as to fulfill the seven awakening factors.</span><br />
</p>
<p id="sn46p6c8p1">
<span class="pali m-text">Kathaṁ bhāvitā ca, kuṇḍaliya, satta bojjhaṅgā kathaṁ bahulīkatā vijjāvimuttiṁ paripūrenti?</span><br />
<span class="sujato m-text">And how are the seven awakening factors developed and cultivated so as to fulfill knowledge and freedom?</span><br />
</p>
<p id="sn46p6c8p2">
<span class="pali m-text">Idha, kuṇḍaliya, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe…</span><br />
<span class="sujato m-text">A mendicant develops the awakening factors of mindfulness, investigation of principles, energy, rapture, tranquility, immersion,</span><br />
</p>
<p id="sn46p6c8p3">
<span class="pali m-text">upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.</span><br />
<span class="sujato m-text">and equanimity, which rely on seclusion, fading away, and cessation, and ripen as letting go.</span><br />
</p>
<p id="sn46p6c8p4">
<span class="pali m-text">Evaṁ bhāvitā kho, kuṇḍaliya, satta bojjhaṅgā evaṁ bahulīkatā vijjāvimuttiṁ paripūrentī”ti.</span><br />
<span class="sujato m-text">That’s how the seven awakening factors are developed and cultivated so as to fulfill knowledge and freedom.”</span><br />
</p>
<p id="sn46p6c9p1">
<span class="pali m-text">Evaṁ vutte, kuṇḍaliyo paribbājako bhagavantaṁ etadavoca:</span><br />
<span class="sujato m-text">When he said this, the wanderer Kuṇḍaliya said to the Buddha,</span><br />
</p>
<p id="sn46p6c9p2">
<span class="pali m-text">“abhikkantaṁ, bho gotama, abhikkantaṁ, bho gotama.</span><br />
<span class="sujato m-text">“Excellent, Master Gotama! Excellent!</span><br />
</p>
<p id="sn46p6c9p3">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, Master Gotama has made the teaching clear in many ways.</span><br />
</p>
<p id="sn46p6c9p4">
<span class="pali m-text">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="sn46p6c9p5">
<span class="pali m-text">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="sn46p6c9p6">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0005.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>