<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0457.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0456.html">Previous</a></div>
<div class="m-col-t-6 m-text-right">
<a href="../pages/ja0458.html">Next</a></div>
</div>
<p id="ja457c0p2">
<span class="pali m-text">Ekādasakanipāta</span><br />
</p>
<p id="ja457c0p3">
<span class="pali m-text">Mātuposakavagga</span><br />
</p>
<section id="dhammadevaputtajataka">
<span id="ja457c0p4"></span><h2><span class="pali m-text">3. Dhammadevaputtajātaka</span></h2>
<p id="ja457c1p1">
<span class="pali m-text">“Yasokaro puññakarohamasmi,</span><br />
</p>
<p id="ja457c1p2">
<span class="pali m-text">Sadātthuto samaṇabrāhmaṇānaṁ;</span><br />
</p>
<p id="ja457c1p3">
<span class="pali m-text">Maggāraho devamanussapūjito,</span><br />
</p>
<p id="ja457c1p4">
<span class="pali m-text">Dhammo ahaṁ dehi adhamma maggaṁ”.</span><br />
</p>
<p id="ja457c2p1">
<span class="pali m-text">“Adhammayānaṁ daḷhamāruhitvā,</span><br />
</p>
<p id="ja457c2p2">
<span class="pali m-text">Asantasanto balavāhamasmi;</span><br />
</p>
<p id="ja457c2p3">
<span class="pali m-text">Sa kissa hetumhi tavajja dajjaṁ,</span><br />
</p>
<p id="ja457c2p4">
<span class="pali m-text">Maggaṁ ahaṁ dhamma adinnapubbaṁ”.</span><br />
</p>
<p id="ja457c3p1">
<span class="pali m-text">“Dhammo have pāturahosi pubbe,</span><br />
</p>
<p id="ja457c3p2">
<span class="pali m-text">Pacchā adhammo udapādi loke;</span><br />
</p>
<p id="ja457c3p3">
<span class="pali m-text">Jeṭṭho ca seṭṭho ca sanantano ca,</span><br />
</p>
<p id="ja457c3p4">
<span class="pali m-text">Uyyāhi jeṭṭhassa kaniṭṭha maggā”.</span><br />
</p>
<p id="ja457c4p1">
<span class="pali m-text">“Na yācanāya napi pātirūpā,</span><br />
</p>
<p id="ja457c4p2">
<span class="pali m-text">Na arahatā tehaṁ dadeyyaṁ maggaṁ;</span><br />
</p>
<p id="ja457c4p3">
<span class="pali m-text">Yuddhañca no hotu ubhinnamajja,</span><br />
</p>
<p id="ja457c4p4">
<span class="pali m-text">Yuddhamhi yo jessati tassa maggo”.</span><br />
</p>
<p id="ja457c5p1">
<span class="pali m-text">“Sabbā disā anuvisaṭohamasmi,</span><br />
</p>
<p id="ja457c5p2">
<span class="pali m-text">Mahabbalo amitayaso atulyo;</span><br />
</p>
<p id="ja457c5p3">
<span class="pali m-text">Guṇehi sabbehi upetarūpo,</span><br />
</p>
<p id="ja457c5p4">
<span class="pali m-text">Dhammo adhamma tvaṁ kathaṁ vijessasi.</span><br />
</p>
<p id="ja457c6p1">
<span class="pali m-text">Lohena ve haññati jātarūpaṁ,</span><br />
</p>
<p id="ja457c6p2">
<span class="pali m-text">Na jātarūpena hananti lohaṁ;</span><br />
</p>
<p id="ja457c6p3">
<span class="pali m-text">Sace adhammo hañchati dhammamajja,</span><br />
</p>
<p id="ja457c6p4">
<span class="pali m-text">Ayo suvaṇṇaṁ viya dassaneyyaṁ.</span><br />
</p>
<p id="ja457c7p1">
<span class="pali m-text">Sace tuvaṁ yuddhabalo adhamma,</span><br />
</p>
<p id="ja457c7p2">
<span class="pali m-text">Na tuyha vuḍḍhā ca garū ca atthi;</span><br />
</p>
<p id="ja457c7p3">
<span class="pali m-text">Maggañca te dammi piyāppiyena,</span><br />
</p>
<p id="ja457c7p4">
<span class="pali m-text">Vācāduruttānipi te khamāmi”.</span><br />
</p>
<p id="ja457c8p1">
<span class="pali m-text">“Idañca sutvā vacanaṁ adhammo,</span><br />
</p>
<p id="ja457c8p2">
<span class="pali m-text">Avaṁsiro patito uddhapādo;</span><br />
</p>
<p id="ja457c8p3">
<span class="pali m-text">‘Yuddhatthiko ce na labhāmi yuddhaṁ’,</span><br />
</p>
<p id="ja457c8p4">
<span class="pali m-text">Ettāvatā hoti hato adhammo.</span><br />
</p>
<p id="ja457c9p1">
<span class="pali m-text">Khantībalo yuddhabalaṁ vijetvā,</span><br />
</p>
<p id="ja457c9p2">
<span class="pali m-text">Hantvā adhammaṁ nihanitva bhūmyā;</span><br />
</p>
<p id="ja457c9p3">
<span class="pali m-text">Pāyāsi vitto abhiruyha sandanaṁ,</span><br />
</p>
<p id="ja457c9p4">
<span class="pali m-text">Maggeneva atibalo saccanikkamo.</span><br />
</p>
<p id="ja457c10p1">
<span class="pali m-text">Mātā pitā samaṇabrāhmaṇā ca,</span><br />
</p>
<p id="ja457c10p2">
<span class="pali m-text">Asammānitā yassa sake agāre;</span><br />
</p>
<p id="ja457c10p3">
<span class="pali m-text">Idheva nikkhippa sarīradehaṁ,</span><br />
</p>
<p id="ja457c10p4">
<span class="pali m-text">Kāyassa bhedā nirayaṁ vajanti te;</span><br />
</p>
<p id="ja457c10p5">
<span class="pali m-text">Yathā adhammo patito avaṁsiro.</span><br />
</p>
<p id="ja457c11p1">
<span class="pali m-text">Mātā pitā samaṇabrāhmaṇā ca,</span><br />
</p>
<p id="ja457c11p2">
<span class="pali m-text">Susammānitā yassa sake agāre;</span><br />
</p>
<p id="ja457c11p3">
<span class="pali m-text">Idheva nikkhippa sarīradehaṁ,</span><br />
</p>
<p id="ja457c11p4">
<span class="pali m-text">Kāyassa bhedā sugatiṁ vajanti te;</span><br />
</p>
<p id="ja457c11p5">
<span class="pali m-text">Yathāpi dhammo abhiruyha sandanan”ti.</span><br />
</p>
<p id="ja457c12p1">
<span class="pali m-text">Dhammadevaputtajātakaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0456.html">Previous</a></div>
<div class="m-col-t-6 m-text-right">
<a href="../pages/ja0458.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>