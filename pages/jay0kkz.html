<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0kkz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0kkz.html" />
  <meta property="og:description" content="Pakiṇṇakanipāta Sālikedāravagga 10. Mahāvāṇijajātaka Vāṇijā samitiṁ katvā, nānāraṭṭhato āgatā; Dhanāharā pakkamiṁsu, ekaṁ katvāna gāmaṇiṁ. Te taṁ kantāramāgamma, appabhakkhaṁ anodakaṁ; Mahānigrodhamaddakkhuṁ, sītacchāyaṁ manoramaṁ. Te ca tattha nisīditvā, tassa rukkhassa chāyayā; Vāṇijā samacintesuṁ, bālā mohena pārutā. Allāyate ayaṁ rukkho, api vārīva sandati; Iṅghassa purima …" />
  <meta name="twitter:description" content="Pakiṇṇakanipāta Sālikedāravagga 10. Mahāvāṇijajātaka Vāṇijā samitiṁ katvā, nānāraṭṭhato āgatā; Dhanāharā pakkamiṁsu, ekaṁ katvāna gāmaṇiṁ. Te taṁ kantāramāgamma, appabhakkhaṁ anodakaṁ; Mahānigrodhamaddakkhuṁ, sītacchāyaṁ manoramaṁ. Te ca tattha nisīditvā, tassa rukkhassa chāyayā; Vāṇijā samacintesuṁ, bālā mohena pārutā. Allāyate ayaṁ rukkho, api vārīva sandati; Iṅghassa purima …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pakinnakanipata">
<h2><a href="#pakinnakanipata">Pakiṇṇakanipāta</a></h2>
<section id="salikedaravagga">
<h3><a href="#salikedaravagga">Sālikedāravagga</a></h3>
<section id="mahavanijajataka">
<h4><a href="#mahavanijajataka">10. Mahāvāṇijajātaka</a></h4>
<p id="ja493c1p1">
<span class="m-text m-primary">Vāṇijā samitiṁ katvā,</span><br />
</p>
<p id="ja493c1p2">
<span class="m-text m-primary">nānāraṭṭhato āgatā;</span><br />
</p>
<p id="ja493c1p3">
<span class="m-text m-primary">Dhanāharā pakkamiṁsu,</span><br />
</p>
<p id="ja493c1p4">
<span class="m-text m-primary">ekaṁ katvāna gāmaṇiṁ.</span><br />
</p>
<p id="ja493c2p1">
<span class="m-text m-primary">Te taṁ kantāramāgamma,</span><br />
</p>
<p id="ja493c2p2">
<span class="m-text m-primary">appabhakkhaṁ anodakaṁ;</span><br />
</p>
<p id="ja493c2p3">
<span class="m-text m-primary">Mahānigrodhamaddakkhuṁ,</span><br />
</p>
<p id="ja493c2p4">
<span class="m-text m-primary">sītacchāyaṁ manoramaṁ.</span><br />
</p>
<p id="ja493c3p1">
<span class="m-text m-primary">Te ca tattha nisīditvā,</span><br />
</p>
<p id="ja493c3p2">
<span class="m-text m-primary">tassa rukkhassa chāyayā;</span><br />
</p>
<p id="ja493c3p3">
<span class="m-text m-primary">Vāṇijā samacintesuṁ,</span><br />
</p>
<p id="ja493c3p4">
<span class="m-text m-primary">bālā mohena pārutā.</span><br />
</p>
<p id="ja493c4p1">
<span class="m-text m-primary">Allāyate ayaṁ rukkho,</span><br />
</p>
<p id="ja493c4p2">
<span class="m-text m-primary">api vārīva sandati;</span><br />
</p>
<p id="ja493c4p3">
<span class="m-text m-primary">Iṅghassa purimaṁ sākhaṁ,</span><br />
</p>
<p id="ja493c4p4">
<span class="m-text m-primary">mayaṁ chindāma vāṇijā.</span><br />
</p>
<p id="ja493c5p1">
<span class="m-text m-primary">Sā ca chinnāva pagghari,</span><br />
</p>
<p id="ja493c5p2">
<span class="m-text m-primary">acchaṁ vāriṁ anāvilaṁ;</span><br />
</p>
<p id="ja493c5p3">
<span class="m-text m-primary">Te tattha nhatvā pivitvā,</span><br />
</p>
<p id="ja493c5p4">
<span class="m-text m-primary">yāvaticchiṁsu vāṇijā.</span><br />
</p>
<p id="ja493c6p1">
<span class="m-text m-primary">Dutiyaṁ samacintesuṁ,</span><br />
</p>
<p id="ja493c6p2">
<span class="m-text m-primary">bālā mohena pārutā;</span><br />
</p>
<p id="ja493c6p3">
<span class="m-text m-primary">Iṅghassa dakkhiṇaṁ sākhaṁ,</span><br />
</p>
<p id="ja493c6p4">
<span class="m-text m-primary">mayaṁ chindāma vāṇijā.</span><br />
</p>
<p id="ja493c7p1">
<span class="m-text m-primary">Sā ca chinnāva pagghari,</span><br />
</p>
<p id="ja493c7p2">
<span class="m-text m-primary">sālimaṁsodanaṁ bahuṁ;</span><br />
</p>
<p id="ja493c7p3">
<span class="m-text m-primary">Appodavaṇṇe kummāse,</span><br />
</p>
<p id="ja493c7p4">
<span class="m-text m-primary">siṅgiṁ vidalasūpiyo.</span><br />
</p>
<p id="ja493c8p1">
<span class="m-text m-primary">Te tattha bhutvā khāditvā,</span><br />
</p>
<p id="ja493c8p2">
<span class="m-text m-primary">yāvaticchiṁsu vāṇijā;</span><br />
</p>
<p id="ja493c8p3">
<span class="m-text m-primary">Tatiyaṁ samacintesuṁ,</span><br />
</p>
<p id="ja493c8p4">
<span class="m-text m-primary">bālā mohena pārutā;</span><br />
</p>
<p id="ja493c8p5">
<span class="m-text m-primary">Iṅghassa pacchimaṁ sākhaṁ,</span><br />
</p>
<p id="ja493c8p6">
<span class="m-text m-primary">mayaṁ chindāma vāṇijā.</span><br />
</p>
<p id="ja493c9p1">
<span class="m-text m-primary">Sā ca chinnāva pagghari,</span><br />
</p>
<p id="ja493c9p2">
<span class="m-text m-primary">nāriyo samalaṅkatā;</span><br />
</p>
<p id="ja493c9p3">
<span class="m-text m-primary">Vicitravatthābharaṇā,</span><br />
</p>
<p id="ja493c9p4">
<span class="m-text m-primary">āmuttamaṇikuṇḍalā.</span><br />
</p>
<p id="ja493c10p1">
<span class="m-text m-primary">Api su vāṇijā ekā,</span><br />
</p>
<p id="ja493c10p2">
<span class="m-text m-primary">nāriyo paṇṇavīsati;</span><br />
</p>
<p id="ja493c10p3">
<span class="m-text m-primary">Samantā parivāriṁsu,</span><br />
</p>
<p id="ja493c10p4">
<span class="m-text m-primary">tassa rukkhassa chāyayā.</span><br />
</p>
<p id="ja493c11p1">
<span class="m-text m-primary">Te tāhi paricāretvā,</span><br />
</p>
<p id="ja493c11p2">
<span class="m-text m-primary">yāvaticchiṁsu vāṇijā;</span><br />
</p>
<p id="ja493c11p3">
<span class="m-text m-primary">Catutthaṁ samacintesuṁ,</span><br />
</p>
<p id="ja493c11p4">
<span class="m-text m-primary">bālā mohena pārutā;</span><br />
</p>
<p id="ja493c11p5">
<span class="m-text m-primary">Iṅghassa uttaraṁ sākhaṁ,</span><br />
</p>
<p id="ja493c11p6">
<span class="m-text m-primary">mayaṁ chindāma vāṇijā.</span><br />
</p>
<p id="ja493c12p1">
<span class="m-text m-primary">Sā ca chinnāva pagghari,</span><br />
</p>
<p id="ja493c12p2">
<span class="m-text m-primary">muttā veḷuriyā bahū;</span><br />
</p>
<p id="ja493c12p3">
<span class="m-text m-primary">Rajataṁ jātarūpañca,</span><br />
</p>
<p id="ja493c12p4">
<span class="m-text m-primary">kuttiyo paṭiyāni ca.</span><br />
</p>
<p id="ja493c13p1">
<span class="m-text m-primary">Kāsikāni ca vatthāni,</span><br />
</p>
<p id="ja493c13p2">
<span class="m-text m-primary">uddiyāni ca kambalā;</span><br />
</p>
<p id="ja493c13p3">
<span class="m-text m-primary">Te tattha bhāre bandhitvā,</span><br />
</p>
<p id="ja493c13p4">
<span class="m-text m-primary">yāvaticchiṁsu vāṇijā.</span><br />
</p>
<p id="ja493c14p1">
<span class="m-text m-primary">Pañcamaṁ samacintesuṁ,</span><br />
</p>
<p id="ja493c14p2">
<span class="m-text m-primary">bālā mohena pārutā;</span><br />
</p>
<p id="ja493c14p3">
<span class="m-text m-primary">Iṅghassa mūlaṁ chindāma,</span><br />
</p>
<p id="ja493c14p4">
<span class="m-text m-primary">api bhiyyo labhāmase.</span><br />
</p>
<p id="ja493c15p1">
<span class="m-text m-primary">Athuṭṭhahi satthavāho,</span><br />
</p>
<p id="ja493c15p2">
<span class="m-text m-primary">yācamāno katañjalī;</span><br />
</p>
<p id="ja493c15p3">
<span class="m-text m-primary">Nigrodho kiṁ parajjhati,</span><br />
</p>
<p id="ja493c15p4">
<span class="m-text m-primary">vāṇijā bhaddamatthu te.</span><br />
</p>
<p id="ja493c16p1">
<span class="m-text m-primary">Vāridā purimā sākhā,</span><br />
</p>
<p id="ja493c16p2">
<span class="m-text m-primary">annapānañca dakkhiṇā;</span><br />
</p>
<p id="ja493c16p3">
<span class="m-text m-primary">Nāridā pacchimā sākhā,</span><br />
</p>
<p id="ja493c16p4">
<span class="m-text m-primary">sabbakāme ca uttarā;</span><br />
</p>
<p id="ja493c16p5">
<span class="m-text m-primary">Nigrodho kiṁ parajjhati,</span><br />
</p>
<p id="ja493c16p6">
<span class="m-text m-primary">vāṇijā bhaddamatthu te.</span><br />
</p>
<p id="ja493c17p1">
<span class="m-text m-primary">Yassa rukkhassa chāyāya,</span><br />
</p>
<p id="ja493c17p2">
<span class="m-text m-primary">nisīdeyya sayeyya vā;</span><br />
</p>
<p id="ja493c17p3">
<span class="m-text m-primary">Na tassa sākhaṁ bhañjeyya,</span><br />
</p>
<p id="ja493c17p4">
<span class="m-text m-primary">mittadubbho hi pāpako.</span><br />
</p>
<p id="ja493c18p1">
<span class="m-text m-primary">Te ca tassānādiyitvā,</span><br />
</p>
<p id="ja493c18p2">
<span class="m-text m-primary">ekassa vacanaṁ bahū;</span><br />
</p>
<p id="ja493c18p3">
<span class="m-text m-primary">Nisitāhi kuṭhārīhi,</span><br />
</p>
<p id="ja493c18p4">
<span class="m-text m-primary">mūlato naṁ upakkamuṁ.</span><br />
</p>
<p id="ja493c19p1">
<span class="m-text m-primary">Tato nāgā nikkhamiṁsu,</span><br />
</p>
<p id="ja493c19p2">
<span class="m-text m-primary">sannaddhā paṇṇavīsati;</span><br />
</p>
<p id="ja493c19p3">
<span class="m-text m-primary">Dhanuggahānaṁ tisatā,</span><br />
</p>
<p id="ja493c19p4">
<span class="m-text m-primary">chasahassā ca vammino.</span><br />
</p>
<p id="ja493c20p1">
<span class="m-text m-primary">“Ete hanatha bandhatha,</span><br />
</p>
<p id="ja493c20p2">
<span class="m-text m-primary">Mā vo muñcittha jīvitaṁ;</span><br />
</p>
<p id="ja493c20p3">
<span class="m-text m-primary">Ṭhapetvā satthavāhaṁva,</span><br />
</p>
<p id="ja493c20p4">
<span class="m-text m-primary">Sabbe bhasmaṁ karotha ne”.</span><br />
</p>
<p id="ja493c21p1">
<span class="m-text m-primary">“Tasmā hi paṇḍito poso,</span><br />
</p>
<p id="ja493c21p2">
<span class="m-text m-primary">sampassaṁ atthamattano;</span><br />
</p>
<p id="ja493c21p3">
<span class="m-text m-primary">Lobhassa na vasaṁ gacche,</span><br />
</p>
<p id="ja493c21p4">
<span class="m-text m-primary">haneyyārisakaṁ manaṁ.</span><br />
</p>
<p id="ja493c22p1">
<span class="m-text m-primary">Evamādīnavaṁ ñatvā,</span><br />
</p>
<p id="ja493c22p2">
<span class="m-text m-primary">taṇhā dukkhassa sambhavaṁ;</span><br />
</p>
<p id="ja493c22p3">
<span class="m-text m-primary">Vītataṇho anādāno,</span><br />
</p>
<p id="ja493c22p4">
<span class="m-text m-primary">sato bhikkhu paribbaje”ti.</span><br />
</p>
<p id="ja493c23p1">
<span class="m-text m-primary">Mahāvāṇijajātakaṁ dasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>