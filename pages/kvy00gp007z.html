<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv14 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kvy00gp007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="/pages/kvy00gp007z.html" />
  <meta property="og:description" content="Mahāpaṇṇāsaka Cuddasamavagga Pariyāpannakathā Rūparāgo rūpadhātuṁ anuseti, rūpadhātupariyāpannoti? Āmantā. Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? Na hevaṁ vattabbe …pe… nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na …" />
  <meta name="twitter:description" content="Mahāpaṇṇāsaka Cuddasamavagga Pariyāpannakathā Rūparāgo rūpadhātuṁ anuseti, rūpadhātupariyāpannoti? Āmantā. Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? Na hevaṁ vattabbe …pe… nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-kv-index.html">kv</a> &raquo;
            <a href="/pages/ms-abhidhamma-kv-kv14-index.html">kv14</a> &raquo;
          </span>
          Kathāvatthu
        </h1>
<!-- content -->
<p id="kv14p7c0p2">
<span class="pali m-text">Mahāpaṇṇāsaka</span><br />
</p>
<p id="kv14p7c0p3">
<span class="pali m-text">Cuddasamavagga</span><br />
</p>
<p id="kv14p7c0p4">
<span class="pali m-text">Pariyāpannakathā</span><br />
</p>
<p id="kv14p7c1p1">
<span class="pali m-text">Rūparāgo rūpadhātuṁ anuseti, rūpadhātupariyāpannoti?</span><br />
</p>
<p id="kv14p7c1p2">
<span class="pali m-text">Āmantā.</span><br />
</p>
<p id="kv14p7c1p3">
<span class="pali m-text">Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti?</span><br />
</p>
<p id="kv14p7c1p4">
<span class="pali m-text">Na hevaṁ vattabbe …pe…</span><br />
</p>
<p id="kv14p7c1p5">
<span class="pali m-text">nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti?</span><br />
</p>
<p id="kv14p7c1p6">
<span class="pali m-text">Āmantā.</span><br />
</p>
<p id="kv14p7c1p7">
<span class="pali m-text">Hañci na samāpattesiyo na upapattesiyo na diṭṭhadhammasukhavihāro …pe… ekārammaṇo, no ca vata re vattabbe—</span><br />
</p>
<p id="kv14p7c1p8">
<span class="pali m-text">“rūparāgo rūpadhātuṁ anuseti, rūpadhātupariyāpanno”ti …pe….</span><br />
</p>
<p id="kv14p7c2p1">
<span class="pali m-text">Rūparāgo rūpadhātuṁ anuseti, rūpadhātupariyāpannoti?</span><br />
</p>
<p id="kv14p7c2p2">
<span class="pali m-text">Āmantā.</span><br />
</p>
<p id="kv14p7c2p3">
<span class="pali m-text">Saddarāgo saddadhātuṁ anuseti, saddadhātupariyāpannoti?</span><br />
</p>
<p id="kv14p7c2p4">
<span class="pali m-text">Na hevaṁ vattabbe …pe…</span><br />
</p>
<p id="kv14p7c2p5">
<span class="pali m-text">rūparāgo rūpadhātuṁ anuseti, rūpadhātupariyāpannoti?</span><br />
</p>
<p id="kv14p7c2p6">
<span class="pali m-text">Āmantā.</span><br />
</p>
<p id="kv14p7c2p7">
<span class="pali m-text">Gandharāgo …pe…</span><br />
</p>
<p id="kv14p7c2p8">
<span class="pali m-text">rasarāgo …pe…</span><br />
</p>
<p id="kv14p7c2p9">
<span class="pali m-text">phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti?</span><br />
</p>
<p id="kv14p7c2p10">
<span class="pali m-text">Na hevaṁ vattabbe …pe….</span><br />
</p>
<p id="kv14p7c3p1">
<span class="pali m-text">Saddarāgo saddadhātuṁ anuseti, na vattabbaṁ—</span><br />
</p>
<p id="kv14p7c3p2">
<span class="pali m-text">“saddadhātupariyāpanno”ti?</span><br />
</p>
<p id="kv14p7c3p3">
<span class="pali m-text">Āmantā.</span><br />
</p>
<p id="kv14p7c3p4">
<span class="pali m-text">Rūparāgo rūpadhātuṁ anuseti, na vattabbaṁ—</span><br />
</p>
<p id="kv14p7c3p5">
<span class="pali m-text">“rūpadhātupariyāpanno”ti?</span><br />
</p>
<p id="kv14p7c3p6">
<span class="pali m-text">Na hevaṁ vattabbe …pe…</span><br />
</p>
<p id="kv14p7c3p7">
<span class="pali m-text">gandharāgo …pe…</span><br />
</p>
<p id="kv14p7c3p8">
<span class="pali m-text">rasarāgo …pe…</span><br />
</p>
<p id="kv14p7c3p9">
<span class="pali m-text">phoṭṭhabbarāgo phoṭṭhabbadhātuṁ anuseti, na vattabbaṁ—</span><br />
</p>
<p id="kv14p7c3p10">
<span class="pali m-text">“phoṭṭhabbadhātupariyāpanno”ti?</span><br />
</p>
<p id="kv14p7c3p11">
<span class="pali m-text">Āmantā.</span><br />
</p>
<p id="kv14p7c3p12">
<span class="pali m-text">Rūparāgo rūpadhātuṁ anuseti, na vattabbaṁ—</span><br />
</p>
<p id="kv14p7c3p13">
<span class="pali m-text">“rūpadhātupariyāpanno”ti?</span><br />
</p>
<p id="kv14p7c3p14">
<span class="pali m-text">Na hevaṁ vattabbe …pe….</span><br />
</p>
<p id="kv14p7c4p1">
<span class="pali m-text">Arūparāgo arūpadhātuṁ anuseti, arūpadhātupariyāpannoti?</span><br />
</p>
<p id="kv14p7c4p2">
<span class="pali m-text">Āmantā.</span><br />
</p>
<p id="kv14p7c4p3">
<span class="pali m-text">Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti?</span><br />
</p>
<p id="kv14p7c4p4">
<span class="pali m-text">Na hevaṁ vattabbe …pe….</span><br />
</p>
<p id="kv14p7c4p5">
<span class="pali m-text">Nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena …pe… ekārammaṇoti?</span><br />
</p>
<p id="kv14p7c4p6">
<span class="pali m-text">Āmantā.</span><br />
</p>
<p id="kv14p7c4p7">
<span class="pali m-text">Hañci na samāpattesiyo na upapattesiyo …pe…</span><br />
</p>
<p id="kv14p7c4p8">
<span class="pali m-text">ekārammaṇo, no ca vata re vattabbe—</span><br />
</p>
<p id="kv14p7c4p9">
<span class="pali m-text">“arūparāgo arūpadhātuṁ anuseti, arūpadhātupariyāpanno”ti.</span><br />
</p>
<p id="kv14p7c5p1">
<span class="pali m-text">Arūparāgo arūpadhātuṁ anuseti, arūpadhātupariyāpannoti?</span><br />
</p>
<p id="kv14p7c5p2">
<span class="pali m-text">Āmantā.</span><br />
</p>
<p id="kv14p7c5p3">
<span class="pali m-text">Saddarāgo saddadhātuṁ anuseti, saddadhātupariyāpannoti?</span><br />
</p>
<p id="kv14p7c5p4">
<span class="pali m-text">Na hevaṁ vattabbe …pe…</span><br />
</p>
<p id="kv14p7c5p5">
<span class="pali m-text">arūparāgo arūpadhātuṁ anuseti, arūpadhātupariyāpannoti?</span><br />
</p>
<p id="kv14p7c5p6">
<span class="pali m-text">Āmantā.</span><br />
</p>
<p id="kv14p7c5p7">
<span class="pali m-text">Gandharāgo …pe…</span><br />
</p>
<p id="kv14p7c5p8">
<span class="pali m-text">rasarāgo …pe…</span><br />
</p>
<p id="kv14p7c5p9">
<span class="pali m-text">phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti?</span><br />
</p>
<p id="kv14p7c5p10">
<span class="pali m-text">Na hevaṁ vattabbe …pe….</span><br />
</p>
<p id="kv14p7c6p1">
<span class="pali m-text">Saddarāgo saddadhātuṁ anuseti, na vattabbaṁ—</span><br />
</p>
<p id="kv14p7c6p2">
<span class="pali m-text">“saddadhātupariyāpanno”ti?</span><br />
</p>
<p id="kv14p7c6p3">
<span class="pali m-text">Āmantā.</span><br />
</p>
<p id="kv14p7c6p4">
<span class="pali m-text">Arūparāgo arūpadhātuṁ anuseti, na vattabbaṁ—</span><br />
</p>
<p id="kv14p7c6p5">
<span class="pali m-text">“arūpadhātupariyāpanno”ti, na hevaṁ vattabbe …pe…</span><br />
</p>
<p id="kv14p7c6p6">
<span class="pali m-text">gandharāgo …pe…</span><br />
</p>
<p id="kv14p7c6p7">
<span class="pali m-text">rasarāgo …pe…</span><br />
</p>
<p id="kv14p7c6p8">
<span class="pali m-text">phoṭṭhabbarāgo phoṭṭhabbadhātuṁ anuseti, na vattabbaṁ—</span><br />
</p>
<p id="kv14p7c6p9">
<span class="pali m-text">“phoṭṭhabbadhātupariyāpanno”ti?</span><br />
</p>
<p id="kv14p7c6p10">
<span class="pali m-text">Āmantā.</span><br />
</p>
<p id="kv14p7c6p11">
<span class="pali m-text">Arūparāgo arūpadhātuṁ anuseti, na vattabbaṁ—</span><br />
</p>
<p id="kv14p7c6p12">
<span class="pali m-text">“arūpadhātupariyāpanno”ti?</span><br />
</p>
<p id="kv14p7c6p13">
<span class="pali m-text">Na hevaṁ vattabbe …pe….</span><br />
</p>
<p id="kv14p7c7p1">
<span class="pali m-text">Na vattabbaṁ—</span><br />
</p>
<p id="kv14p7c7p2">
<span class="pali m-text">“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti?</span><br />
</p>
<p id="kv14p7c7p3">
<span class="pali m-text">Āmantā.</span><br />
</p>
<p id="kv14p7c7p4">
<span class="pali m-text">Nanu kāmarāgo kāmadhātuṁ anuseti, kāmadhātupariyāpannoti?</span><br />
</p>
<p id="kv14p7c7p5">
<span class="pali m-text">Āmantā.</span><br />
</p>
<p id="kv14p7c7p6">
<span class="pali m-text">Hañci kāmarāgo kāmadhātuṁ anuseti kāmadhātupariyāpanno, tena vata re vattabbe—</span><br />
</p>
<p id="kv14p7c7p7">
<span class="pali m-text">“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti.</span><br />
</p>
<p id="kv14p7c7p8">
<span class="pali m-text">Pariyāpannakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>