<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy049z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy049z.html" />
  <meta property="og:description" content="Mahāparivāravagga 9. Paccupaṭṭhānasaññakattheraapadāna “Atthadassimhi sugate, nibbute samanantarā; Yakkhayoniṁ upapajjiṁ, yasaṁ patto cahaṁ tadā. Dulladdhaṁ vata me āsi, duppabhātaṁ duruṭṭhitaṁ; Yaṁ me bhoge vijjamāne, parinibbāyi cakkhumā. Mama saṅkappamaññāya, sāgaro nāma sāvako; Mamuddharitukāmo so, āgacchi mama santikaṁ. Kiṁ nu socasi mā bhāyi, cara dhammaṁ sumedhasa; Anuppadinnā buddhena, sabbesaṁ bījasampadā …" />
  <meta name="twitter:description" content="Mahāparivāravagga 9. Paccupaṭṭhānasaññakattheraapadāna “Atthadassimhi sugate, nibbute samanantarā; Yakkhayoniṁ upapajjiṁ, yasaṁ patto cahaṁ tadā. Dulladdhaṁ vata me āsi, duppabhātaṁ duruṭṭhitaṁ; Yaṁ me bhoge vijjamāne, parinibbāyi cakkhumā. Mama saṅkappamaññāya, sāgaro nāma sāvako; Mamuddharitukāmo so, āgacchi mama santikaṁ. Kiṁ nu socasi mā bhāyi, cara dhammaṁ sumedhasa; Anuppadinnā buddhena, sabbesaṁ bījasampadā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="mahaparivaravagga">
<h2><a href="#mahaparivaravagga">Mahāparivāravagga</a></h2>
<section id="paccupatthanasannakattheraapadana">
<h3><a href="#paccupatthanasannakattheraapadana">9. Paccupaṭṭhānasaññakattheraapadāna</a></h3>
<p id="tha-ap121c1p1">
<span class="m-text m-primary">“Atthadassimhi sugate,</span><br />
</p>
<p id="tha-ap121c1p2">
<span class="m-text m-primary">nibbute samanantarā;</span><br />
</p>
<p id="tha-ap121c1p3">
<span class="m-text m-primary">Yakkhayoniṁ upapajjiṁ,</span><br />
</p>
<p id="tha-ap121c1p4">
<span class="m-text m-primary">yasaṁ patto cahaṁ tadā.</span><br />
</p>
<p id="tha-ap121c2p1">
<span class="m-text m-primary">Dulladdhaṁ vata me āsi,</span><br />
</p>
<p id="tha-ap121c2p2">
<span class="m-text m-primary">duppabhātaṁ duruṭṭhitaṁ;</span><br />
</p>
<p id="tha-ap121c2p3">
<span class="m-text m-primary">Yaṁ me bhoge vijjamāne,</span><br />
</p>
<p id="tha-ap121c2p4">
<span class="m-text m-primary">parinibbāyi cakkhumā.</span><br />
</p>
<p id="tha-ap121c3p1">
<span class="m-text m-primary">Mama saṅkappamaññāya,</span><br />
</p>
<p id="tha-ap121c3p2">
<span class="m-text m-primary">sāgaro nāma sāvako;</span><br />
</p>
<p id="tha-ap121c3p3">
<span class="m-text m-primary">Mamuddharitukāmo so,</span><br />
</p>
<p id="tha-ap121c3p4">
<span class="m-text m-primary">āgacchi mama santikaṁ.</span><br />
</p>
<p id="tha-ap121c4p1">
<span class="m-text m-primary">Kiṁ nu socasi mā bhāyi,</span><br />
</p>
<p id="tha-ap121c4p2">
<span class="m-text m-primary">cara dhammaṁ sumedhasa;</span><br />
</p>
<p id="tha-ap121c4p3">
<span class="m-text m-primary">Anuppadinnā buddhena,</span><br />
</p>
<p id="tha-ap121c4p4">
<span class="m-text m-primary">sabbesaṁ bījasampadā.</span><br />
</p>
<p id="tha-ap121c5p1">
<span class="m-text m-primary">Yo ce pūjeyya sambuddhaṁ,</span><br />
</p>
<p id="tha-ap121c5p2">
<span class="m-text m-primary">tiṭṭhantaṁ lokanāyakaṁ;</span><br />
</p>
<p id="tha-ap121c5p3">
<span class="m-text m-primary">Dhātuṁ sāsapamattampi,</span><br />
</p>
<p id="tha-ap121c5p4">
<span class="m-text m-primary">nibbutassāpi pūjaye.</span><br />
</p>
<p id="tha-ap121c6p1">
<span class="m-text m-primary">Same cittappasādamhi,</span><br />
</p>
<p id="tha-ap121c6p2">
<span class="m-text m-primary">samaṁ puññaṁ mahaggataṁ;</span><br />
</p>
<p id="tha-ap121c6p3">
<span class="m-text m-primary">Tasmā thūpaṁ karitvāna,</span><br />
</p>
<p id="tha-ap121c6p4">
<span class="m-text m-primary">pūjehi jinadhātuyo.</span><br />
</p>
<p id="tha-ap121c7p1">
<span class="m-text m-primary">Sāgarassa vaco sutvā,</span><br />
</p>
<p id="tha-ap121c7p2">
<span class="m-text m-primary">buddhathūpaṁ akāsahaṁ;</span><br />
</p>
<p id="tha-ap121c7p3">
<span class="m-text m-primary">Pañcavasse paricariṁ,</span><br />
</p>
<p id="tha-ap121c7p4">
<span class="m-text m-primary">munino thūpamuttamaṁ.</span><br />
</p>
<p id="tha-ap121c8p1">
<span class="m-text m-primary">Tena kammena dvipadinda,</span><br />
</p>
<p id="tha-ap121c8p2">
<span class="m-text m-primary">lokajeṭṭha narāsabha;</span><br />
</p>
<p id="tha-ap121c8p3">
<span class="m-text m-primary">Sampattiṁ anubhotvāna,</span><br />
</p>
<p id="tha-ap121c8p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap121c9p1">
<span class="m-text m-primary">Bhūripaññā ca cattāro,</span><br />
</p>
<p id="tha-ap121c9p2">
<span class="m-text m-primary">sattakappasate ito;</span><br />
</p>
<p id="tha-ap121c9p3">
<span class="m-text m-primary">Sattaratanasampannā,</span><br />
</p>
<p id="tha-ap121c9p4">
<span class="m-text m-primary">cakkavattī mahabbalā.</span><br />
</p>
<p id="tha-ap121c10p1">
<span class="m-text m-primary">Paṭisambhidā catasso,</span><br />
</p>
<p id="tha-ap121c10p2">
<span class="m-text m-primary">…pe…</span><br />
</p>
<p id="tha-ap121c10p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap121c11p1">
<span class="m-text m-primary">Itthaṁ sudaṁ āyasmā paccupaṭṭhānasaññako thero imā gāthāyo abhāsitthāti.</span><br />
</p>
<p id="tha-ap121c12p1">
<span class="m-text m-primary">Paccupaṭṭhānasaññakattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>