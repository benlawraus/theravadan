<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any004p025z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://www.theravadan.org/pages/any004p025z.html" />
  <meta property="og:description" content="Translators: sujato Numbered Discourses 4 7. Pattakammavagga 7. Deeds of Substance 61. Pattakammasutta 61. Deeds of Substance Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: Then the householder Anāthapiṇḍika went up to the Buddha …" />
  <meta name="twitter:description" content="Translators: sujato Numbered Discourses 4 7. Pattakammavagga 7. Deeds of Substance 61. Pattakammasutta 61. Deeds of Substance Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: Then the householder Anāthapiṇḍika went up to the Buddha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 4</span></p>
<section id="pattakammavagga">
<h2><a href="#pattakammavagga">7. Pattakammavagga</a></h2>
<p><span class="m-text">7. Deeds of Substance</span></p>
<section id="pattakammasutta">
<h3><a href="#pattakammasutta">61. Pattakammasutta</a></h3>
<p><span class="m-text">61. Deeds of Substance</span></p>
<p id="an4p61c1p1">
<span class="m-text m-primary">Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:</span><br />
<span class="m-text">Then the householder Anāthapiṇḍika went up to the Buddha, bowed, and sat down to one side. The Buddha said to him:</span><br />
</p>
<p id="an4p61c2p1">
<span class="m-text m-primary">“Cattārome, gahapati, dhammā iṭṭhā kantā manāpā dullabhā lokasmiṁ.</span><br />
<span class="m-text">“Householder, these four things that are likable, desirable, and agreeable are hard to get in the world.</span><br />
</p>
<p id="an4p61c2p2">
<span class="m-text m-primary">Katame cattāro?</span><br />
<span class="m-text">What four?</span><br />
</p>
<p id="an4p61c2p3">
<span class="m-text m-primary">Bhogā me uppajjantu sahadhammenāti, ayaṁ paṭhamo dhammo iṭṭho kanto manāpo dullabho lokasmiṁ.</span><br />
<span class="m-text">The first thing is the wish: ‘May wealth come to me by legitimate means!’</span><br />
</p>
<p id="an4p61c3p1">
<span class="m-text m-primary">Bhoge laddhā sahadhammena yaso me āgacchatu saha ñātīhi saha upajjhāyehīti, ayaṁ dutiyo dhammo iṭṭho kanto manāpo dullabho lokasmiṁ.</span><br />
<span class="m-text">The second thing, having got wealth by legitimate means, is the wish: ‘May fame come to me, together with my family and teachers.’</span><br />
</p>
<p id="an4p61c4p1">
<span class="m-text m-primary">Bhoge laddhā sahadhammena yasaṁ laddhā saha ñātīhi saha upajjhāyehi ciraṁ jīvāmi dīghamāyuṁ pālemīti, ayaṁ tatiyo dhammo iṭṭho kanto manāpo dullabho lokasmiṁ.</span><br />
<span class="m-text">The third thing, having got wealth and fame, is the wish: ‘May I live long, keeping alive for a long time!’</span><br />
</p>
<p id="an4p61c5p1">
<span class="m-text m-primary">Bhoge laddhā sahadhammena yasaṁ laddhā saha ñātīhi saha upajjhāyehi ciraṁ jīvitvā dīghamāyuṁ pāletvā kāyassa bhedā paraṁ maraṇā sugatiṁ saggaṁ lokaṁ upapajjāmīti, ayaṁ catuttho dhammo iṭṭho kanto manāpo dullabho lokasmiṁ.</span><br />
<span class="m-text">The fourth thing, having got wealth, fame, and long life, is the wish: ‘When my body breaks up, after death, may I be reborn in a good place, a heavenly realm!’</span><br />
</p>
<p id="an4p61c5p2">
<span class="m-text m-primary">Ime kho, gahapati, cattāro dhammā iṭṭhā kantā manāpā dullabhā lokasmiṁ.</span><br />
<span class="m-text">These are the four things that are likable, desirable, and agreeable, but hard to get in the world.</span><br />
</p>
<p id="an4p61c6p1">
<span class="m-text m-primary">Imesaṁ kho, gahapati, catunnaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ cattāro dhammā paṭilābhāya saṁvattanti.</span><br />
<span class="m-text">These next four things lead to the getting of those four things.</span><br />
</p>
<p id="an4p61c6p2">
<span class="m-text m-primary">Katame cattāro?</span><br />
<span class="m-text">What four?</span><br />
</p>
<p id="an4p61c6p3">
<span class="m-text m-primary">Saddhāsampadā, sīlasampadā, cāgasampadā, paññāsampadā.</span><br />
<span class="m-text">Accomplishment in faith, ethics, generosity, and wisdom.</span><br />
</p>
<p id="an4p61c7p1">
<span class="m-text m-primary">Katamā ca, gahapati, saddhāsampadā?</span><br />
<span class="m-text">And what is accomplishment in faith?</span><br />
</p>
<p id="an4p61c7p2">
<span class="m-text m-primary">Idha, gahapati, ariyasāvako saddho hoti, saddahati tathāgatassa bodhiṁ:</span><br />
<span class="m-text">It’s when a noble disciple has faith in the Realized One’s awakening:</span><br />
</p>
<p id="an4p61c7p3">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an4p61c7p4">
<span class="m-text m-primary">Ayaṁ vuccati, gahapati, saddhāsampadā.</span><br />
<span class="m-text">This is called accomplishment in faith.</span><br />
</p>
<p id="an4p61c8p1">
<span class="m-text m-primary">Katamā ca, gahapati, sīlasampadā?</span><br />
<span class="m-text">And what is accomplishment in ethics?</span><br />
</p>
<p id="an4p61c8p2">
<span class="m-text m-primary">Idha, gahapati, ariyasāvako pāṇātipātā paṭivirato hoti …pe… surāmerayamajjapamādaṭṭhānā paṭivirato hoti.</span><br />
<span class="m-text">It’s when a noble disciple doesn’t kill living creatures, steal, commit sexual misconduct, lie, or take alcoholic drinks that cause negligence.</span><br />
</p>
<p id="an4p61c8p3">
<span class="m-text m-primary">Ayaṁ vuccati, gahapati, sīlasampadā.</span><br />
<span class="m-text">This is called accomplishment in ethics.</span><br />
</p>
<p id="an4p61c9p1">
<span class="m-text m-primary">Katamā ca, gahapati, cāgasampadā?</span><br />
<span class="m-text">And what is accomplishment in generosity?</span><br />
</p>
<p id="an4p61c9p2">
<span class="m-text m-primary">Idha, gahapati, ariyasāvako vigatamalamaccherena cetasā agāraṁ ajjhāvasati muttacāgo payatapāṇi vosaggarato yācayogo dānasaṁvibhāgarato.</span><br />
<span class="m-text">It’s when a noble disciple lives at home rid of the stain of stinginess, freely generous, open-handed, loving to let go, committed to charity, loving to give and to share.</span><br />
</p>
<p id="an4p61c9p3">
<span class="m-text m-primary">Ayaṁ vuccati, gahapati, cāgasampadā.</span><br />
<span class="m-text">This is called accomplishment in generosity.</span><br />
</p>
<p id="an4p61c10p1">
<span class="m-text m-primary">Katamā ca, gahapati, paññāsampadā?</span><br />
<span class="m-text">And what is accomplishment in wisdom?</span><br />
</p>
<p id="an4p61c10p2">
<span class="m-text m-primary">Abhijjhāvisamalobhābhibhūtena, gahapati, cetasā viharanto akiccaṁ karoti, kiccaṁ aparādheti.</span><br />
<span class="m-text">When your heart is mastered by covetousness and immoral greed, you do what you shouldn’t, and fail to do what you should.</span><br />
</p>
<p id="an4p61c10p3">
<span class="m-text m-primary">Akiccaṁ karonto kiccaṁ aparādhento yasā ca sukhā ca dhaṁsati.</span><br />
<span class="m-text">Your fame and happiness fall to dust.</span><br />
</p>
<p id="an4p61c10p4">
<span class="m-text m-primary">Byāpādābhibhūtena, gahapati, cetasā viharanto akiccaṁ karoti, kiccaṁ aparādheti.</span><br />
<span class="m-text">When your heart is mastered by ill will …</span><br />
</p>
<p id="an4p61c10p5">
<span class="m-text m-primary">Akiccaṁ karonto kiccaṁ aparādhento yasā ca sukhā ca dhaṁsati.</span><br />
</p>
<p id="an4p61c10p6">
<span class="m-text m-primary">Thinamiddhābhibhūtena, gahapati, cetasā viharanto akiccaṁ karoti kiccaṁ aparādheti.</span><br />
<span class="m-text">dullness and drowsiness …</span><br />
</p>
<p id="an4p61c10p7">
<span class="m-text m-primary">Akiccaṁ karonto kiccaṁ aparādhento yasā ca sukhā ca dhaṁsati.</span><br />
</p>
<p id="an4p61c10p8">
<span class="m-text m-primary">Uddhaccakukkuccābhibhūtena, gahapati, cetasā viharanto akiccaṁ karoti, kiccaṁ aparādheti.</span><br />
<span class="m-text">restlessness and remorse …</span><br />
</p>
<p id="an4p61c10p9">
<span class="m-text m-primary">Akiccaṁ karonto kiccaṁ aparādhento yasā ca sukhā ca dhaṁsati.</span><br />
</p>
<p id="an4p61c10p10">
<span class="m-text m-primary">Vicikicchābhibhūtena, gahapati, cetasā viharanto akiccaṁ karoti, kiccaṁ aparādheti.</span><br />
<span class="m-text">doubt, you do what you shouldn’t, and fail to do what you should.</span><br />
</p>
<p id="an4p61c10p11">
<span class="m-text m-primary">Akiccaṁ karonto kiccaṁ aparādhento yasā ca sukhā ca dhaṁsati.</span><br />
<span class="m-text">Your fame and happiness fall to dust.</span><br />
</p>
<p id="an4p61c11p1">
<span class="m-text m-primary">Sa kho so, gahapati, ariyasāvako abhijjhāvisamalobho cittassa upakkilesoti, iti viditvā abhijjhāvisamalobhaṁ cittassa upakkilesaṁ pajahati.</span><br />
<span class="m-text">Knowing that ‘covetousness and immoral greed are corruptions of the mind’, that noble disciple gives them up.</span><br />
</p>
<p id="an4p61c11p2">
<span class="m-text m-primary">Byāpādo cittassa upakkilesoti, iti viditvā byāpādaṁ cittassa upakkilesaṁ pajahati.</span><br />
<span class="m-text">Knowing that ‘ill will …’ …</span><br />
</p>
<p id="an4p61c11p3">
<span class="m-text m-primary">Thinamiddhaṁ cittassa upakkilesoti, iti viditvā thinamiddhaṁ cittassa upakkilesaṁ pajahati.</span><br />
<span class="m-text">‘dullness and drowsiness …’ …</span><br />
</p>
<p id="an4p61c11p4">
<span class="m-text m-primary">Uddhaccakukkuccaṁ cittassa upakkilesoti, iti viditvā uddhaccakukkuccaṁ cittassa upakkilesaṁ pajahati.</span><br />
<span class="m-text">‘restlessness and remorse …’ …</span><br />
</p>
<p id="an4p61c11p5">
<span class="m-text m-primary">Vicikicchā cittassa upakkilesoti, iti viditvā vicikicchaṁ cittassa upakkilesaṁ pajahati.</span><br />
<span class="m-text">‘doubt is a corruption of the mind’, that noble disciple gives it up.</span><br />
</p>
<p id="an4p61c12p1">
<span class="m-text m-primary">Yato ca kho, gahapati, ariyasāvakassa abhijjhāvisamalobho cittassa upakkilesoti, iti viditvā abhijjhāvisamalobho cittassa upakkileso pahīno hoti.</span><br />
<span class="m-text">When a noble disciple has given up these things,</span><br />
</p>
<p id="an4p61c12p2">
<span class="m-text m-primary">Byāpādo cittassa upakkilesoti, iti viditvā byāpādo cittassa upakkileso pahīno hoti.</span><br />
</p>
<p id="an4p61c12p3">
<span class="m-text m-primary">Thinamiddhaṁ cittassa upakkilesoti, iti viditvā thinamiddhaṁ cittassa upakkileso pahīno hoti.</span><br />
</p>
<p id="an4p61c12p4">
<span class="m-text m-primary">Uddhaccakukkuccaṁ cittassa upakkilesoti, iti viditvā uddhaccakukkuccaṁ cittassa upakkileso pahīno hoti.</span><br />
</p>
<p id="an4p61c12p5">
<span class="m-text m-primary">Vicikicchā cittassa upakkilesoti, iti viditvā vicikicchā cittassa upakkileso pahīno hoti.</span><br />
</p>
<p id="an4p61c12p6">
<span class="m-text m-primary">Ayaṁ vuccati, gahapati, ariyasāvako mahāpañño puthupañño āpātadaso paññāsampanno.</span><br />
<span class="m-text">they’re called ‘a noble disciple of great wisdom, of widespread wisdom, who sees what matters, and is accomplished in wisdom’.</span><br />
</p>
<p id="an4p61c12p7">
<span class="m-text m-primary">Ayaṁ vuccati, gahapati, paññāsampadā.</span><br />
<span class="m-text">This is called accomplishment in wisdom.</span><br />
</p>
<p id="an4p61c12p8">
<span class="m-text m-primary">Imesaṁ kho, gahapati, catunnaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ ime cattāro dhammā paṭilābhāya saṁvattanti.</span><br />
<span class="m-text">These are the four things that lead to the getting of the four things that are likable, desirable, and agreeable, but hard to get in the world.</span><br />
</p>
<p id="an4p61c13p1">
<span class="m-text m-primary">Sa kho so, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi cattāri pattakammāni kattā hoti.</span><br />
<span class="m-text">There are four deeds of substance that a noble disciple does with the legitimate wealth he has earned by his efforts and initiative, built up with his own hands, gathered by the sweat of the brow.</span><br />
</p>
<p id="an4p61c13p2">
<span class="m-text m-primary">Katamāni cattāri?</span><br />
<span class="m-text">What four?</span><br />
</p>
<p id="an4p61c13p3">
<span class="m-text m-primary">Idha, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi attānaṁ sukheti pīṇeti sammā sukhaṁ pariharati.</span><br />
<span class="m-text">To start with, with his legitimate wealth he makes himself happy and pleased, keeping himself properly happy.</span><br />
</p>
<p id="an4p61c13p4">
<span class="m-text m-primary">Mātāpitaro sukheti pīṇeti sammā sukhaṁ pariharati.</span><br />
<span class="m-text">He makes his mother and father happy …</span><br />
</p>
<p id="an4p61c13p5">
<span class="m-text m-primary">Puttadāradāsakammakaraporise sukheti pīṇeti sammā sukhaṁ pariharati.</span><br />
<span class="m-text">He makes his children, partners, bondservants, workers, and staff happy …</span><br />
</p>
<p id="an4p61c13p6">
<span class="m-text m-primary">Mittāmacce sukheti pīṇeti sammā sukhaṁ pariharati.</span><br />
<span class="m-text">He makes his friends and colleagues happy …</span><br />
</p>
<p id="an4p61c13p7">
<span class="m-text m-primary">Idamassa paṭhamaṁ ṭhānagataṁ hoti pattagataṁ āyatanaso paribhuttaṁ.</span><br />
<span class="m-text">This is his first solid and substantive investment, used in the appropriate sphere.</span><br />
</p>
<p id="an4p61c14p1">
<span class="m-text m-primary">Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi yā tā honti āpadā aggito vā udakato vā rājato vā corato vā appiyato vā dāyādato, tathārūpāsu āpadāsu pariyodhāya saṁvattati.</span><br />
<span class="m-text">Furthermore, with his legitimate wealth he defends himself against threats from such things as fire, flood, rulers, bandits, or unloved heirs.</span><br />
</p>
<p id="an4p61c14p2">
<span class="m-text m-primary">Sotthiṁ attānaṁ karoti.</span><br />
<span class="m-text">He keeps himself safe.</span><br />
</p>
<p id="an4p61c14p3">
<span class="m-text m-primary">Idamassa dutiyaṁ ṭhānagataṁ hoti pattagataṁ āyatanaso paribhuttaṁ.</span><br />
<span class="m-text">This is his second solid and substantive investment, used in the appropriate sphere.</span><br />
</p>
<p id="an4p61c15p1">
<span class="m-text m-primary">Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi pañcabaliṁ kattā hoti—</span><br />
<span class="m-text">Furthermore, with his legitimate wealth he makes five spirit-offerings:</span><br />
</p>
<p id="an4p61c15p2">
<span class="m-text m-primary">ñātibaliṁ, atithibaliṁ, pubbapetabaliṁ, rājabaliṁ, devatābaliṁ.</span><br />
<span class="m-text">to relatives, guests, ancestors, king, and deities.</span><br />
</p>
<p id="an4p61c15p3">
<span class="m-text m-primary">Idamassa tatiyaṁ ṭhānagataṁ hoti pattagataṁ āyatanaso paribhuttaṁ.</span><br />
<span class="m-text">This is his third solid and substantive investment, used in the appropriate sphere.</span><br />
</p>
<p id="an4p61c16p1">
<span class="m-text m-primary">Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi ye te samaṇabrāhmaṇā madappamādā paṭiviratā khantisoracce niviṭṭhā ekamattānaṁ damenti, ekamattānaṁ samenti, ekamattānaṁ parinibbāpenti, tathārūpesu samaṇabrāhmaṇesu uddhaggikaṁ dakkhiṇaṁ patiṭṭhāpeti sovaggikaṁ sukhavipākaṁ saggasaṁvattanikaṁ.</span><br />
<span class="m-text">Furthermore, with his legitimate wealth he establishes an uplifting religious donation for ascetics and brahmins—those who avoid intoxication and negligence, are settled in patience and gentleness, and who tame, calm, and extinguish themselves—that’s conducive to heaven, ripens in happiness, and leads to heaven.</span><br />
</p>
<p id="an4p61c16p2">
<span class="m-text m-primary">Idamassa catutthaṁ ṭhānagataṁ hoti pattagataṁ āyatanaso paribhuttaṁ.</span><br />
<span class="m-text">This is his fourth solid and substantive investment, used in the appropriate sphere.</span><br />
</p>
<p id="an4p61c17p1">
<span class="m-text m-primary">Sa kho so, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi imāni cattāri pattakammāni kattā hoti.</span><br />
<span class="m-text">These are the four deeds of substance that a noble disciple does with the legitimate wealth he has earned by his efforts and initiative, built up with his own hands, gathered by the sweat of the brow.</span><br />
</p>
<p id="an4p61c17p2">
<span class="m-text m-primary">Yassa kassaci, gahapati, aññatra imehi catūhi pattakammehi bhogā parikkhayaṁ gacchanti, ime vuccanti, gahapati, bhogā aṭṭhānagatā apattagatā anāyatanaso paribhuttā.</span><br />
<span class="m-text">Whatever wealth is spent on something other than these four deeds of substance is said to be not a solid or substantive investment, and not used in the appropriate sphere.</span><br />
</p>
<p id="an4p61c17p3">
<span class="m-text m-primary">Yassa kassaci, gahapati, imehi catūhi pattakammehi bhogā parikkhayaṁ gacchanti, ime vuccanti, gahapati, bhogā ṭhānagatā pattagatā āyatanaso paribhuttāti.</span><br />
<span class="m-text">But whatever wealth is spent on these four deeds of substance is said to be a solid and substantive investment, used in the appropriate sphere.</span><br />
</p>
<p id="an4p61c18p1">
<span class="m-text m-primary">Bhuttā bhogā bhatā bhaccā,</span><br />
<span class="m-text">‘I’ve enjoyed my wealth, supporting those who depend on me;</span><br />
</p>
<p id="an4p61c18p2">
<span class="m-text m-primary">Vitiṇṇā āpadāsu me;</span><br />
<span class="m-text">I’ve overcome losses;</span><br />
</p>
<p id="an4p61c18p3">
<span class="m-text m-primary">Uddhaggā dakkhiṇā dinnā,</span><br />
<span class="m-text">I’ve given uplifting religious donations;</span><br />
</p>
<p id="an4p61c18p4">
<span class="m-text m-primary">Atho pañcabalī katā;</span><br />
<span class="m-text">and made the five spirit-offerings.</span><br />
</p>
<p id="an4p61c18p5">
<span class="m-text m-primary">Upaṭṭhitā sīlavanto,</span><br />
<span class="m-text">I have served the ethical and</span><br />
</p>
<p id="an4p61c18p6">
<span class="m-text m-primary">Saññatā brahmacārayo.</span><br />
<span class="m-text">disciplined spiritual practitioners.</span><br />
</p>
<p id="an4p61c19p1">
<span class="m-text m-primary">Yadatthaṁ bhogaṁ iccheyya,</span><br />
<span class="m-text">I’ve achieved the purpose</span><br />
</p>
<p id="an4p61c19p2">
<span class="m-text m-primary">paṇḍito gharamāvasaṁ;</span><br />
<span class="m-text">for which an astute lay person</span><br />
</p>
<p id="an4p61c19p3">
<span class="m-text m-primary">So me attho anuppatto,</span><br />
<span class="m-text">wishes to gain wealth.</span><br />
</p>
<p id="an4p61c19p4">
<span class="m-text m-primary">kataṁ ananutāpiyaṁ.</span><br />
<span class="m-text">I don’t regret what I’ve done.’</span><br />
</p>
<p id="an4p61c20p1">
<span class="m-text m-primary">Etaṁ anussaraṁ macco,</span><br />
<span class="m-text">A mortal person who recollects this</span><br />
</p>
<p id="an4p61c20p2">
<span class="m-text m-primary">ariyadhamme ṭhito naro;</span><br />
<span class="m-text">stands firm in the teaching of the noble ones.</span><br />
</p>
<p id="an4p61c20p3">
<span class="m-text m-primary">Idheva naṁ pasaṁsanti,</span><br />
<span class="m-text">They’re praised in this life,</span><br />
</p>
<p id="an4p61c20p4">
<span class="m-text m-primary">pecca sagge pamodatī”ti.</span><br />
<span class="m-text">and they depart to rejoice in heaven.”</span><br />
</p>
<p id="an4p61c20p5">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>