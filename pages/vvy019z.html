<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy019z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy019z.html" />
  <meta property="og:description" content="Itthivimāna Pāricchattakavagga 9. Visālakkhivimānavatthu “Kā nāma tvaṁ visālakkhi, ramme cittalatāvane; Samantā anupariyāsi, nārīgaṇapurakkhatā. Yadā devā tāvatiṁsā, pavisanti imaṁ vanaṁ; Sayoggā sarathā sabbe, citrā honti idhāgatā. Tuyhañca idha pattāya, uyyāne vicarantiyā; Kāye na dissatī cittaṁ, kena rūpaṁ tavedisaṁ; Devate pucchitācikkha, kissa kammassidaṁ phalan”ti. “Yena kammena devinda, rūpaṁ mayha …" />
  <meta name="twitter:description" content="Itthivimāna Pāricchattakavagga 9. Visālakkhivimānavatthu “Kā nāma tvaṁ visālakkhi, ramme cittalatāvane; Samantā anupariyāsi, nārīgaṇapurakkhatā. Yadā devā tāvatiṁsā, pavisanti imaṁ vanaṁ; Sayoggā sarathā sabbe, citrā honti idhāgatā. Tuyhañca idha pattāya, uyyāne vicarantiyā; Kāye na dissatī cittaṁ, kena rūpaṁ tavedisaṁ; Devate pucchitācikkha, kissa kammassidaṁ phalan”ti. “Yena kammena devinda, rūpaṁ mayha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="visalakkhivimanavatthu">
<h4><a href="#visalakkhivimanavatthu">9. Visālakkhivimānavatthu</a></h4>
<p id="vv37c1p1">
<span class="m-text m-primary">“Kā nāma tvaṁ visālakkhi,</span><br />
</p>
<p id="vv37c1p2">
<span class="m-text m-primary">ramme cittalatāvane;</span><br />
</p>
<p id="vv37c1p3">
<span class="m-text m-primary">Samantā anupariyāsi,</span><br />
</p>
<p id="vv37c1p4">
<span class="m-text m-primary">nārīgaṇapurakkhatā.</span><br />
</p>
<p id="vv37c2p1">
<span class="m-text m-primary">Yadā devā tāvatiṁsā,</span><br />
</p>
<p id="vv37c2p2">
<span class="m-text m-primary">pavisanti imaṁ vanaṁ;</span><br />
</p>
<p id="vv37c2p3">
<span class="m-text m-primary">Sayoggā sarathā sabbe,</span><br />
</p>
<p id="vv37c2p4">
<span class="m-text m-primary">citrā honti idhāgatā.</span><br />
</p>
<p id="vv37c3p1">
<span class="m-text m-primary">Tuyhañca idha pattāya,</span><br />
</p>
<p id="vv37c3p2">
<span class="m-text m-primary">uyyāne vicarantiyā;</span><br />
</p>
<p id="vv37c3p3">
<span class="m-text m-primary">Kāye na dissatī cittaṁ,</span><br />
</p>
<p id="vv37c3p4">
<span class="m-text m-primary">kena rūpaṁ tavedisaṁ;</span><br />
</p>
<p id="vv37c3p5">
<span class="m-text m-primary">Devate pucchitācikkha,</span><br />
</p>
<p id="vv37c3p6">
<span class="m-text m-primary">kissa kammassidaṁ phalan”ti.</span><br />
</p>
<p id="vv37c4p1">
<span class="m-text m-primary">“Yena kammena devinda,</span><br />
</p>
<p id="vv37c4p2">
<span class="m-text m-primary">rūpaṁ mayhaṁ gatī ca me;</span><br />
</p>
<p id="vv37c4p3">
<span class="m-text m-primary">Iddhi ca ānubhāvo ca,</span><br />
</p>
<p id="vv37c4p4">
<span class="m-text m-primary">taṁ suṇohi purindada.</span><br />
</p>
<p id="vv37c5p1">
<span class="m-text m-primary">Ahaṁ rājagahe ramme,</span><br />
</p>
<p id="vv37c5p2">
<span class="m-text m-primary">sunandā nāmupāsikā;</span><br />
</p>
<p id="vv37c5p3">
<span class="m-text m-primary">Saddhā sīlena sampannā,</span><br />
</p>
<p id="vv37c5p4">
<span class="m-text m-primary">saṁvibhāgaratā sadā.</span><br />
</p>
<p id="vv37c6p1">
<span class="m-text m-primary">Acchādanañca bhattañca,</span><br />
</p>
<p id="vv37c6p2">
<span class="m-text m-primary">senāsanaṁ padīpiyaṁ;</span><br />
</p>
<p id="vv37c6p3">
<span class="m-text m-primary">Adāsiṁ ujubhūtesu,</span><br />
</p>
<p id="vv37c6p4">
<span class="m-text m-primary">vippasannena cetasā.</span><br />
</p>
<p id="vv37c7p1">
<span class="m-text m-primary">Cātuddasiṁ pañcadasiṁ,</span><br />
</p>
<p id="vv37c7p2">
<span class="m-text m-primary">yā ca pakkhassa aṭṭhamī;</span><br />
</p>
<p id="vv37c7p3">
<span class="m-text m-primary">Pāṭihāriyapakkhañca,</span><br />
</p>
<p id="vv37c7p4">
<span class="m-text m-primary">aṭṭhaṅgasusamāgataṁ.</span><br />
</p>
<p id="vv37c8p1">
<span class="m-text m-primary">Uposathaṁ upavasissaṁ,</span><br />
</p>
<p id="vv37c8p2">
<span class="m-text m-primary">sadā sīlesu saṁvutā;</span><br />
</p>
<p id="vv37c8p3">
<span class="m-text m-primary">Saññamā saṁvibhāgā ca,</span><br />
</p>
<p id="vv37c8p4">
<span class="m-text m-primary">vimānaṁ āvasāmahaṁ.</span><br />
</p>
<p id="vv37c9p1">
<span class="m-text m-primary">Pāṇātipātā viratā,</span><br />
</p>
<p id="vv37c9p2">
<span class="m-text m-primary">musāvādā ca saññatā;</span><br />
</p>
<p id="vv37c9p3">
<span class="m-text m-primary">Theyyā ca aticārā ca,</span><br />
</p>
<p id="vv37c9p4">
<span class="m-text m-primary">majjapānā ca ārakā.</span><br />
</p>
<p id="vv37c10p1">
<span class="m-text m-primary">Pañcasikkhāpade ratā,</span><br />
</p>
<p id="vv37c10p2">
<span class="m-text m-primary">ariyasaccāna kovidā;</span><br />
</p>
<p id="vv37c10p3">
<span class="m-text m-primary">Upāsikā cakkhumato,</span><br />
</p>
<p id="vv37c10p4">
<span class="m-text m-primary">gotamassa yasassino.</span><br />
</p>
<p id="vv37c11p1">
<span class="m-text m-primary">Tassā me ñātikulā dāsī,</span><br />
</p>
<p id="vv37c11p2">
<span class="m-text m-primary">sadā mālābhihārati;</span><br />
</p>
<p id="vv37c11p3">
<span class="m-text m-primary">Tāhaṁ bhagavato thūpe,</span><br />
</p>
<p id="vv37c11p4">
<span class="m-text m-primary">sabbamevābhiropayiṁ.</span><br />
</p>
<p id="vv37c12p1">
<span class="m-text m-primary">Uposathe cahaṁ gantvā,</span><br />
</p>
<p id="vv37c12p2">
<span class="m-text m-primary">mālāgandhavilepanaṁ;</span><br />
</p>
<p id="vv37c12p3">
<span class="m-text m-primary">Thūpasmiṁ abhiropesiṁ,</span><br />
</p>
<p id="vv37c12p4">
<span class="m-text m-primary">pasannā sehi pāṇibhi.</span><br />
</p>
<p id="vv37c13p1">
<span class="m-text m-primary">Tena kammena devinda,</span><br />
</p>
<p id="vv37c13p2">
<span class="m-text m-primary">rūpaṁ mayhaṁ gatī ca me;</span><br />
</p>
<p id="vv37c13p3">
<span class="m-text m-primary">Iddhī ca ānubhāvo ca,</span><br />
</p>
<p id="vv37c13p4">
<span class="m-text m-primary">yaṁ mālaṁ abhiropayiṁ.</span><br />
</p>
<p id="vv37c14p1">
<span class="m-text m-primary">Yañca sīlavatī āsiṁ,</span><br />
</p>
<p id="vv37c14p2">
<span class="m-text m-primary">na taṁ tāva vipaccati;</span><br />
</p>
<p id="vv37c14p3">
<span class="m-text m-primary">Āsā ca pana me devinda,</span><br />
</p>
<p id="vv37c14p4">
<span class="m-text m-primary">sakadāgāminī siyan”ti.</span><br />
</p>
<p id="vv37c15p1">
<span class="m-text m-primary">Visālakkhivimānaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>