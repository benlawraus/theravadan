<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any005p015z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://www.theravadan.org/pages/any005p015z.html" />
  <meta property="og:description" content="Translators: sujato Numbered Discourses 5 4. Sumanavagga 4. With Sumanā 33. Uggahasutta 33. With Uggaha Ekaṁ samayaṁ bhagavā bhaddiye viharati jātiyā vane. At one time the Buddha was staying near Bhaddiya, in Jātiyā Wood. Atha kho uggaho meṇḍakanattā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamanta …" />
  <meta name="twitter:description" content="Translators: sujato Numbered Discourses 5 4. Sumanavagga 4. With Sumanā 33. Uggahasutta 33. With Uggaha Ekaṁ samayaṁ bhagavā bhaddiye viharati jātiyā vane. At one time the Buddha was staying near Bhaddiya, in Jātiyā Wood. Atha kho uggaho meṇḍakanattā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamanta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 5</span></p>
<section id="sumanavagga">
<h2><a href="#sumanavagga">4. Sumanavagga</a></h2>
<p><span class="m-text">4. With Sumanā</span></p>
<section id="uggahasutta">
<h3><a href="#uggahasutta">33. Uggahasutta</a></h3>
<p><span class="m-text">33. With Uggaha</span></p>
<p id="an5p33c1p1">
<span class="m-text m-primary">Ekaṁ samayaṁ bhagavā bhaddiye viharati jātiyā vane.</span><br />
<span class="m-text">At one time the Buddha was staying near Bhaddiya, in Jātiyā Wood.</span><br />
</p>
<p id="an5p33c1p2">
<span class="m-text m-primary">Atha kho uggaho meṇḍakanattā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho uggaho meṇḍakanattā bhagavantaṁ etadavoca:</span><br />
<span class="m-text">Then Uggaha, Meṇḍaka’s grandson, went up to the Buddha, bowed, sat down to one side, and said to him,</span><br />
</p>
<p id="an5p33c2p1">
<span class="m-text m-primary">“Adhivāsetu me, bhante, bhagavā svātanāya attacatuttho bhattan”ti.</span><br />
<span class="m-text">“Sir, may the Buddha please accept tomorrow’s meal from me, together with three other monks.”</span><br />
</p>
<p id="an5p33c2p2">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented in silence.</span><br />
</p>
<p id="an5p33c2p3">
<span class="m-text m-primary">Atha kho uggaho meṇḍakanattā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">Then, knowing that the Buddha had consented, Uggaha got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="an5p33c3p1">
<span class="m-text m-primary">Atha kho bhagavā tassā rattiyā accayena pubbaṇhasamayaṁ nivāsetvā pattacīvaramādāya yena uggahassa meṇḍakanattuno nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="m-text">Then when the night had passed, the Buddha robed up in the morning and, taking his bowl and robe, went to Uggaha’s home, where he sat on the seat spread out.</span><br />
</p>
<p id="an5p33c3p2">
<span class="m-text m-primary">Atha kho uggaho meṇḍakanattā bhagavantaṁ paṇītena khādanīyena bhojanīyena sahatthā santappesi sampavāresi.</span><br />
<span class="m-text">Then Uggaha served and satisfied the Buddha with his own hands with a variety of delicious foods.</span><br />
</p>
<p id="an5p33c3p3">
<span class="m-text m-primary">Atha kho uggaho meṇḍakanattā bhagavantaṁ bhuttāviṁ onītapattapāṇiṁ ekamantaṁ nisīdi.</span><br />
<span class="m-text">When the Buddha had eaten and washed his hand and bowl, Uggaha sat down to one side,</span><br />
</p>
<p id="an5p33c3p4">
<span class="m-text m-primary">Ekamantaṁ nisinno kho uggaho meṇḍakanattā bhagavantaṁ etadavoca:</span><br />
<span class="m-text">and said to him,</span><br />
</p>
<p id="an5p33c3p5">
<span class="m-text m-primary">“imā me, bhante, kumāriyo patikulāni gamissanti.</span><br />
<span class="m-text">“Sir, these girls of mine will be going to their husbands’ families.</span><br />
</p>
<p id="an5p33c3p6">
<span class="m-text m-primary">Ovadatu tāsaṁ, bhante, bhagavā;</span><br />
<span class="m-text">May the Buddha please advise</span><br />
</p>
<p id="an5p33c3p7">
<span class="m-text m-primary">anusāsatu tāsaṁ, bhante, bhagavā, yaṁ tāsaṁ assa dīgharattaṁ hitāya sukhāyā”ti.</span><br />
<span class="m-text">and instruct them. It will be for their lasting welfare and happiness.”</span><br />
</p>
<p id="an5p33c4p1">
<span class="m-text m-primary">Atha kho bhagavā tā kumāriyo etadavoca:</span><br />
<span class="m-text">Then the Buddha said to those girls:</span><br />
</p>
<p id="an5p33c4p2">
<span class="m-text m-primary">“tasmātiha, kumāriyo, evaṁ sikkhitabbaṁ:</span><br />
<span class="m-text">“So, girls, you should train like this:</span><br />
</p>
<p id="an5p33c4p3">
<span class="m-text m-primary">‘yassa vo mātāpitaro bhattuno dassanti atthakāmā hitesino anukampakā anukampaṁ upādāya, tassa bhavissāma pubbuṭṭhāyiniyo pacchānipātiniyo kiṅkārapaṭissāviniyo manāpacāriniyo piyavādiniyo’ti.</span><br />
<span class="m-text">‘Our parents will give us to a husband wanting what’s best, out of kindness and compassion. We will get up before him and go to bed after him, and be obliging, behaving nicely and speaking politely.’</span><br />
</p>
<p id="an5p33c4p4">
<span class="m-text m-primary">Evañhi vo, kumāriyo, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an5p33c5p1">
<span class="m-text m-primary">Tasmātiha, kumāriyo, evaṁ sikkhitabbaṁ:</span><br />
<span class="m-text">So, girls, you should train like this:</span><br />
</p>
<p id="an5p33c5p2">
<span class="m-text m-primary">‘ye te bhattu garuno bhavissanti mātāti vā pitāti vā samaṇabrāhmaṇāti vā, te sakkarissāma garuṁ karissāma mānessāma pūjessāma abbhāgate ca āsanodakena paṭipūjessāmā’ti.</span><br />
<span class="m-text">‘Those our husband respects—mother and father, ascetics and brahmins—we will honor, respect, revere, and venerate, and serve with a seat and a drink when they come as guests.’</span><br />
</p>
<p id="an5p33c5p3">
<span class="m-text m-primary">Evañhi vo, kumāriyo, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an5p33c6p1">
<span class="m-text m-primary">Tasmātiha, kumāriyo, evaṁ sikkhitabbaṁ:</span><br />
<span class="m-text">So, girls, you should train like this:</span><br />
</p>
<p id="an5p33c6p2">
<span class="m-text m-primary">‘ye te bhattu abbhantarā kammantā uṇṇāti vā kappāsāti vā, tattha dakkhā bhavissāma analasā, tatrupāyāya vīmaṁsāya samannāgatā, alaṁ kātuṁ alaṁ saṁvidhātun’ti.</span><br />
<span class="m-text">‘We will be skilled and tireless in doing domestic duties for our husband, such as knitting and sewing. We will have an understanding of how to go about things in order to complete and organize the work.’</span><br />
</p>
<p id="an5p33c6p3">
<span class="m-text m-primary">Evañhi vo, kumāriyo, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an5p33c7p1">
<span class="m-text m-primary">Tasmātiha, kumāriyo, evaṁ sikkhitabbaṁ:</span><br />
<span class="m-text">So, girls, you should train like this:</span><br />
</p>
<p id="an5p33c7p2">
<span class="m-text m-primary">‘yo so bhattu abbhantaro antojano dāsāti vā pessāti vā kammakarāti vā, tesaṁ katañca katato jānissāma akatañca akatato jānissāma, gilānakānañca balābalaṁ jānissāma, khādanīyaṁ bhojanīyañcassa paccaṁsena saṁvibhajissāmā’ti.</span><br />
<span class="m-text">‘We will know what work our husband’s domestic bondservants, workers, and staff have completed, and what they’ve left incomplete. We will know who is sick, and who is fit or unwell. We will distribute to each a fair portion of various foods.’</span><br />
</p>
<p id="an5p33c7p3">
<span class="m-text m-primary">Evañhi vo, kumāriyo, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an5p33c8p1">
<span class="m-text m-primary">Tasmātiha, kumāriyo, evaṁ sikkhitabbaṁ:</span><br />
<span class="m-text">So, girls, you should train like this:</span><br />
</p>
<p id="an5p33c8p2">
<span class="m-text m-primary">‘yaṁ bhattā āharissati dhanaṁ vā dhaññaṁ vā rajataṁ vā jātarūpaṁ vā, taṁ ārakkhena guttiyā sampādessāma, tattha ca bhavissāma adhuttī athenī asoṇḍī avināsikāyo’ti.</span><br />
<span class="m-text">‘We will ensure that any income our husbands earn is guarded and protected, whether money, grain, silver, or gold. We will not overspend, steal, waste, or lose it.’</span><br />
</p>
<p id="an5p33c8p3">
<span class="m-text m-primary">Evañhi vo, kumāriyo, sikkhitabbaṁ.</span><br />
<span class="m-text">That’s how you should train.</span><br />
</p>
<p id="an5p33c8p4">
<span class="m-text m-primary">Imehi kho, kumāriyo, pañcahi dhammehi samannāgato mātugāmo kāyassa bhedā paraṁ maraṇā manāpakāyikānaṁ devānaṁ sahabyataṁ upapajjatīti.</span><br />
<span class="m-text">When they have these five qualities, females—when their body breaks up, after death—are reborn in company with the Gods of the Lovable Host.</span><br />
</p>
<p id="an5p33c9p1">
<span class="m-text m-primary">Yo naṁ bharati sabbadā,</span><br />
<span class="m-text">She’d never look down on her husband,</span><br />
</p>
<p id="an5p33c9p2">
<span class="m-text m-primary">niccaṁ ātāpi ussuko;</span><br />
<span class="m-text">who’s always eager to work hard,</span><br />
</p>
<p id="an5p33c9p3">
<span class="m-text m-primary">Sabbakāmaharaṁ posaṁ,</span><br />
<span class="m-text">always looking after her,</span><br />
</p>
<p id="an5p33c9p4">
<span class="m-text m-primary">bhattāraṁ nātimaññati.</span><br />
<span class="m-text">and bringing whatever she wants.</span><br />
</p>
<p id="an5p33c10p1">
<span class="m-text m-primary">Na cāpi sotthi bhattāraṁ,</span><br />
<span class="m-text">And a good woman never scolds her husband</span><br />
</p>
<p id="an5p33c10p2">
<span class="m-text m-primary">issācārena rosaye;</span><br />
<span class="m-text">with jealous words.</span><br />
</p>
<p id="an5p33c10p3">
<span class="m-text m-primary">Bhattu ca garuno sabbe,</span><br />
<span class="m-text">Being astute, she reveres</span><br />
</p>
<p id="an5p33c10p4">
<span class="m-text m-primary">paṭipūjeti paṇḍitā.</span><br />
<span class="m-text">those respected by her husband.</span><br />
</p>
<p id="an5p33c11p1">
<span class="m-text m-primary">Uṭṭhāhikā analasā,</span><br />
<span class="m-text">She gets up early, works tirelessly,</span><br />
</p>
<p id="an5p33c11p2">
<span class="m-text m-primary">saṅgahitaparijjanā;</span><br />
<span class="m-text">and manages the domestic help.</span><br />
</p>
<p id="an5p33c11p3">
<span class="m-text m-primary">Bhattu manāpaṁ carati,</span><br />
<span class="m-text">She’s loveable to her husband,</span><br />
</p>
<p id="an5p33c11p4">
<span class="m-text m-primary">sambhataṁ anurakkhati.</span><br />
<span class="m-text">and preserves his wealth.</span><br />
</p>
<p id="an5p33c12p1">
<span class="m-text m-primary">Yā evaṁ vattatī nārī,</span><br />
<span class="m-text">A lady who fulfills these duties</span><br />
</p>
<p id="an5p33c12p2">
<span class="m-text m-primary">bhattuchandavasānugā;</span><br />
<span class="m-text">according to her husband’s desire,</span><br />
</p>
<p id="an5p33c12p3">
<span class="m-text m-primary">Manāpā nāma te devā,</span><br />
<span class="m-text">is reborn among the gods</span><br />
</p>
<p id="an5p33c12p4">
<span class="m-text m-primary">yattha sā upapajjatī”ti.</span><br />
<span class="m-text">called ‘Loveable’.”</span><br />
</p>
<p id="an5p33c12p5">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>